এলোমেলো কিছু লাইন ও একটি ছবি...



কবিতা লেখার সাহস বা সামর্থ, কোনোটাই আমার নাই। হঠাৎ খেয়ালি মনে মাথায় এলোমেলো কিছু লাইন আসলে ডাইরীর পাতায় টুকে রাখি, যদিও সেসব কবিতা বলতে আমার নিজের বড্ড দিধা হয়।  তাই এটাকে ঠিক কবিতা না বলে কয়েকটি এলোমেলো লাইন বললাম। আর সাথে একটি ছবি জুড়ে দিলাম
----------------------------------------------------------------------------

ইদানিং কানে বড্ড পায়ের শব্দ শুনি
হ্যাঁ...পায়ের শব্দই বটে...অন্যকিছু নয়
ক্লান্ত কি? না বোধহয়, নয় ভীষন একাকী
ভীষন ভারী, ভীষন আকাঙ্ক্ষায় বিপর্যস্ত
নীরব চিৎকার নয় কোনো
তুমি ঠিক জানো তো?
হ্যাঁ...খুব জানি,সত্যি জানি
আমি চিনি আমার পদশব্দ
দীর্ঘশ্বাস এর উজাড় করে দেয়া পায়ের শব্দ নয়
মনকে বিক্ষিপ্ত করে দেয়া জান্তব পায়ের শব্দ নয়
ধূসর আধাঁরের কাঁদা মাড়িয়ে যাওয়া পায়ের শব্দ নয়
অস্থির আবেগে ভিজে যাওয়া পায়ের শব্দ নয়
শুন্যতার বোঝা বয়ে বেড়ানো পায়ের শব্দ নয়
এটা শুধুই পায়ের শব্দ, অন্যকিছু নয়
আমি ঠিক জানি, আমি ভালো আছি
পায়ের শব্দের সাথে ছায়ার মত কোনো হাহাকার মিশে নেই
একটু একটু এগিয়ে চলা, চোখ বুজে শুধু শুনতে পাই
এখন হাহাকারেও তো বুক কাঁপে না !
প্রতিক্ষা?...কই, তাও তো না !
এটা শুধুই পায়ের শব্দ
না, অন্যকিছু নয়। 

