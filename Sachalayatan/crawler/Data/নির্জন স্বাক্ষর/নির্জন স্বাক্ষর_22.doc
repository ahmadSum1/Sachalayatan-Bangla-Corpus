ফটোব্লগ- এবারো হাবিজাবি ছবি আর হিজিবিজি কথা



আমার হাবিজাবি সিরিজের
প্রথম হাবিজাবি ছবি নিয়া হিজিবিজি
এরপর
আবারো হাবিজাবি ছবি নিয়া হিজিবিজি
এবারো হাবিজাবি ছবি নিয়া হিজিবিজি....
স্মৃতি ব্যাপারটা কেমন যেন। মানুষ কে হাসায়, কাঁদায় আবার ভাবায়। অদ্ভুত জিনিস হচ্ছে, সুখের স্মৃতির চেয়ে দুঃখের স্মৃতি, হারাবার স্মৃতি, হারানো দিনের স্মৃতি বোধ হয় মানুষের বেশি মনে পরে, ছেলেটির তাই ধারনা । ভাবে, যদি এমন হত কোনো একটা উপায়ে শিফট + ডিলিট চেপে কিছু কিছু স্মৃতি একেবারে মেমোরি থেকে আউট করে দিত। কিংবা, একটা সুইচ থাকত যাতে ভাবনা গুলোকে অন অফ করা যেত। কিন্তু বাস্তব যে একেবারেই আলাদা। তাই স্মৃতি যখন মাথার ভেতর খুব বেশি কুটকুট করে,মাথা না চুলকিয়ে উপায় তো নেই। কি মুশকিল। ছেলেটি বিড়বিড় করে কবিতার লাইন
“স্মৃতি ছাড়া কোনো নোটবুক নাই, টুকে রাখি কোথাও
ভাঙ্গা স্মৃতির ধুলি জঞ্জাল,বুক ভরে ছিল এতকাল
কোথা লিখে রাখি এত প্রিয় নাম
যার পাশাপাশি আমিও ছিলাম”
#১

ছেলেটি স্মৃতির পাতা উল্টিয়ে জাবর কাটতে থাকে। একেকটি ঘটনা যেন চোখের সামনে ভেসে উঠে। খুব মনে পরে যখন সে ছিল একটা শুকনো ঝরে যাওয়া অথচ ভীষনরকম স্বপ্নীল এই ফুল এর মতই।
#২

যে অনেক মানুষের ভিড়ে থেকেও একাকী। চাইত কারোর বাড়ানো হাত একটু ছুঁয়ে দিক। তার আঙ্গুল নুয়ে এসে স্পর্শ করুক। একটা আকাঙ্খা, অনেক আবেগ, অনেক খানি চাওয়া। কিন্তু পেল কই।
মাঝে মাঝে ভীষন এলেমেলো লাগতো। তবে কি তাকে শুধু প্রতিক্ষায় থাকতে হবে...অপেক্ষা নয়, প্রতিক্ষা...অপেক্ষা তো একটি আটপৌরে, ব্যাঞ্জনাবিহীন, একটি দরকারি শব্দ...সে না হয় প্রতিক্ষাই করবে। প্রতিক্ষা শব্দটি তার জন্যই থাক
#৩

ক্লান্তি তো লাগতই। ভাবে সে ঘুরে দাঁড়াবে। দূরে থাকা নয়, আকাঙ্ক্ষা নয়; চাই আপন অনুভূতি। তাকিয়ে থাকা নয়, পথ আগলে দাঁড়ানো নয়; চাই ফলাফল, চাই বিস্বাস।
#৪

কিন্তু মানুষের সব আশা যে পূরন হবার নয়। সে থেকে যায় দৃস্টির আড়ালে। চারপাশের স্বপ্নেরা কেমন কালচে হয়ে যায়।
#৫

সে সময়েও মাঝে মাঝে কিছু ভালো লাগার মূহুর্ত হুট করে হাজির হয়। ছেলেটির কিছু সুন্দর সময়।
#৬

তবু কিছু কথা আছে যার মানে, বুঝেনি ছেলেটি এখনো,তবু সন্ধানে
#৭

সময় যে থেমে থাকে না, স্বপ্নের রঙ বিবর্ন হতে শুরু করে। যদিও সে আগের ঠিকানাতেই প্রতিক্ষায় থাকে...
#৮

স্বপ্ন রোগীর রঙ কি আর আসলে বদলায় এত সহজে...না মনে হয়...সে স্বপ্নেই বিভর থাকে...অথচ সংগ্রাম থাকে অব্যাহত
#৯

চলন্ত সময়ের ঘুর্নিপাকে এ সতেজ অগ্নিতেজেই বিবর্ন বিবেক ছিদ্র হয়। ভাবনার দেহে রক্তক্ষরন হয়, ভয় হয়,প্রতিটি প্রহর কাটে নিরব বিদ্রোহে।
হঠাৎ একদিন ছুটে চলে অজানা গন্তব্যে...
#১০

ঠিক এই পর্যন্ত পাতা উল্টিয়ে ছেলেটি অবাক হয়ে খেয়াল করে সেই স্মৃতির নোটবুকটায় যে বিশাল শুন্যতা। পাতাগুলো একেবারে খালি। তাহলে বাকি স্মৃতি গেল কোথায় ?
#১১

এটা স্মৃতির খামখেয়ালি নয় তো?
কি জানি, হবে হয়ত...স্মৃতির লৌহ কপাটে আহত হয়ে হারিয়ে যায় শব্দের শরীরেরা... 
* ৪ নাম্বার ছবিটা নোকিয়া ৫৬১০ মোবাইল ক্যামেরা দিয়ে তোলা
* ২, ৫, ৮ নাম্বারগুলো নাইকন ডি ৮০দিয়ে তোলা ( সু ভাইয়ার ক্যামেরা)
* বাকিসব আমার আগের পুরনো পয়েন্ট এন্ড শুট দিয়ে তোলা

