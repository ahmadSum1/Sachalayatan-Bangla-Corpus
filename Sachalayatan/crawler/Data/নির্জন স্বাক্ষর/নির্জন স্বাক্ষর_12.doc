টেক্সচার্ড ছবি বানানোর পদ্ধতি



আমার টেক্সচার্ড ছবি নিয়ে প্রথম ও দ্বিতীয় পর্ব দেয়ার পর অনেকেই জানতে চেয়েছেন, এইগুলা কেম্নে করে? একটা টিউটোরিয়াল টাইপ কিছু দিতে অনুরোধ করেছিলেন। 
আমি আসলে ফটোশপ তেমন পারিনা। টুক টাক যা পারি সবই নিজে গুতায় গুতায় বের করা। এইটা-সেইটা নানান কিছু দিয়া এক্সপেরিমেন্ট কইরা দেখি। কিছু ভালো আসে, আবার কিছু দেখলে বমি আসে। যাইহক আমি নিজে যেভাবে এই ছবিগুলো বানাই সেই স্টেপ গুলো এখানে দিলাম। হয়ত এর চেয়ে আরো সহজ পদ্ধতি আছে। কেউ জানলে এখানে জানিয়ে দেন। সবারই উপকার হবে। 
এবার টেক্সচার্ড ছবি নিয়ে আমার নিজস্ব কিছু মতামত দেই। 
১. যেই ছবিগুলার কিছু সমস্যা থাকে (যেমন-ফোকাস ঠিক নাই, এক্সপোজার ঠিক নাই, যা তোলা হইসে, আপাত দৃষ্টিতে একদম সিম্পল বা ফ্ল্যাট ছবি মনে হচ্ছে) সেইগুলোতে টেক্সচার বসালে ভালো ফল আসে। আসলে কোনো ছবিই ফেলনা না। দেখবেন ঠিকই কাজে লাগছে। 
২. টেক্সচার্ড দেয়ার সময়ে খেয়াল রাখা উচিত, সাবজেক্ট যাতে খুব বেশি না থাকে ছবিতে। টেক্সচার্ড ছবি এম্নিতেই হিজিবিজি হয়, তার উপর ফ্রেমে বেশি সাবজেক্ট না রাখাই ভালো। যেমন আমি এখানে যেই ছবিটা নিয়ে বলব, সেরকম ছবি। 
৩. টেক্সচার আপনি নিজেই বানাতে পারেন। ধরেন, কোনো একটা পুরান বাড়ীর নোনা ধরা দেয়ালের ছবি তুলে রাখলেন। অথবা গাছের বাকল এর ছবি, কিংবা এবড়ো-খেবড়ো যা কিছু পাবেন সেটা দিয়ে টেক্সচার বানাতে পারেন। আর অসংখ্য টেক্সচার তো রইলোই নেটে। প্রয়োজন মত টেক্সচার নিয়ে নেবেন। তবে যাদের টেক্সচার ব্যবহার করবেন তাদের অবশ্যই ক্রেডিট দিতে ভুলবেন না। আমি কিছু লিঙ্ক দিচ্ছি...এখান থেকে ফ্রি টেক্সচার নিতে পারেন...
http://www.flickr.com/photos/telzey/
http://www.flickr.com/photos/skeletalmess/
এছাড়া, ফ্রি টেক্সচারের জন্য www.deviantart.com এ যেতে পারেন। প্রচুর পাবেন।
আমি ফ্লিকারে কিছু টিউটোরিয়াল দেখেছিলাম, তার মধ্যে এটা আমার সহজ মনে হয়েছে...দেখতে পারেন...
http://www.flickr.com/groups/textures4layers/discuss/72157603788136674/
এবার আমার স্টেপগুলো বলি...
আমার মেইন ছবিটা দেখেন...

এটাতে এই টেক্সচারটা ব্যবহার করেছি...

এখন ১টা ১টা করে বলি...
১. প্রথমেই বলি, ফটোশপের যেকোনো ভার্সন দিয়েই করতে পারবেন।আমি সি এস ৪ ব্যবহার করেছি। এবার যেখানে টেক্সচার বসাবেন মানে মেইন ছবি ওপেন করেন ফটোশপে...

২. এখন টেক্সচার ছবিটা ওপেন করেন পাশে...

৩. এবার Ctrl চেপে ধরে টেক্সচার ছবির উপর মাউসের পয়ন্টার নিয়ে drag করে মেইন ছবির উপর ছেড়ে দিন...

৪. এবার বাম দিকে টুলে transform টুলে সিলেক্ট করেন। দেখবেন, টেক্সচারের চারপাশে চারকোনা বর্ডার চলে এসেছে। খেয়াল রাখবেন, উপরে show transform এ টিক দেয়া আছে কি না। (আমি লাল বৃত্ত দিয়ে মার্ক করে দিয়েছি)

৫. ওই চারপাশের বর্ডার দিয়ে টেক্সচারটাকে পুরো মেইন ছবির উপর টেনে বসিয়ে দিন। বসানোর পর বামে লাল বৃত্ত চিহ্নিত টুলে ক্লিক করেন। দেখবেন বর্ডার চলে গেছে।ডান দিকে নিচে দেখেন একটা নতুন লেয়ার হয়েছে...

৬. এবার লেয়ার অপশনের উপর দেখবেন normal লেখা একটা বক্স আছে। ওইখানে ক্লিক করে overlay করে দেন। মেইন ছবির উপর টেক্সচারটা বসে যাবে। এখানে আপনি আরো যেসব অপশন আছে, সেগুলোও দেখতে পারেন কোনটা ভালো লাগে। তবে, overlay করেই হয়ে যায়। এর ঠিক পাশেই opacity আছে। ওটা ৮০ % করে দেন। এটাও আপনার চোখের আন্দাজ। যতটুকুতে আপনার ভালো লাগবে সেটুকু রাখবেন...

৭. টুল থেকে ইরেজার সিলেক্ট করেন। তারপর ফুলএর উপর হাল্কা করে ঘষা দেন যাতে ফুল টা ফুটে উঠে, মানে ফুলের উপর টেক্সচারের ইফেক্ট টা মুছে ফেলুন। এতে মনে হবে ফুলের পিছনে টেক্সচারটা ব্যাকগ্রাউন্ড। এই কাজ টা একটু সময় নিয়ে যত্ন নিয়ে করবেন...

৮. কাজ প্রায় শেষের পথে। আমি এই ছবির ক্ষেত্রে নিচ থেকে একটু ক্রপ করেছি। এইটা ছবির উপর ডিপেন্ড করে ক্রপ করবেন কি করবেন না....

৯. এবার আপনার ইচ্ছে মতন মনের মাধুরী মিশিয়ে ফটোশপের অপশন নিয়ে এক্সপেরিমেন্ট করুন, দেখুন কোন কাজটা কতটা করলে ভালো লাগে।এটা পুরোপুরি নিজের উপর...

আমিও এটা-সেটা নিয়ে নাড়াচাড়া  দিয়ে একটা কিছু দাঁড় করালাম...
আমার ফাইনাল রেজাল্ট দেখেন...

ছবিটা আমার অনেক আগের কাজ করা...এইখানে আপ করেছিলাম..
http://www.flickr.com/photos/kaktarua/3470869161/in/set-72157618114732553/
এইত, এভাবেই আমি কাজ করি। চেষ্টা করেছি যতটুকু সহজ করে বোঝানোর। কোনো স্টেপ না বুঝলে বা কোনো প্রশ্ন থাকলে আমাকে জিগ্যেস করুন। আমি জানি খুব কম তবুও যতটুকু জানি হেল্প করার চেষ্টা করব। আপনাদের এই স্টেপগুলো কাজে লাগলেই আমার কষ্ট সার্থক। 
ধন্যবাদ। 

