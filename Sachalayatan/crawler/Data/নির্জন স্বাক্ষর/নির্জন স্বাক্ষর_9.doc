লং শাটার নিয়া কিছু হাবিজাবি ছবি



লং শাটার বা লং এক্সপোজার নিয়ে আমার আগ্রহটা আসে অনেক আগে  জিয়া ভাইয়ের তোলা কিছু ছবি দেখে ফ্লিকারে। তখন মাথাই নষ্ট হয়ে গেসিলো। ছবিগুলা এমন কেন? কেম্নে করে এইসব?
আস্তে আস্তে বুঝলাম লং শাটারের কাহিনী। ছবিকে একদম অন্যরকম বানায় দেয়। কখনো স্যুরেল আর্টের মত লাগে, কখনো পেইন্টিং এর মত লাগে, কখনো প্রকৃতির হিডেন কালারগুলা বের করে। মাথায় ঢুকে গেলো, যেম্নেই হোক এই জিনিশ ট্রাই করতে হবে। 
ট্রাই করতে করতেই এই ছবিগুলো তোলা। জিয়া ভাইয়ের মত বা সুহাস ভাইয়ের (অনুপম ত্রিবেদি) মত কখনই পারবোনা কিন্তু লং শাটার নিতে দারুণ লাগে আমার। সেন্ট মার্টিনে বেশ কিছু তুলছিলাম। এই পোষ্টে কিছু দিসিলাম। সেই ভুত এখনো নামেনাই। ইদানিং তাই সুযোগ পেলেই রাতে ট্রাইপড আর ক্যামেরা নিয়ে গুতানো শুরু করি। 
সুহাস ভাইয়ের কাছেই লং শাটার নিয়ে তালিম নিসি কেম্নে করে। তার কাছ থেকে পাওয়া কিছু টিপস শেয়ার করি
একটা শক্ত-পোক্ত ট্রাইপড লাগবে। না হয় ক্যামেরাটাকে কোনো প্লেইন সারফেসে রাখতে হবে যাতে ক্যামেরা একদম না নড়ে। একটু শেক করলেই ছবি ঘোলা হয়ে যাবে। কারন, শাটার পরবে অনেকক্ষন ধরে। সেই সময়ে ফ্রেমে মুভিং কিছু থাকলে সেটার ইন্টারেস্টিং একটা এফেক্ট আসবে। যেমন, রাতের বেলায় গাড়ি চলার সময় আলোর একটা মজার লাইন আসে। পানির ঢেউ এর মজার ইফেক্ট, রাতের আকাশে মেঘের চলার একটা এফেক্ট আসে। তবে, অবশ্যই ফ্রেমে স্টিল কিছু থাকতে হবে। মানে কিছু একটা থাকবে যেটা নড়বেনা। 
এপারচার যত বাড়িয়ে তোলা যায় তত ভালো। বেশি যায়গা ফোকাস হবে। 
আই এস ও কমিয়ে তুলতে হবে। শাটার এম্নিতেই অনেক্ষন ধরে পরবে। তাতে ফ্রেমে লাইট ঢুকবে। রাতের ছবি ভিজিবল হবে। 
শাটার স্পিড কত হবে সেটা নির্ভর করে রাতে যখন ছবিটা তুল্বেন তখন লাইট কেমন থাকছে। ক্যামেরায় ৩০ সেকেন্ড পর্যন্ত এম্নিতেই নেয়া যায়। ৩০ সেকেন্ডে শট নিয়ে দেখতে হবে লাইটের কন্ডিশন। যদি দেখেন, ভিজিবল হচ্ছেনা রাতের ছবি তখন বাল্ব মোডে গিয়ে তুলতে হবে। যদি রিমোট থাকে তবে তো হলই, ইচ্ছে মত স্পিড বাড়িয়ে দেখতে হবে কত মিনিটে ছবি ভিজিবল হয়। আমার রিমোট নাই। তাই, ম্যানুয়ালি শাটার বাটনে আঙ্গুল চেপে ধরে রাখতে হইসে নড়াচড়া ছাড়া। আঙ্গুল একটু নড়লেই হল, ছবি শেক করবে। এইভাবে টানা ৫/৬ মিনিট আঙ্গুল চাইপ্পা ধইরা রাখসি শাটার বাটনে একেক্টা ছবি তোলার জন্য। 
সবচেয়ে যেটা দরকার তা হচ্ছে, অপরিসীম ধৈর্য। 
যাজ্ঞা, অনেক থিউরি কপচাইসি। এবার ছবিতে যাই...
১. এইটা আমার জানলা দিয়া তোলা...

২.

৩.

৪. এই ছবিটায় ইচ্ছে করেই নয়েজ রাখসি থীমের জন্য

৫.

৬.

৭.

৮.

৯. এই ছবিতে মঠেল সুহাস ভাই...এক্কেরে বসায় রাখসিলাম টানা প্রায় ৬ মিনিট একদম নট নড়ন-চড়ন অবস্থায়...

দেখি সামনে আরো তোলার ইচ্ছা আছে। ব্যাপারটায় দারুণ মজা পাই। 

