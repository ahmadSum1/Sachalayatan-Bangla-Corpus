শিরোনাম নাই



ছবি নিয়ে কাজ করার ক্ষেত্রে আমার অনেক গুলা সমস্যার মধ্যে একটি হচ্ছে ছবির শিরোনাম কি হবে সেটা ঠিক করতে না পারা। তুল্লাম একটা ছবি, সাথে সুন্দর একটা শিরোনাম না দিতে পারলে মনে হয় কাজটা অসম্পূর্ন রয়ে গেলো। মাঝে মাঝে তাই আমার মাথার চুল গুলোর উপর অত্যাচার চলে শিরোনাম খুঁজে না পেয়ে। কি মুস্কিল। 
এমনো হয়েছে, অনেক ছবি একেবারে ঠিকঠাক কিন্তু এই টাইটেল না পেয়ে ছবি গুলো এমনি হার্ড ডিস্ক এ পরে আছে। অনেক পরে হুট হাট কিছু মাথায় আসলে হয়ত কিছু ছবির গতি হয়। এই বিরাট সমস্যা থেকে আমার আশেপাশের মানুষগুলা প্রায়ই আমাকে উদ্ধার করে শিরোনাম দিয়ে। এই মানুষগুলার কাছে আমি কৃতজ্ঞ। এছাড়া, গান আর কবিতার অনেক শিরোনাম ও কাজে লেগে যায়।  কিন্তু এতে অভ্যাস গেছে খারাপ হয়ে। মাথায় এখন আর কিছুই আসেনা। খালি মনে হয় কেউ এসে এ যাত্রা উদ্ধার করুক।
ঠিক এই সমস্যাটায় পরেছি লেখাটা (পড়ুন ফটোব্লগ) লিখতে গিয়ে। এই পোস্টের শিরোনাম কি দিব?
অনেক ভাব্লাম...ধুর ছাই,কিছুই তো মনে আসে না। এম্নিতেই আমার লেখালেখি একদমই আসে না। ঠিক মত গুছিয়েই কথা বলতে পারিনা, লেখা তো অনেক বড় ব্যাপার। আমার আগের ব্লগ গুলোতে হাবিজাবি ছবির সাথে অনেক হিজিবিজি কথা-বার্তা ছিল। এইবার হিজিবিজি কথারাও আমার কাছ থেকে পালাইসে। কিছুই ঠিক করতে পারছিনা। মাথার চুল বোধহয় এবার সব যাবে। 
ইদানিং "ভাল্লাগেনা" রোগ এ প্রবল ভাবে আক্রান্ত হইসি। মাথায় নতুন কোনো আইডিয়া নাই, ছবিও তোলা হচ্ছে না তেমন। মাঝে মাঝে এলোমেলো ঘুরে বেড়াই। কিছুই ভাল্লাগেনা। মনে হয় অফিস থেকে, কাজ-কর্ম থেকে নিজেকে সরিয়ে ঢাকার বাইরে থেকে ঘুরে আসতে হবে, নাইলে ঠিক শান্তি পাচ্ছিনা। 
এমনি এক এলোমেলো সন্ধায় ঘুরতে ঘুরতে গেলাম ছবির হাটে। কি মনে হতেই বন্ধু মেহদিকে ফোন করে আসতে বললাম। মেহদি ঘুম থেকে উঠে আসলো (কি ঘুম রে বাবা, সন্ধায় ঘুম ভাঙ্গে)। অনেকদিন পর ওর সাথে দেখা। ওর নেপাল ভ্রমনের কিছু দারুন গল্প শুনলাম। হাসতে হাসতে একেবারে গড়াগড়ি অবস্থা। কিছু কিছু গল্প একেবারে বাংলায় যাকে বলে " হাই ক্লাস" (ইদানিং টেনিদা রিভাইজ করছি, তাই তার কথাগুলাও মাথায় চলে আসে)।  তখনি বললাম, অই ব্যাটা এই কথা গুলাই একটু লিখে একটা পোস্ট দাও। দারুন মজা হবে। ডি লা গ্র্যান্ডি। (আবার টেনিদা)
মেহদি তার স্বভাবসুলভ মুখে একটা নূরানী ভেটকি মেরে ঘুম থেকে উঠার আমেজে দুই হাত প্রসারিত করে আড়মোড়া ভেঙ্গে বলল...আইলসামি লাগে যে...!!!
তখনি ভাবলাম আমার একার বলায় কাজ হবেনা, সবার বলতে হবে...আসেন আমরা সবাই ওকে চেপে ধরি...লেখা না দিয়ে যাবি কই?
সে যাইহক, পারব না পারব না চিন্তা করেও অনেক ফাও প্যাঁচাল পারসি। এইবার ছবি প্রসঙ্গে আসি। যেহেতু মাথায় কোনো লেখা নাই, ভাবলাম কিছু ছবি পরপর একটু সাজিয়ে দেখি তো কেমন লাগে....যদি কিছু দাঁড়িয়ে যায়। হয়ত কিছুই দাঁড়াবে না, তবুও দেখি না কি হয়...
আমার অনেক ছবির মত এই পোস্টের কোনো শিরোনাম নাই। অনেক ভেবেও কিছু দিতে পারলাম না....তবে ছয় টা ছবি সাজিয়ে দিলাম....
#১

#২

#৩

#৪

#৫

#৬


