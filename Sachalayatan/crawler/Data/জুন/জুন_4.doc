রাতঃদার সাথে স্মরণীয় চারটি দিন



সংবিধিবদ্ধ সতর্কীকরণঃ ছবি দিয়ে হাতী পোস্ট। মোট ৩১ টা ছবি। 
গতমাসের শেষদিকে খোমাখাতায় একটা বন্ধুত্ব চেয়ে নোটিশ পাই। প্রেরকের বক্তৃতা দাওয়ার ছবি এবং নাম দেখে আমি ধরেই নেই যে ইনি নির্ঘাত কোনও রাজনৈতিক দলের পাণ্ডা। কাজেই পত্র পাঠ তাকে 'নট নাউ' বলে দেই। কিছুক্ষণ পরেই দেখি ইনবক্সে একটা মেসেজ। রাতঃস্মরণীয়দা দাবী করেছেন যে ওই আসাদুজ্জামান আসাদ ব্রাকেটে তাজ আসলে উনিই। আর ওই বক্তৃতা দাওয়ার ছবিটাও উনার। তো আর কী করা! এইবারতো এ্যডাইতেই হয় বন্ধু হিসেবে। তারপর বেশ কিছুদিন চলে গেল। হটাৎ করেই এই মাসের (সেপ্টেম্বর ২০১২) ৪ তারিখে উনাকে একটা মেসেজ পাঠাই। বলি যে 'আমাদের না কী সব ল্যাটিচিউড / লংগিচিউড মারকিং করতে যাওয়ার কথা। কবে যাব?' সচলেই তানভীর ভাইয়ের দাওয়া পোস্টে এটা নিয়ে কথা হয়েছিল।
উনি অল্পক্ষণের ভিতরেই জানালেন যে এর ভিতরেই দুইটা পয়েন্টের কাছাকাছি যাওয়া হলেও ওই আয়োজন করে আর যেতে পারেননি সময়ের অভাবে। এবং প্রস্তাব করলেন যে শনিবার (৮ সেপ্টেম্বর) উনার সাথে খুলনা যেতে পারি ইচ্ছে করলে। একেবারে সুন্দরবনের কিনারা পর্যন্ত যাবেন উনি অফিসের কাজে। সেদিনই সম্মতি দিয়ে দিলেও জানালাম পরের দিন নিশ্চিত করব। কারন হাতে যে কাজ আছে সেটার দায়িত্ব কাউকে দিয়ে যেতে হবে। সেরকম একজনকে খুঁজে বের করে জানিয়ে দিলাম রাতঃদা ওরফে আসাদ ভাই ওরফে তাজ ভাইকে, যে আমি যাচ্ছি।  
তারপর যাত্রার দিন পরিচয় হলো উনার এবং উনার আরো দুই কলিগের সাথে। রাতঃদার সম্বন্ধে আমি বেশি কিছু বলব না; শুধু এইটুকুই বলি যে পরিচিত হতে পেরে আমি খুবই আনন্দিত। খুব দ্রুত অন্যকে আপন করে নিতে পারেন। প্রাণ খুলে হাসতে পারেন। যে কোনও আসর জমিয়ে রাখতে উনি একাই যথেষ্ট। আমার মতো একজন সাবেক পাঁঠাকে বন্ধু হিসেবে নাওয়ার জন্য আমি উনার কাছে কৃতজ্ঞ। যেহেতু অফিসিয়াল ভ্রমণ ছিল সেহেতু সেটা নিয়ে কিছু লেখাটা ঠিক হবে না। আমি বরঞ্চ আমার অংশটুকু নিয়ে বলি।
আমাদের চারদিনের ভ্রমণটা ছিল এমন – ঢাকা থেকে ৮ তারিখ দুপুরে রওনা দিয়ে রাতে খুলনা, পরের দিন (৯ তারিখ) তাজ ভাইরা খুলনায় কাজ করলেন। আমি সকালে খুলনায় এট্টু চক্কর মারলাম। প্রায় ৮/৯ বছর পরে গেলাম। অনেক কিছুই অচেনা লাগল। দুপুরের পরে গেলাম করমজল। রাতে তাজভাইদের বাসায় একটা হেভিওয়েট খানাপিনা হলো। ১০ তারিখেও উনারা খুলনাতেই কাজ করলেন। আমি গেলাম বাগেরহাট এবং তাজভাইয়ের কথা মতো সেখান থেকে যাত্রাপুরের অযোধ্যা গ্রামে একটা মঠ দেখতে। ১১ তারিখ সকালে রওনা দিয়ে ব্রাহ্মণবাড়িয়া হয়ে চলে গেলাম মুন্সিগঞ্জে। পরেরদিন মুন্সিগঞ্জ, নীলডুমুর মিলে উনারা কাজ করলেন; আমি ক্লিকাইলাম। দুপুরের পর ঢাকার উদ্দেশ্যে রওনা দিলাম। এই চারদিনে প্রকৃতি আমার সাথে বড়ই খ্রাপ ব্যবহার করছে। আমি যতবার ক্যাম্রা বের করছি ততবারই ১০ থেকে ১৫ মিনিটের ভিতর ঝুমায়া বৃষ্টি নামছে। প্রথম এবং দ্বিতীয় দিনে আমি সব মিলিয়ে ৯বার ভিজছি পুরাপুরি। তবে এই বৃষ্টির কারনেই আবার দুই একটা মন ভাল করা (অবশ্যই আমার) ছবি যেমন পেয়েছি; তেমন পেয়েছি দুর্দান্ত এক অভিজ্ঞতাও। মংলা থেকে বোট রিজার্ভ করে করমজল যাওয়া এবং আসা দুই সময়েই নৌকার ছাঁদে বসে ধুম বৃষ্টিতে ভেজার যে কী আনন্দ তা প্রকাশ করা আমার ভাষায় সম্ভব নয়। তবে বৃষ্টির জন্যই আবার পাখি (ি নাকি ী?) এবং বানর ছিল না একেবারেই। একই কারনে বাগেরহাটের মাজারের কুমীরও দেখতে পাইনি। অনেক প্যাঁচাল পারলাম। এইবার কিছু ছবি দেখেন-
প্রথমেই আমাদের এক ও অদ্বিতীয় রাতঃস্মরণীয় দা - 
#১

#২

খুলনা এবং করমজল -
#৩ - খুলনা বিশ্ববিদ্যালয়ের উল্টোদিকে অবস্থিত স্মৃতিসৌধ

#৪ - খুলনা বিশ্ববিদ্যালয়ের ভাস্কর্য অদম্য বাংলার পাদানীতে করা টেরাকোটার কাজ।

#৫

#৬ - করমজলে বনের ভিতরে ঢোকার জন্য কাঠের ব্রিজ।

#৭

#৮ - চিত্রা হরিণ

#৯ - আই লাবু কুমীর ভাই। 

পরেরদিন বাগেরহাট এবং অযোধ্যা গ্রাম। যথারীতি ষাটগম্বুজ সংলগ্ন যাদুঘর বন্ধ ছিল। জিজ্ঞেস করায় জানাল ২টার পর খুলবে। এই এক অদ্ভুত নিয়ম এই দেশের। দর্শনীয় যায়গা গুলি সব ছুটির দিন থাকে বন্ধ। খুললেও এমন একটা অসময়ে খোলে যে আর দেখা হয়না। এই চক্করে পড়ে ঢাকার আহসান মঞ্জিল আমি দেখতে পেরেছিলাম ৫ বার ট্রাই নেয়ার পর এবং ঢাকায় আসার ২ বছর পর। মহাস্থানগড়ে এই পর্যন্ত যাওয়া হয়েছে ৯ বার। কিন্তু যাদুঘরে ঢুকতে পেরেছি ২ বার। মনে হয় আমাদের দেশটা চলে হবুচন্দ্র এবং গবুচন্দ্রের নির্দেশে।   
#১০ ষাটগম্বুজ মসজিদ, বাগেরহাট

#১১

#১২

#১৩

#১৪ - সিঙ্গাইর (এক গম্বুজ) মসজিদ।

#১৫ - দিনের মধ্যে এই প্রথম উজ্জ্বল আকাশ চোখে পড়ল। তবে সেটার স্থায়িত্ব ছিল মাত্র ১৫ / ২০ মিনিট। 

#১৬ - খান জাহান আলীর বিখ্যাত কুমীর দীঘি। ষাটগম্বুজ থেকে এখানে আসতে আসতেই আবারো মেঘের ঘনঘটা।

#১৭ - অযোধ্যার মঠ। বাগেরহাট থেকে যাত্রাপুর হয়ে যেতে হয় এখানে। আমাকে রাস্তা বাতলে দিয়েছিলেন রাতঃদা; যদিও তিনি নিজে কখনও যাননি। ঠিক একই ধরনের আরেকটা স্থাপনা আমি দেখেছিলাম পাবনায়।

#১৮ - বাগেরহাট থেকে যাত্রাপুর যাওয়ার পথে দেখতে পেলাম ডাব / নারকেলের খোসার পাহাড়। 

#১৯ - প্রশ্ন করে জানতে পারলাম এগুলোকে এভাবে সাইজ করা হয় তোষক / জাজিম তৈরি এবং  এধরনের অন্যান্য কাজে ব্যবহারের জন্য। 

#২০ - বেশ কিছু তিনতলা স্টাইলের খড়ের গাঁদাও চোখে পড়ল চলতি পথে।

পরেরদিন মুন্সীগঞ্জে।
#২১ - এই অতিথিশালার নাম ব্যাঘ্রতট। সুশীলনের। আমরা এখানেই ছিলাম একরাত। দেখ দেখ দেখরে রঙেরই বাহার। 

১২ তারিখ সকালে বৃষ্টির ফাঁকে ফাঁকে প্রকৃতি এবং আমার ক্যামেরা - 
#২২

#২৩

#২৪

#২৫

#২৬

#২৭

#২৮

#২৯

#৩০

#৩১

ঢাকায় ফেরা সবসময়ই ক্লান্তিময়। বিশেষ করে এরকম একটা ভ্রমণের পরে। আবার কবে বের হবো সেই প্রতিক্ষায়। রাতঃদা ১৪ তারিখে ইউকে গিয়েছেন (অণুদাও এখন সেখানেই; উনাদের দেখা হয়েছে কিনা জানিনা)। ফিরবেন সামনের মাসে। আবারো ধন্যবাদ রাতঃদাকে এমন সুন্দর একটা সময় উপহার দেয়ার জন্য।
অঃটঃ - মাঝে বেশ অনেকদিন সময় স্বল্পতার কারনে শুধু লেখাই নয়; মন্তব্যও করা হয়ে উঠেনি। দুইচারদিন পরপর ঢুকে হয়তো বেশ কিছু লেখা পড়েছি কিন্তু কোথাও কিছু বলা হয়ে উঠেনি। এই জন্য আমি সবার কাছে আন্তরিক ভাবে দুঃখ প্রকাশ করছি। ভবিষ্যতে মিথস্ক্রিয়ায় যথাসম্ভব বেশি অংশ গ্রহনের আশা প্রকাশ করছি।

