আমার ফিরে আসার 'আশা'



[img][/img]
কৈফিয়তঃ
আমি কেন যেন না ধরেই নিয়েছি আমার সময় আর খুব বেশি নেই। কাজেই গত বছর দু'য়েক সেই অল্প সময়টা কী ভাবে ফাঁকিবাজি করে পার করে দেয়া যায় সেই ধান্দাতেই ছিলাম। ফাঁকি মারতে মারতে এমন হয়ে গেছে যে হঠাৎ করেই আবিষ্কার করলাম কিছুদিন আগে যে আমি নিজেই নিজেকে ফাকিদেয়া শুরু করেছি সেইরকম পর্যায়ে। অর্থাৎ, নিজের অজান্তেই নিজেকে বুঝ দেয়া শুরু করেছি - 'আরে হবে। আজকের দিনটা দেখইনা; যদি কাল বেঁচেই থাক তাইলে না হয় এই কাজটা কর।' এবং বলাই বাহুল্য প্রতিদিনই আসলে আজকের দিন এবং সবসময়ই আগামীকাল বলে আরেকটা দিন থেকেই যায়।
এরই ধারাবাহিকতায়, বলাই বাহুল্য প্রিয় সচলেও আসা হয়ে উঠত না আদপেই। শুধুমাত্র ফেসবুকে কোনও লেখা কেউ শেয়ার দিলে হয়তো টুক করে পড়ে নেয়া হতো। ফেসবুকে থাকি ২৪ ঘন্টাই ফোন থেকে। কিন্তু মজাটাই হলো যে ফেসবুকে খুব বেশি চিন্তাভাবনা করে কিছু করতে হয় না। অন্যদের লেখার নোটিফিকেশন পেয়ে বা শেয়ার পেয়ে পড়ি; যদি একমত হই তাইলে হয়তো শেয়ার দেই দুই একলাইন জ্বালাময়ী কথাবার্তা যোগ করে অথবা বড়জোর কমেন্ট করে আবার গায়েব হয়ে যাই। 
ফিরে আসার আশাঃ
দিন তিনেক আগে হিমু ভাই হটাৎ করেই ঝাড়ি মারলেন সব বাদ দিয়ে দিয়েছি দেখে। বললেন মাসে অন্তত মিনিট বিশেক সময় লেখালেখিকে দিতে। কথা দিয়ে ফেললাম যে এই শনিবার থেকে শুরু করব। সেই কথা রাখতেই চিন্তা ভাবনা না করেই এই পোস্ট। আশা আছে পরবর্তী লেখাটা ভাল একটা লেখা হবে।  আর আবার শুরু করব অন্যদের লেখা পড়া এবং মিথস্ক্রিয়ার কাজ।
অনুরোধঃ 
দুইটা গল্প / উপন্যাস পরা শুরু করেছিলাম একসময় সচলে। একটা হিমু ভাইয়ের চণ্ডীশিরা এবং আরেকটা ত্রিমাত্রিক কবি ভাইয়ের 'ফেরা'। এখনো দুইটার কোনটাই শেষ হয়নি, বলা ভাল সেই ভাবে শুরুই হয়নি। আমি কিন্তু খালি নিজে লেখার জন্য ফিরে আসিনি। আমি পড়তেও চাই। এবং সর্বাগ্রে এই দুইটা। আপনারা কি আমার অনুরোধ রেখে আবার শুরু করবেন? আমার বেঁচে থাকার ইচ্ছেটাকে জাগিয়ে রাখতে সাহায্য করবেন না আপনারা?  
সকলের সব কিছুর 'সু' কামনায়।

