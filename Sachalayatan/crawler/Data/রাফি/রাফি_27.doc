ছেলেবেলার ছড়া



আমার স্কুলের বন্ধুদের সাহিত্যপ্রীতি ছিল দূর্নিবার।রাতদিন তিন গোয়েন্দা আর মাসুদ
রানা পড়ত, ব্যাগের ভেতর কবিতার খাতা নিয়ে ঘুরত।টিফিনের পর  ক্লাশফাকিঁ দিয়ে আশ্রয় নিত ব্রক্ষ্মপুত্রের তীরে। কাঁচা বয়সে এত ভাবের ধাক সইতে না পেরে একেকজন একেকদিকে ঝুকে পড়েছিল। তবে একটি বিষয়ে সবার মাঝে ছিল ভীষণ মিল।যে কোন বিষয়ে কাউকে খোচাঁনোর জন্য প্রত্যেকেই  ছন্দের আশ্রয় নিত।আজকাল ওদের কথা খুব মনে পড়ে, জানি না কেন? আমি হয়তো মানুষ হিসেবে খুব দূর্বল মনের।
নিচের প্রথম তিনটি ছড়া অল্পবয়সেই বখে যাওয়া(আমাদের মতে) একজনকে উদ্দেশ্য করে আমরা রাতদিন চেচাঁতাম আর সবার শেষেরদুটি এক বালক প্রেমিকের ভালবাসার ঢিল।যাকে ঐ বয়সেই শহরের উচ্চ বালিকাদের বিদ্যালয় বিদ্যাময়ীর আশেপাশে তৃষিত নয়নে ঘোরাফেরা করতে দেখা যেত।
০১.
ঘুম থেকে উঠে গঞ্জিকাখোর;
চেয়ে দেখে রাত হয়ে গেছে ভোর।
রাত পোহালো, প্রভাত হলো;
গাইছে পাখি গান।
গঞ্জিকাখোর ভাবছে এবার
গাঞ্জায় দিবে টান।
০২.
গঞ্জিকাখোর, গঞ্জিকাখোর করছ তুমি কী?
এই দেখোনা তোমার জন্য গাঞ্জা এনেছি।
০৩.
সে যে আমার আমি তাহার
আদিম সত্য জানি;
রাত বিরেতে তাইতো তাহার
লেঞ্জা ধইরা টানি।
০৪.
হতে পারি পাগল, কিংবা গরু-ছাগল
মাথায় দেবে বাড়ি; তাতেই বাড়াবাড়ি!
জেনে রেখো, আমি আমিই রব;
সকাল বিকাল তোমারই রব।
০৫.
চোখে চোখে কথা বলে ,
লাজুক দুটি আখিঁ।
নিজকে আমি নিজের ভেতর ,
কেমন করে রাখি?
নাইন আর টেনের বিকেলগুলো এভাবে কাটিয়ে টেস্টের  পর এই ভালবাসার বণিক এস.এস.সি পরীক্ষার কোচিং করতে  গিয়ে কোচিং এর নবম ক্লাসে এক কাব্যিক প্রেমপত্র লিখে ফেলল।সে সুদীর্ঘ সাহিত্যকর্মের পুরোটা এই মুহুর্তে মনে পড়ছে না। তবে যেটুকু এখনো ঠোটে লেগে আছে তা তুলে দিচ্ছি..
বুকের মাঝে চমক জাগে, হৃদয় জুড়ে সাড়া
মনের ভেতর জমাট কথা, ভেবে হই দিশেহারা
মায়াদেবী, তোমার মায়ায় প্রহর কাটে আনমনা
জান কি তুমি, জানে কি তোমার সপ্তমী চেতনা।
নয়ন পানে চাইলে পরে স্বপ্ন বাধেঁ খেলাঘর
দিনের পরে দিন কেটে যায়, তুমি কি রবে পর?
হয়নি আগে এমন কভু অহর্নিশি যেমন হয়
কারো কাছে হার মানিনি, হয়নি এমন পরাজয়।
তোমার চোখের একটু নজর, তোমার মুখের একটু বিভা,
প্রতিক্ষণে এইতো খুঁজি, তোমার তাতে কীইবা?
বিচ্ছিরি সব ক্লাসগুলোতে ‌একটু হাসির গল্প হলে,
চোখ ঘুরে যায় তোমার দিকে,তুমিও কি মজা পেলে?
মনটা বোঝার নেইতো উপায় তাইত খুঁজি এক্সপ্রেশন,
সেই কথাটা বলব তোমায়, দুইবছরের আয়োজন।
------------------------------------
------------------------------------
যদি একবার বলো ভালবাসি,
শেষবিকেলের সুর্য দেব-শেষপ্রহরের চন্দ্র দেব
প্রেমকে করে দেব তোমার সাথী।
নীল আকাশে সবুজ ঘাসে, জড়িয়ে থাকা স্বপ্ন দেব ,
হৃদয়ভরা নিশীথধারায়, রিমঝিমে সব রাত্রি দেব ,
উদাস করা দুপুরেতে থাকব তোমার পাশাপাশি ।
মেঘলা দিনে আপনমনে, হারিয়ে যাবে কল্পকোণে,
তেমন করেই স্পর্শ দেব;বিষন্নতায় স্বস্তি দেব।
আমার সকল কষ্টগ্লাণি, মুছিয়ে দেবে তোমার হাসি।
(কিছুকিছু জায়গা স্মৃতি থেকে হারিয়ে গেছে, তাই কয়েকটা শব্দ নিজেই বসিয়ে দিলাম)
এই প্রেমকাব্যের পরিণতি হয়েছিল মারাত্নক।বালিকা তার আম্মুকে সেই চিঠি হস্তান্তর করে এবং অভিভাবক মহলে তা নিয়ে ব্যাপক গবেষণা হয়। তবে ঘটনাচক্রে তাদের আবার দেখা হয়েছে; সে গল্প না হয় আরেকদিন করা যাবে।

