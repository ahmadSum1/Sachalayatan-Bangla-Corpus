কেউ কি সাহায্য করবেন?



খবরটা কে কে পড়েছেন জানি না। আজ এক বন্ধুর কাছ থেকে একটা মেইলে নিচের লিংকটা পেয়ে বিস্মিত হলাম।
প্রথম আলো উলফার টাকায় প্রতিষ্ঠিত
নিবন্ধটিতে  অনেকগুলো তথ্য আছে চমকে যাবার মত। সমকালীন রাজনীতি বা অর্থনীতি সম্বন্ধে আমার তেমন গভীর জ্ঞান নেই। তাই বলতে পারছি না এ রিপোর্টটা কতটুকু বস্তুনিষ্ঠ। এর ফলোআপ হিসেবে আন্তর্জাতিক মিডিয়ায় ব্যাপক আলোড়নই দেখতে পেলাম। 'আমার দেশ' এর  মত কিছু পত্রিকা কিন্তু বিষয়টা লুফে নিয়েছে। এ সংক্রান্ত রিপোর্ট তারাও ছেপেছে।
অন্য বিষয়গুলো জানি না; তবে এখানে উল্লেখিত যমুনা সেতুর ফাটলে সিমেন্ট সংক্রান্ত যে কারচুপির কথা বলা হয়েছে তাতে আমার ঘোরতর আপত্তি আছে। পুরকৌশলের শেষ বর্ষের ছাত্র হিসেবে অন্তত এইটুকু বলতে পারি নিম্নমানের সিমেন্টের কারণে যমুনা সেতুর মত গুরুত্বপূর্ণ একটা স্থাপনা ধ্বসে যাবে এটা কোনভাবেই বিশ্বাসযোগ্য নয়। যে পরিমাণ factor of safety নির্মাণ কাজে বজায় রাখা হয়; সেখানে সিমেন্টের strength এর কারণে ফাটল ধরবে এটা সম্পূর্ণ একপেশে একটা বক্তব্য।
গত কয়েকটার্মে অন্তত চারজন স্যারের কাছ থেকে এ সংক্রান্ত ব্যাখ্যা আমি শুনেছি। তাঁদের অনুসন্ধানে যে বিষয়গুলো গুরুত্ব পেয়েছে তা হচ্ছে ঃ
১. thermal stress এর হিসাবে গড়মিল এবং যে কারণে আড়াআড়ি রড কম দেয়া।
২. প্রথমে প্রস্তাবিত ডিজাইনে না থাকলেও পরবর্তীতে রেললাইনের পরিবর্ধন কাজ।
৩. যে পরিমাণ ট্রাফিক চলাচল করার কথা ছিল তার চাইতে ৮-১০ গুণ ট্রাফিক চলাচল।
৪. ডিজাইন ট্রাকের চাইতে প্রায় তিনগুণ কার্গো বোঝাই ট্রাক চলাচল।
যমুনা সেতুর ফাটলের মত একটা মীমাংসিত বিষয়ে যে রিপোর্ট এইরকম বিতর্কিত তথ্য দেয়, সেটা কতটুকু বিশ্বাসযোগ্য?
এ ব্যাপারে কেউ কি কিছু বলতে পারেন?

