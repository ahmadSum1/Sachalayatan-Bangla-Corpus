বৈশাখ ১৪১৯-এর ই-বই (হালনাগাদকৃত)



তারিখ: রবি, ০৪/০২/২০১২ - ০৯:১৫ অপরাহ্ন (হালনাগাদকৃত)
বৈশাখ ১৪১৯ এর ই-বই এর জন্যে লেখা আহ্বানঃ
বিষয়ঃ জ্বীনওভূততত্ত্ব (মানে ভূত-পেত্নী, ভয়খাওয়া, ভয়দেখানো নিয়ে আপনার মাথায় যা কিছু গল্প-ছড়া-ফটো-আঁকাআঁকি আসে আরকি!)
লেখা পাঠাবার শেষ তারিখঃ ৩১ মার্চ, ২০১২  ৭ এপ্রিল, ২০১২
লেখা পাঠাবার ঠিকানাঃ 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%65%62%6f%6f%6b%2e%73%61%63%68%61%6c%40%67%6d%61%69%6c%2e%63%6f%6d%22%3e%65%62%6f%6f%6b%2e%73%61%63%68%61%6c%40%67%6d%61%69%6c%2e%63%6f%6d%3c%2f%61%3e%27%29%3b'))
শব্দ সংখ্যা: সর্বোচ্চ দু'হাজার সচলদের দাবির মুখে শব্দসংখ্যার সীমানা ৫০০০-এ উন্নীত করা হইলো!
ছবি সংখ্যা: সর্বোচ্চ ৩টি (অবশ্যই লেখকের নিজের তোলা, বা অন্য কারও তোলা হলে তার অনুমতিক্রমে ব্যবহৃত আলোকচিত্র, বা লেখকের নিজের আঁকা ছবি হতে হবে। কমিক বা কার্টুন স্ট্রিপ হলে ছবিসংখ্যা বিবেচনাসাপেক্ষ)।
ফর্ম্যাট: ইউনিকোড (প্রেফারড)
লেখার সঙ্গে যা যা দিতে হবে:
১) নিজের সচলায়তন নিক (যে নামে আপনি সচলায়তনে নিবন্ধিত)
২) লেখার শিরোনাম
৩) নিজের যে ই-মেইল আইডি আপনি লেখার সাথে প্রকাশ করতে ইচ্ছুক, (ইমেইল আইডি প্রকাশনায় অনিচ্ছুক হলে তা উল্লেখ করতে অনুরোধ করা হচ্ছে)
বি.দ্র. ই-বইতে লেখার আহ্বান বাই-ডিফল্ট শুধুমাত্র পূর্ণ সচল আর হাচলদের জন্যই বরাদ্দ। তবে আপনার যদি অন্তত দুই-তিনটা লেখা সচলায়তনে প্রকাশিত হয়ে থাকে, আপনিও নির্দ্বিধায় লেখা পাঠাতে পারেন (প্রকাশিত লেখার লিংক দিয়ে দেবেন সাথে সম্পাদনা পরিষদের সুবিধার্থে)।
লেখা নির্বাচনে সম্পাদনা পরিষদের সিদ্ধান্তই চূড়ান্ত বলে বিবেচিত হবে।
__________________________________________________________________________
(তারিখ: বিষ্যুদ, ০৩/০৮/২০১২ - ২:২৯অপরাহ্ন) 
প্রতিবছর পহেলা বৈশাখে ই-বই বের করার একটি ঐতিহ্য আছে সচলায়তনের। ফাল্গুনের শেষের লু হাওয়ায় ধুলো-বালি খেতে খেতে প্রকৃতির রুক্ষতা দেখতে দেখতে মনে হলো ১৪১৯-এর ইবই নিয়ে এখনো আলাপ শুনছি না। অফলাইনে কয়েকজনের মতামতের প্রেক্ষিতে সচলদের সকলের হয়ে আমিই পোস্টটা দিচ্ছি এবার। 

সাধারণত বৈশাখের ই-বইয়ের জন্যে একটা বিষয়বস্তু নির্ধারণ করে লেখা আহ্বান করা হয়। গেলবারের বিষয় ছিল ভ্রমণ। এবারের বিষয়বস্তু কী হতে পারে তা নিয়ে কিছু অভিমত এসেছে। পিপি'দা সেইইইই যে কবে একবার লোকায়ত বাংলার ভূত-প্রেত-জ্বীনের গল্প নিয়ে একটি সংকলনের কথা বলেছিলেন, পরে আরও দুই-একবার এই আইডিয়াটা পুনর্জাগরিত হলেও আর কিছুতেই এইটা হয়নি। আমার মাথায় জ্বীনওভূততত্ত্ব সংকলনের ব্যাপারটা বেশ ভালো মতন ঢুকে আছে, এবারের ই-বই এইটা নিয়ে হলে দারুণ হতো। সেখানে আমরা হাড়কাঁপানো, দাঁতকপাটি লাগানো, পাএকজায়গায়আটকেদেয়া, বোবাধরানো সবরকমের অভিজ্ঞতা, শোনা কথা এনে ফেলতাম। ছড়া, রেখাচিত্র, আলোকচিত্র (!), গল্পের আকারে 'তেনা'দের পছন্দ-অপছন্দ, বাসস্থান, শিক্ষা, দুষ্টুমি আর রঙ্গ-রসিকতা, গুরু-গম্ভীর তর্কবিতর্ক, রাজনীতি ও খেলাধূলা সবই টানলাম। তবে শুধুই লোকায়ত বাংলার তেনাদের গল্পে মনে হয় একটু সমস্যাই হবে, লেখা সংকট দেখা দিতে পারে যেহেতু কী করে যেন আমাদের সবার দাদী-নানীদের কাছে শোনা সব তেনারাই কেমন কেমন করে যেন বেশ আত্মীয় হন, গল্পগুলোতে যেন একটু বেশিই মিল। তাই আমরা হয়তো এখানে বাংলাদেশের পটভূমিতে এনে ফেলা অনুবাদ, আর ছোটমামার আষাঢ়ে অভিজ্ঞতাটাও সংযুক্ত করতে পারি?
আরেকটি প্রস্তাব এসেছে শুধু আষাঢ়ে গল্পের সংকলনেরই। তবে এ প্রসঙ্গে আমাদের অনেকেরই আবার বুনোহাঁসের কথাটা মনে ধরেছে, আষাঢ়ে গল্পের সংকলন হোক আষাঢ়েই বরং, সেটার জন্যে সকলেই কি-বোর্ড শান দিয়ে রাখুন এখন থেকেই। গেল বর্ষায় বর্ষার ই-বুক হয়নি, এবার আষাঢ়ে কিছু যদি বেরুয়!
সাই-ফাই নিয়ে একটা সংকলন হচ্ছে-হবে করেও মনে হয় হলো না। একঘেঁয়ে আগের স্টাইলেরই না, নতুন ধরনের কিছু হলে কেমন হয়?
আরেকটা মজার আইডিয়া এসেছে নজরুল ভাইয়ের তরফ থেকে, 'আম'। "আম খাওয়া থেকে আমের আঁটি দিয়ে খেলা থেকে আম চুরি... " এমনটাই বলছিলেন নজরুল ভাই। এই নিয়ে খেকুদাদা আবার একটা পরমাণু গল্পও লিখে ফেলেছেন ইতিমধ্যেই তবে সেটা এখানে উল্লেখ করে আমি আর মাইরধোর না খাই! 
এর মাঝ থেকেই হতে হবে এমন নয়, কারও কোন নতুন আইডিয়া এলে জানান। কিন্তু দ্রুত সিদ্ধান্তে আসা দরকার। সময় বেশি নেই আসলে। তবে সবাই মিলে সাহায্য করলে আমরা বৈশাখের শুরুতেই ই-বই পেয়ে যেতে পারি একটা, গ্রীষ্মের অলস দুপুরে জমাটি কিছু লেখায় হারিয়ে যাবার সুযোগ মিলবে। 
ই-বইতে লেখা পাঠাবার তারিখ আর ই-মেইল ঠিকানা, এই পোস্টেই হালনাগাদ করে জানিয়ে দেয়া যাবে।
বিষয় নির্ধারণের পরে ই-বইয়ের নাম নির্ধারণেরও একটা ব্যাপার আছে, এ ব্যাপারেও পাঠক-লেখক সকলের মতামত আশা করছি।
তবে একই সাথে সকলের দৃষ্টি আকর্ষণ করছি দু'টো বিষয়ের প্রতি -
* লেখার মান নির্ধারণ সম্পাদনা পরিষদের উপরেই ন্যস্ত থাকবে এবং সেটাই চূড়ান্ত সিদ্ধান্ত সেই আন্তরিকতায় কুণ্ঠা না বোধ করি আমরা। 
* আর সচলায়তনের ইবইতে লেখার আহ্বান শুরু থেকেই শুধু সচল আর হাচলদের জন্যই বরাদ্দ থাকে যেহেতু, এবারও তাই। 
তবে আপনার যদি অন্তত দুই-তিনটা লেখা সচলায়তনে প্রকাশিত হয়ে থাকে তাও, মানে আপনার নামের শেষে যদি এখনো 'অতিথি' লেজ (হাচলত্ত্ব অর্জন) নাও লেগে থাকে আপনিও নির্দ্বিধায় লেখা পাঠাতে পারেন (প্রকাশিত লেখার লিংক দিয়ে দেবেন সাথে সম্পাদনা পরিষদের সুবিধার্থে)।
তাহলে আর দেরি নয়! আসুন সবাই মিলে ঠিক করে ফেলি এবারের বৈশাখী ই-বই এর টুকিটাকি। 

