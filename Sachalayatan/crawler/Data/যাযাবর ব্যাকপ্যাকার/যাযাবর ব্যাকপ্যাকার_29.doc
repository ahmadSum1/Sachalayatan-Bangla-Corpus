জাহান মণি এখন মুক্ত (আপডেট পোস্ট)



জাহান মণি, সোমালি জলদস্যু আর বড়দিনের আগুন - ২৫/১২/২০১১
সোমবার সকালে কাজে থাকায় খেলার আপডেটের জন্যে ইন্টারেনেটই ভরসা ছিল, বাড়ি ফিরে রোজ দিনকার মতোই দেখি ইলেক্ট্রেসিটি নাই। কিন্তু টিভি ছাড়ার সুযোগ পাওয়ার পরে খেলার বদলে যে খবরটা সবার আগে দৃষ্টি আকর্ষণ করলো তা হলো দীর্ঘ ৯৮ দিন পরে অবশেষে বাংলাদেশী কার্গো জাহাজ ‘এম ভি জাহান মণি’ সোমালি জলদস্যুদের হাত থেকে মুক্তি পেয়ে রওনা হয়েছে। বলা বাহুল্য নিজের অজান্তেই একটা স্বস্তির নিশ্বাস ফেললাম।

গত সপ্তাহ থেকেই ভাবছি ‘জাহান মণি অপহরণ’ নিয়ে লেখা আমার পুরনো পোস্টটা আপডেট করা দরকার জানুয়ারি-মার্চ এ প্রকাশিত সংবাদসংস্থাগুলোর নিউজ আপডেট নিয়ে। কিন্তু খবরটা শোনার পরে মনে হলো পুরানো পোস্টে আপডেট নয়, এই ভালো খবরটা স্বতন্ত্রভাবে জানাবার দাবি রাখে। 
ইন্দোনেশিয়া থেকে গ্রীসে প্রায় ৪৩,০০০ টন নিকেল আকরিক নিয়ে যাবার সময়ে, ভারতীয় উপকূলের প্রায় ৫৫০ মাইল দূরত্বে ২৫ জন বাংলাদেশী ক্রিউ এবং চিফ ইঞ্জিনিয়ারের স্ত্রী সহ ‘জাহান মণি’ অপহৃত হয় গত ৫ ডিসেম্বর ২০১০ বিকেলে১। 
গত ২৮ জানু, ২০১১ পররাষ্ট্র সচিব মো. মিজারুল কায়েস জানান জাহান মণিতে অবস্থানরত ক্রিউরা নিরাপদ আছেন২।
এবং গত ১৩ ফেব্রুয়ারি নৌ-পরিবহন মন্ত্রী শাহজাহান খান সংসদে আশ্বস্ত করেন যে জাহান মণি শীঘ্রই মুক্তি লাভ করবে৩। 
ডেইলি স্টারের অনলাইন ডেস্ক জানাচ্ছে, গতকাল সোমবার সকালে চট্টগ্রামে ‘জাহান মণি’র পরিচালনা কোম্পানি ব্রেভ রয়াল শিপিং ম্যানেজমেন্ট লিমিটেড এবং ‘জাহান মণি’র মালিক তাদের অঙ্গ প্রতিষ্ঠান SR Shipping আয়োজিত এক প্রেস কনফারেন্সে ব্রেভ রয়াল শিপিং ম্যানেজমেন্ট লিমিটেডের জেনেরাল ম্যানেজার মেহেরুল করিম বলেন৪,

“The pirates left the ship at 9:57am (Bangladesh time) allowing the crews to go. The crews started engine to leave for Port of Salalah at about 10:25am,” Meherul said, adding that it is expected to reach the port on March 17.

সংবাদ সম্মেলনে জানানো হয়, জাহান মণি আগামি ১৭ মার্চে ওমানের সালালাহ বন্দরে পৌঁছুবে আশা করা যায়। সেখানে ক্রিউদের শারীরিক পরীক্ষা শেষে তাঁরা ২২ মার্চ দেশে ফিরে আসবেন। আর জাহান মণি নতুন ২৫ জন ক্রিউ এবং কার্গো নিয়ে তার আগের গন্তব্য গ্রীসের উদ্দেশ্যে পুনরায় যাত্রা করবে।
ব্রেভ রয়াল শিপিং কোম্পানির জেনেরাল ম্যানেজার মেহেরুল করিমের বরাত দিয়ে সোমবারে সংবাদসংসস্থা AFP বলেছে৫ – 

"We are relieved now. The vessel and all 26 Bangladeshis aboard the ship are safe. The ship has just left the Somali coast and headed to Oman," he told AFP.



ডেইলি স্টারের তথ্য অনুযায়ী প্রেস কনফারেন্সে জাহাজের মালিক, পরিচালনা প্রতিষ্ঠান কেউ কোন রকম মুক্তিপণ প্রদানের বিষয়টি সম্পূর্ণ নাকোচ করে দেন৪,

“We did not pay any ransom. We are doing all the processing in cooperation with the government,” Muhammed Shahjahan, managing director of SR Shipping Limited, said, adding he did not have any information whether the government had paid any ransom.

এবং সরকারী পর্যায়েও এ সম্পর্কে কোন কথা জানানো হয়নি৪ -

Earlier on Saturday, Acting Foreign Secretary Mustafa Kamal said a lengthy negotiation took place both at the diplomatic and private channels and finally the ship and the crew are being released.
On a query on ransom, he said, "We have no information about ransom and we are not aware of it. As per the international law a government can't give any ransom to anyone."

এদিকে AFP জানাচ্ছে নাম প্রকাশ করা হবে না সেই মর্মে জাহাজ কোম্পনির একজন কর্মকর্তা জানিয়েছেন মুক্তিপণ হিসেবে ৪ মিলিয়ন মার্কিন ডলার দেয়া হয়েছে৫। প্রথম আলোর প্রকাশিত সংবাদ অনুযায়ী জলদস্যুদের প্রাথমিক দাবী ছিল ৯ মিলিয়ন (৯০ লক্ষ) মার্কিন ডলার৬।
জাহাজের মুক্তি প্রক্রিয়া প্রসঙ্গে বিডি নিউজ টুয়েন্টিফোর  জানাচ্ছে৭ -

সংবাদ সম্মেলনে মেহেরুল জলদস্যুদের সঙ্গে যোগাযোগ এবং নাবিকদের মুক্তির বিষয়ে দস্যুদের সঙ্গে আলোচনার দিকটি সংক্ষিপ্তভাবে তুলে ধরেন। 
তিনি বলেন, "গত বছরের ১২ ডিসেম্বর জলদস্যুরা আমাদের সঙ্গে প্রথম যোগাযোগ করে। জাহাজের ক্যাপ্টেন ছাড়াও নাবিকদের সঙ্গেও আমাদের অনেকবার কথা হয়।" 
এরপর থেকে দস্যুদের সঙ্গে স্যাটেলাইট ফোনে প্রায় নিয়মিতই জাহাজ এবং নাবিকদের মুক্তি নিয়ে নানাপ্রকার আলোচনা করে মালিক পক্ষ। 
সর্বশেষ এ বছরের ২২ ফেব্র"য়ারি দরকষাকষি (নেগোশিয়েশন) চূড়ান্ত হয় জানিয়ে মেহেরুল বলেন, "২৮ ফেব্র"য়ারি জলদস্যুদের প্রতিনিধিদের সঙ্গে লিখিত চুক্তি হয়।"

মুক্তিপ্রাপ্ত ক্রিউদের তালিকা দিয়েছে বিডি নিউজ টুয়েন্টিফোর এখানে।
এদিকে মুক্তিপ্রাপ্ত ক্রিউদের সাথে সোমবারে কথা বলেন তাঁদের পরিবার পরিজনেরা।  

দ্বিতীয় প্রকৌশলী মঈন উদ্দিন আহমেদ কিছুদিন আগে একটি পুত্র সন্তানের বাবা হয়েছেন। জিম্মি থাকায় এখনো সন্তানের মুখ দেখা হয়নি তার৮।



সোমালি জলদস্যুদের কবল থেকে মুক্তির পর মায়ের সঙ্গে টেলিফোনে কথা বলার সময় বাংলাদেশের খেলার খবরও জানতে চেয়েছেন জাহান মণির সর্বকনিষ্ঠ নাবিক শাহরিয়ার রাব্বী৯।


উইকিপিডিয়া থেকে পেলাম ডিসেম্বর ২০১০-এ আরো অপহৃত হওয়া জাহাজের মাঝে লাইবেরিয়া, পানামা, অ্যান্টিগুয়ে এন্ড বারবুডা, এবং থাইল্যাণ্ডের ৫ টি কার্গো শিপ আর মোজাম্বিকের একটি মাছধরা জাহাজ আছে১০। 
জানুয়ারি ২০১১ তে অপহৃত হয়েছে ৪টা কার্গো জাহাজ, ২টা ট্যাঙ্কার, ১টা কন্টেইনার১১।
ফেব্রুয়ারি ২০১১ তে দুইটা ইতালীয় এবং গ্রীক তেল ট্যাঙ্কার, মাল্টার একটা বাক ক্যারিয়ার ছাড়াও একটা মার্কিন ও একটা ডেনিশ প্রাইভেট ইয়াট অপহৃত হয়েছে। ডেনিশ ইয়টটিতে ১২-১৬ বছর বয়সী ৩জন বাচ্চা রয়েছে১১। 
মার্চ ২০১১ তে এখন পর্যন্ত বাহামার একটা তেল ট্যাঙ্কার অপহৃত হয়েছে১১।
অপহৃত জাহাজগুলোর কোনটারই এখনো কোন মুক্তির খবর দেখছি না, তবে রয়টার্সের খবর খুঁজে পেলাম যে উদ্ধার অভিযানের সময়ে মার্কিন ইয়টের ৪ জন ক্রিউকেই জলদস্যুরা মেরে ফেলেছে১২!! 
আর বিভিন্ন খবর ঘেঁটে ডিসেম্বরের মতো এখনো দেখলাম আমেরিকা তাদের নিজেদের জাহাজ উদ্ধারে অভিযান চালানো ছাড়া আর কেউ তেমন কোন উদ্ধার অভিযান চালায়নি। তবে গতকাল সোমবার এপি জানিয়েছে১৩, অপহরণকৃত একটি জাহাজকে মাদারশিপ হিসেবে ব্যবহারকালে ভারতীয় নেভির সাথে সংঘর্ষে লিপ্ত হয়ে পড়লে, পালাবার সময়ে ৬১ জন জলদস্যু ধরা পড়েছে এবং এ ঘটনার পরে ভারত এবং ভারতীয় নাবিকদের প্রতি হুমকি দিয়েছে জলদস্যুরা।
দেখা যাচ্ছে সোমালি জলদস্যুদের দ্বারা অপহরণের ঘটনা যেমন গত কয়েক বছরে বেড়েই চলেছে, সহিংসতাও বাড়ছে সেই ভাবেই। জাহান মণি অপহরণ বাংলাদেশী কোন জাহাজের জন্যে প্রথম হলেও, অন্যান্য দেশের জাহাজে কর্মরত বাংলাদেশী নাবিক এবং মধ্যপ্রাচ্যে কর্মরত সাধারণ বাংলাদেশীদের কয়েকজন এর আগেও অপহৃত হয়েছেন সোমালি জলদস্যুদের হাতে। জাহান মণির ক্রিউদের নিরাপদ প্রত্যাগমনের দিকে তাকিয়ে আশা করছি এই আন্তর্জাতিক সমস্যার দ্রুত এবং সুষ্ঠু সমাধান হবে। 
নিরাপদে দেশে ফিরে আসুন ‘জাহান মণি’র ক্রিউরা, নিরাপদে থাকুক আমাদের দেশের এবং অন্যান্য দেশের নাবিকেরা।
তথ্যসূত্র: 
১। প্রথম আলো ১২/১২/২০১০
২।  http://www.bdnews24.com/details.php?id=185849&cid=2
৩। http://www.bdnews24.com/details.php?id=187245&cid=2
৪। ডেইলি স্টার ১৪/০৩/২০১১ (অনলাইন এডিশন)
৫। AFP 
৬। প্রথম আলো ১৪/১২/২০১০ 
৭। http://www.bdnews24.com/bangla/details.php?id=152525&cid=2
৮। http://www.bdnews24.com/bangla/details.php?cid=2&id=152551&hb=3
৯। http://www.bdnews24.com/bangla/details.php?id=152564&cid=2
১০। উইকিপিডিয়ায় নথিভুক্ত সোমালি জলদস্যু দ্বারা ডিসেম্বর ২০১০-এ অপহৃত জাহাজের তালিকা 
১১। উইকিপিডিয়ায় নথিভুক্ত সোমালি জলদস্যু দ্বারা জানুয়ারি-মার্চ ২০১১তে অপহৃত জাহাজের তালিকা 
১২। রয়টার্স 
১৩। এপি 

