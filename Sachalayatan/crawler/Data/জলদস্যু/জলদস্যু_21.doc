প্রথম পোস্ট



[img=auto]C:\Documents and Settings\arafatr.AAT\My Documents\My Pictures\Gravity[/img] 
******প্রথম পোস্ট কপি-পেস্টের উপর দিয়ে গেলাম*******
"মাইরের উপর ওষুধ নাই" -প্রবাদটির সাথে পরিচয় আমার খুব ছোটবেলা থেকে। ওয়ান-টু তে পড়ার সময় একটু উনিশ-বিশ হলে আমার আব্বা হুজুর পিঠে তরমুজ/নারিকেল ভাঙতেন। তবে ভয়েই হোক বা বেদম প্রহারের কারণেই হোক জীবনে লাইনচ্যুত হতে পারিনি "শক্ত মাইরের" কারণে। তা নাহলে প্রথম জীবনে আমার কর্মকান্ড ডারউইন সাহেব দেখলে মানুষ বাঁদর থেকে এসেছে না বাঁদর মানুষ থেকে এসেছে এ নিয়ে পুনরায় গবেষণায় বসে যেতেন।
ছোটবেলায় বিজ্ঞান বইয়ে পড়েছিলাম নিউটন সাহেবের মাথায় আপেল কেন গাছ থেকে নিচে পড়ে এই সামান্য প্রশ্ন থেকে মাধ্যাকর্ষন শক্তির থিওরী খুলে গিয়েছিল। তখন এই কাহিনী পড়তাম আর মনে মনে ভাবতাম কত বড় গাধা আপেল গাছ থেকে নিচে পড়ে ব্যাপারটা বুঝে না। আর মনে মনে ভাবতাম আর হাসতাম এই ভেবে যে আপেল গাছ থেকে মাটিতে না পড়ে হাওয়ায় ভেসে যাচ্ছে। কিছুতেই বুঝতাম না এই ঘটনার সাথে মাধ্যাকর্ষন শক্তির সম্পর্ক আসলে কি? 
একদিন এই প্রশ্নটি স্যারকে করে বসলাম। আমার জিজ্ঞাসা ছিল, "স্যার আপেল তো গাছ থেকে মাটিতেই পড়বে। এতে এত টেনশনের কি আছে?" সোবহান স্যার খুবই সজ্জন লোক ছিলেন, তবে আমার এহেন কর্মে বিরক্ত হয়ে উনি ডাস্টারের দু'ঘা আমার পশ্চাৎদ্দেশে লাগিয়ে দিতে কালবিলম্ব করেন নি। বলাইবাহুল্য এই ঘা হজম করে আর দ্বিতীয়বার প্রশ্নটি কোন শিক্ষককে আমি দীর্ঘদিন করিনি। 
পৃথিবী গোল। এস.এস.সি. তে এসে এই মাধ্যাকর্ষন শক্তি আবার আমার মাথায় ভর করল। ততদিনে জ্ঞান-বুদ্ধি কিঞ্চিত বেড়েছে। তাই মাধ্যাকর্ষন সূত্রের জটিল সব সমীকরণ দেখে আমার জ্ঞান-পিপাসা আবার মাথাচাড়া দিয়ে উঠল। আমার তখন চিন্তা হয় আর যাই হোক আপেল পড়া দেখে এই সমীকরণ কোন সুস্হ মস্তিষ্কের মানুষের মাথায় আসতে পারে না। যেই ভাবা সেই কাজ। ছাবেদ স্যার ছিলেন অতি রাগী মানুষ। ওল্ড ক্লাস টেনের এক বড় ভাইয়ের চুলের মুঠি ধরে দেয়ালে বাড়ি দিয়ে উনি কিছুদিন আগে মাথা ফাটিয়েছেন। তাও সাহস করে বলি "স্যার এইটা কমপ্লিট চাপা। এই আপেল পড়া দেখে এই সব হিসাব মানুষের মাথায় আসে না।" স্যার বিজ্ঞান বইটা নিয়ে আমার পাশে এসে ঘাড় ধরে মাথা নিচু করে পিঠের উপর দমাস দমাস করে বিজ্ঞান বইয়ের বাড়ি মারতে মাড়তে বলতে লাগলেন "একেই বলে গ আকারে ধা"। 
আজও মাঝে মাঝে চিন্তা করি গাছ থেকে আপেল পড়ার সাথে দাঁতভাঙ্গা সব কঠিন সমীকরণের সম্পর্ক কোথায়? 

