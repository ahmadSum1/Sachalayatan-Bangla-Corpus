নেভারেস্ট এবং একজন ব্রেনডন ও'ম্যাহনি



হিমুর নেভারেস্ট সিরিজের পর আরও দশজনের মত আমিও বেশ উৎসুক হয়ে পড়ি মুসা ইব্রাহিমের এভারেস্ট বিজয় নিয়ে। আমারও সন্দেহ হয় আরও দশজনের মত। আরও দশজনের মত আমিও উৎসুক হই প্রকৃত ঘটনার জন্য। জানার অনেক আগ্রহ থাকলেও আমি কোথা থেকে শুরু করব বুঝে উঠতে পারছিলাম না। হিমুর লেখায় জনৈক অস্ট্রেলিয়ান ব্রেনডন ও'ম্যাহনির ক্থার উল্লেখ থাকায় সেখান থেকেই শুরু করলাম আমার অনুসন্ধান।
সম্প্রতি আমি ব্রেনডনের সাথে ফেসবুকের মাধ্যমে যোগাযোগ করতে সক্ষম হই। ব্রেনডন আমাকে জানায় যে এভারেস্টের "থার্ড স্টেপের" কাছে সে প্রথম মুসাকে দেখে এবং তখন মুসার শেরপা তাকে জানায় যে মুসা সামিট করেছে। 
উদ্ধৃতি:
"I'm pretty sure I got to the top somewhere around 6:30am, but its hard to remember. It was about an hour after the sun came up.
I have a very vague memory of passing Musa (very distinctive in his bright orange jacket) at the third step, but its all a bit hazy.
One thing I would say is that his sherpa indicated to me when i was assessing his condition on the mountainthat he had been to the summit and he was exhausted. Also, i have to say that in all the interviews and the official functions in KTM, Musa was very genuine and I never once doubted that he made the summit. 
I climbed from the Tibetan side."
আমি ব্রেনডনের এই মন্তব্য তার অনুমতি সাপেক্ষে সচলে ফেসবুকের ম্যাসেজগুলো ছবি আকারে প্রকাশ করব (জানি না এটা সব প্রশ্নের উত্তর দিতে পারবে কিনা)। ব্রেনডন নিজে সমস্ত বিতর্কের উর্দ্ধে থাকতে চায় এবং সে কোন প্রকার বিতর্কের অংশ হতে চায় না।
আমি জানি ফেসবুকের আইডেনটিটি হ্যাকের অনেক সম্ভাবনা থাকে।তাই আমি ব্রেনডনকে একটা মুঠোফোন সাক্ষাৎকার দেয়ার জন্য অনুরোধ করেছি। ব্রেনডন এতে রাজিও হয়েছে। আশা করছি কয়েকদিনের মাঝেই ব্রেনডন তার ফোন নম্বর আমাকে দিলে আমি তার সাক্ষাৎকার নিতে পারব। আমি ব্রেনডনকে কিছু গঠনমূলক প্রশ্ন করতে চাই ও সাক্ষাৎকার পর্ব যতখানি সম্ভব সংক্ষিপ্ত করতে চাই, যেন সে বিরক্তবোধ না করে। আপনারা সচলে যারা আছেন তারা আমাকে প্রশ্ন বাছাইয়ে সহযোগিতা করতে পারেন।
আমি এই বিতর্কিত বিষয়টি নিয়ে পোস্ট দেয়ার আগে বন্ধুদের সাথে আলাপ করি। কেউ আমাকে নিজের একাউন্ট ব্যবহার করে পোস্ট দেয়ার জন্য
উৎসাহিত করে নাই। তবুও আমি মনে করেছি নিজের পরিচয় গোপন রেখে এরকম একটা বিতর্কিত বিষয়ে পোস্ট দিলে আমার এই পোস্ট গ্রহনযোগ্যতা হারাবে। আশাকরি সচল এবং সকল পাঠক একটু সহনশীল হবেন এবং দয়া করে কোন ব্যক্তিগত আক্রমন করবেন না। আমি ফেসবুকের ম্যাসেজগুলো যত তাড়াতাড়ি সম্ভব ছবি আকারে সচলে প্রকাশ করব।

