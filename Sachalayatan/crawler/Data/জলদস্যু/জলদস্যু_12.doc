বিদায় ২০০৭, স্বাগতম ২০০৮



২০০৮। নতুন বছর শুরু হলো। ২০০৫ এর নিউ ইয়ার্স ইভের পর ২০০৭ এর নিউ ইয়ার্স ইভে আবার আমি সিডনিতে সময়টা কাটালাম। ভালোই লাগে রাত ১২ টায় লাখ লাখ লোকের সাথে একসাথে ফায়ার ওয়ার্কস দেখতে। ফাটাফাটি শো দেখার পাশাপাশি পাবলিকের পাগলামি দেখতেও মন্দ লাগে না। এই বছর পার্টি শেষে সিডনির পুলিশ কমিশনার সবাইকে ধন্যবাদ দিয়েছেন। কারণ ভালো ব্যবহার। মাত্র ৯৪ জনকে খারাপ ব্যবহারের জন্য গ্রেফতার করা হয়েছে। এদের বেশিরভাগই  মাল খেয়ে টাল হয়ে বিভিন্ন অপ্রীতিকর ঘটনার জন্ম দিয়েছে। অপ্রীতিকর ঘটনা বলতে মারামারিটাই মুখ্য। মেয়েঘটিত কোন অপ্রীতিকর ঘটনা এখানে উৎসবের রাতে তেমন একটা ঘটে না। এবছর প্রায় ১০ লাখ বা ১ মিলিয়ন লোক সিডনির বিখ্যাত হারবার ব্রিজ/অপেরা হাউসের পাদদেশে জমা হয়ে ফায়ার ওয়ার্কস দেখেছে মন্ত্রমুগ্ধ হয়ে।অন্যান্য বছরের তুলনায় এ সংখ্যা একটু কমই। ২০০৫ এর নিউ ইয়ার্স ইভে জমায়েত হয়েছিল প্রায় ২৫ লাখ লোক। এদের মাঝে আবার একটা বড় অংশ হলো ট্যুরিস্ট। পৃথিবীর বিভিন্ন অংশ থেকে মানুষজন ভীড় জমায় এখানে শুধুমাত্র হারবার ব্রিজের ফায়ার ওয়ার্কস দেখতে। 
তবে সিডনির সব অধিবাসীই যে হারবার ব্রীজের নিচে জমায়েত হয় তা কিন্তু নয়। অস্ট্রেলিয়ার মোস্ট পপুলেটেড স্টেট নিউ সাউথ ওয়েলস কিন্তু বিখ্যাত এর সী বিচগুলোর জন্য। আর সী বিচ: অস্ট্রেলিয়ান কালচারের এক অবিচ্ছেদ্য অংশ। তাই বিপুল পরিমান মানুষ জমা হয় সী বিচগুলোতে নতুন বছরকে বরণ করে নিতে। তাই এসব বিচেও আয়োজন করা হয় ছোটখাট ফায়ার ওয়ার্কসের। তবে এসব ফায়ারওয়ার্কস হারবার ব্রীজের ব্যাপকতা, সৌন্দর্য্য ও আয়োজনের কাছে নস্যি।
ফিরে দেখা ২০০৭ :
১২ জানুয়ারি : বাংলা ব্লগিং শুরু করি। রেগুলার বেসিসে।
২৫ জানুয়ারি: জন্মদিন উদযাপন করি অস্ট্রেলিয়ান ডে তে কোন এক বিশেষ কারনে। কারনটা মনে নেই।
১৬ ফেব্রুয়ারি: আমার বড়বোনের আকদ ও বিয়ের রিসেপশন উপলক্ষ্যে বিশাল ঝামেলা করে সারপ্রাইজ ভিজিটে বাংলাদেশ গমন।
৯ মার্চ: অস্ট্রেলিয়ায় প্রত্যাবর্তন। ইমিগ্রেশন অফিসার "ওয়েলকাম ব্যাক হোম, স্যার" বলায় খিঁচে গালি দেয়া।
১০ মার্চ: বিশেষ কারনে আমার কাছে স্মরণীয়।
এপ্রিল-মে: অগণিত বার ব্রিসবেন-সিডনি যাত্রা। সিংহভাগ সময় সিডনিতেই কাটিয়েছি এই দুই মাস।
জুন-জুলাই: নতুন চাকরির সন্ধান।
২৭ জুন: অপটাস কর্তৃক  প্রত্যাখ্যাত কোন এক অজানা কারনে। ইন্টারভিউ খুব ভালো হওয়া সত্ত্বেও চাকরিটি আমি পাই নি।
১০ জুলাই: ব্যাপক প্রিপারেশন নিয়ে ৪ টা ইনটারভিউয়ের এপয়েন্টমেন্ট নিয়ে সিডনিতে আগমন ও শেষ ইন্টারভিউয়ের ১ ঘন্টার মাঝে জব অফার লাভ।
১৭ অগাস্ট: শেষ কর্মদিবস AAT তে।
১৮ অগাস্ট: ব্রিসবেন থেকে সিডনিতে ফেরত দেড় বছর পর।
২৫ অগাস্ট : SKM-এ কর্মজীবনের শুরু।
২০ নভেম্বর: ১১ বছর পর দ্বিতীয়বারের মত মেজর সার্জারির মাধ্যমে আক্কেল দাঁত তুলে বেক্কেল হওয়া।
২৯ নভেম্বর: প্রবেশনাল পিরিয়ডের সমাপ্তি SKM এ।
২৯শে ডিসেম্বর: বহু কাঙ্খিত Mazda3 (SP23) এর মালিক হওয়া। 
দেখা যাক কি আছে ২০০৮ এ। সবাইকে এই বোরিং লেখাটা পড়ার জন্য শুভেচ্ছা ও হ্যাপি নিউ ইয়ার।  

