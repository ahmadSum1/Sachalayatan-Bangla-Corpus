ক্যামনে ছাড়ি?



- শোন আস্তাকুড়ে ছুড়ে ফেলে দে।
- কিন্তু এতদিনের সম্পর্ক...
- সারা জীবন একটারে নিয়া থাকবি নাকি?
- না মানে... সম্পর্কটা কেমন ঘনিষ্ট তা তো তুই জানিসই। আর ওযে আমার সম্পত্তি নয়, আমার সম্পদ।
- বটে?
- তো কি? আজ পাঁচ বছরের সম্পর্ক, কোনদিন ছাড়াছাড়ি হয় নাই। আমার আজও মনে পড়ে সেই প্রথম দিনের কথা- ঘরে নিয়ে এলাম, বাক্স-প্যাটরা সাইট করে রেখেই ওকে নিয়ে পড়লাম, বসন উন্মোচন করতেই মনে হ'ল- পাইলাম, আমি ইহাকে পাইলাম, আমার এত দিনের অপেক্ষার অবসান হল। তারপর থেকে তো ওকে নিয়েই আছি।
- এ আর নতুন কথা কি?
- না তুই দ্যাখ, এর মধ্যে তেমন কোন ঝামালাও করে নাই। এটা ঠিক যে, আমি মাঝে মাঝে উল্টাপাল্টা কাম করছি, এর জন্য মাঝে মাঝে জায়গামত স্পেশালিস্টও দেখাইতে হইছে কিন্তু এরকমতো হইতেই পারে। এটাও ঠিক যে, নতুন মালগুলার সাথে ও টেক্কা দিতে পারবে না, পারার কথাও না কিন্তু তাই ব'লে আস্তাকুড়ে ছুড়ে ফেলতে হবে? আর তাছাড়া আমার হাতে টাকাপয়সাও নাই।
- এইসব ফালতু সেন্টিমেন্ট বাদ দে। কী গরুর গাড়ী চালাচ্ছিস? পেন্টিয়াম থ্রী, ১২৮ মাগাবাইট RAM এইসব কেউ চালায় এখন? ডুয়ালকোর কিনে নে, টাকাপয়সা লাগলে নিস আমার কাছ থেকে।
[লেখালেখি মোটামুটি অনেকদিন হয় ছাইড়া দিছি, কিন্তুক আইজকা কেন জানি হাত চুলকাইতাছে, তাই আরো একটা ফউল লেখা দিলাম, বেশী ফউল মনে হইলে কাশি দিয়েন, সতর্ক হইয়া যামু]

