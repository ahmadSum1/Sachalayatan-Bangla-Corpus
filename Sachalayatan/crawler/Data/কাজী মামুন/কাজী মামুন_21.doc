কুকুর নয়, শিবির হইতে সাবধান!



আমার বয়স তখন কত! বারো কি তের! কুমিল্লা জিলা স্কুলের ছাত্র ছিলাম, তখন সম্ভবত ক্লাস সেভেনে। একদিন স্কুল থেকে ফিরছি। সাইকেল তখনো পাইনি বলে, সকালে বাবা রিকশায় করে নামিয়ে দিয়ে যেত স্কুলের গেটে। বই কেনার নেশা হয়ে গিয়েছিল তাই ফেরার পথের রিকশা ভাড়া বাঁচিয়ে ঠাকুরপাড়া’র বাসা পর্যন্ত আমি হেঁটেই ফিরতাম। ফুটবল খেলতে গিয়ে পায়ে ব্যাথা পেয়ে একদিন বাড়ি ফিরছিলাম খুড়িয়ে খুড়িয়ে হেটেঁ।
উদ্দেশ্য, স্কুলের মেইন গেট থেকে রিকশা নেব, আমাদের স্কুলের মেইন গেট পার হয়ে কান্দিরপাড় এর দিকে কিছুদূর এলেই উল্টোদিকে ছিল ফুলকুড়ি আসর (এখন এখানে কমিউনিটি সেন্টার)। ওটা কি জিনিশ তখনো জানা ছিল না। খোড়াতে খোড়াতে ফুলকুড়ি আসর পার হয়ে কিছুদূর এসেছি, হঠাৎ দেখি একটা মটর সাইকেল এসে পাশে ব্রেক কশলো, একজন ভদ্রলোক হাঁসি হাঁসি মুখ নিয়ে জিজ্ঞেস করলো- “আরে! তুমি রিপনের ভাই না?” রিপন ভাই আমার ফুফাত ভাই। বললাম- “হুম”। এরপর জিজ্ঞেস করলো- “পায়ে কি হয়েছে?” বললাম- “খেলতে গিয়ে ব্যাথা পেয়েছি”। বললো-“বাসা কোথায়? চলো- নামিয়ে দিয়ে আসি”। প্রথমে একটু চমকালেও, ভদ্রলোককে দেখে নিপাট ভদ্রলোকই মনে হলো, আর মটর সাইকেলে চড়ার লোভও ছিল। রাজী হলাম। পথে টুকটাক কথা- গেটের সামনে নামিয়ে দিয়ে বললো- “আমি রিপনের বন্ধু, আমরা ফুলকুড়ি আসর থেকে একটা সাধারন জ্ঞান প্রতিযোগীতার আয়োজন করছি, তোমাকে আমি চিনি, তুমি নাকি ভালো ছাত্র বেশ এটা রাখো, প্রশ্নগুলোর উত্তর দিয়ে ফুলকুড়িতে জমা দিয়ে এসো। আমরা পুরষ্কার দেব” জিজ্ঞেস করলাম-“কি পুরষ্কার?” বললো- “বই”। 
বই মানেই তখন মহার্ঘ কিছু! আমি ভাবলাম, ভালোই তো! লোকটাকে আমার ভালোই লাগলো।
প্রশ্নগুলো সহজ, আমি বুঝে পেলাম না, এর জন্য পুরষ্কার দেয়ার কি আছে! যাই হোক যথা সময়ে দিলাম। ঐ লোকের সাথে দেখা হলো, খাতির যত্ন করলো। পুরষ্কার পেলাম। ওদের কাছে অনেক বই ছিল। তখন বাছ বিচার এর বয়স নয়, যা পাচ্ছি পড়ছি। গোলাম আজমের লেখা কি কি জানি বইও ছিল ঐ তালিকায়। আমাদের ক্লাসের ‘ফার্স্টবয়’ মহিউদ্দিন ও যায় আমার সাথে।
এরপর একদিন রিপন ভাই বাসায় এলো, বললাম তাকে ঐ ঘটনা। ভাইয়া কিছুক্ষন চুপ করে রইলেন। বললাম ওরা অনেক ভালো, আমাকে বই দিচ্ছে পড়তে। ভাইয়া জিজ্ঞেস করলেন “কি বই?” এনে দেখালাম। ভাইয়া বললেন-“তোর আর ওদের ওখানে যাওয়ার দরকার নেই!” আমি বুঝতে পারলাম না ভাইয়া কেন বলছিলেন! তখন ভাইয়া আমাকে মর্মার্থ বুঝিয়ে বললেন কিছুটা। আরো কিছুটা বুঝলাম কিছুদিন পরে আমার ফার্স্টবয় বন্ধুটিকে যখন দেখলাম ক্লাসসে টুপি পড়ে আসতে শুরু করলো। টুপি পড়াতে দোষের কিছু নয়, শুনলাম সে ইসলামী ছাত্র শিবির নামে এক সংগঠনে যোগ দিয়েছে। আর আমাকে অত খাতির যত্ন করা লোকটি তখন কুমিল্লা শিবিরের সভাপতি বা সেক্রেটারী। 
জামাত-শিবির আমরা চিনি পারিবারিকভাবেই সুতরাং মনে মনে ভাইয়ার প্রতি কৃতজ্ঞই হলাম। আমার ঐ বন্ধুটি কলেজে পড়া অবস্থাতেই শিবিরের ‘সাথী’ হয়ে যায়। শিবিরের বেশ কর্মঠ কর্মী। তবে এস এস সি তে অল্পের জন্য স্ট্যান্ড করতে না পারা বন্ধুটি এইচ এস সি তে এসে সেকেন্ড ডিভিশনে কোনো রকমে পাশ করে। বর্তমানে খুব সম্ভবতঃ শিবিরের কেন্দ্রীয় সদস্য। আমার সাথে স্কুলের পর থেকেই যোগাযোগ নেই- দুজন ভিন্ন পথে হেঁটেছি তাই।
বলছিলাম শিবিরের কৌশল সম্পর্কে আমার অভিজ্ঞতার কথা, কি করে কোমল শিশু মনে এরা প্রভাব ফেলে।
কুকুর কে আপনি শেকল দিয়ে বেঁধে রাখতে পারেন কিন্তু শিবিরকে?
এবার আসা যাক আরো একটু বয়স্ক ছাত্র হলে এরা কি করে ধোঁকা দেয়। 
কুমিল্লা বিশ্ববিদ্যালয় প্রেক্ষাপট
রাজনীতি মুক্ত ক্যাম্পাস হিসেবে যাত্রা শুরু করে কুমিল্লা বিশ্ববিদ্যালয় ২০০৭ সালে। ভর্তির সময় শিক্ষার্থীদের নিকট থেকে রাজনীতি না করার শর্তে অঙ্গিকারনামা নেয়া হয়। প্রথম কিছুদিন ভালো কাটলেও শিক্ষাঙ্গনে রাজনীতি প্রবেশ করানোর শিবির এর কৌশলের কাছে এ অঙ্গীকার নামা কিছুই না! বন্ধন সাহিত্য সাংস্কৃতিক সংসদের ব্যানারে ছাত্রশিবির রাজনীতিমুক্ত ক্যাম্পাসে প্রথম রাজনীতি শুরু করে [১]। প্রতিষ্ঠার দুই বছরের মধ্যে শান্ত ক্যাম্পাস হয়ে ওঠে রক্তক্ষয়ী রণাঙ্গন। ইতিমধ্যে বিশ্ববিদ্যালয় বন্ধ হয়েছে মারামারি হানাহানির কারণে।
কুকুর কে আপনি ভয় দেখিয়ে দূরে সরিয়ে দিতে পারবেন কিন্তু শিবিরকে?
এবার আসা যাক সামাজিক প্রেক্ষাপটে, আমাদের বোধ-বুদ্ধি সম্পন্ন সমাজকে এরা কি করে ধোঁকা দেয়। 
ডিসেম্বর ২৬, ২০০৯। দৈনিক আমাদের সময়ে খবর প্রকাশ- “কুমিল্লায় মুক্তিযোদ্ধার সন্তানদের প্রতিরোধের মুখে বৃত্তিপ্রদান অনুষ্ঠান থেকে সরে গেছে শিবির”[২] সংবাদটি ভুল কারণ অনুষ্ঠানটি থেকে শিবির সরে যায় নি! বরং ভিন্নস্থানে করেছে।[৩]
আমাদের বোধ বুদ্ধি সম্পন্ন সমাজকে শিবির বোঝাচ্ছে-“কেবলমাত্র একটি গোষ্ঠী/দল মুক্তিযুদ্বে অংশগ্রহণ করেনি।দলমত নির্বিশেষে দেশপ্রেমিক ও সৎসাহসী নাগরিকগণ অংশগ্রহণ করেছেন একটি দুর্নীতিমুক্ত সার্বভৌম বাংলাদেশ গড়ার জন্য। ইসলামী ছাত্রশিবির মুক্তিযোদ্বাদের সন্তানদের জন্য বৃত্তি প্রদান অনুষ্ঠানের আয়োজন করে জাতির শ্রেষ্ঠ সন্তানদের প্রতি তাদের ভক্তি ও ভালবাসার বহি:প্রকাশ ঘটিয়েছে।” [৩]
কুকুরকে আপনি চাইলে গুলি করে মেরে ফেলতেও পারেন কিন্তু শিবির কে?
রেফারেন্সঃ
[১]http://www.comillaweb.com/2010/08/05/5400/
[২]http://www.amadershomoy.com/content/2009/12/26/news0218.htm
[৩] http://www.idbangla.com/forums/viewtopic.php?id=2167
কাজী মামুন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6b%61%7a%69%6d%61%6d%75%6e%40%67%6d%61%69%6c%2e%63%6f%6d%22%3e%6b%61%7a%69%6d%61%6d%75%6e%40%67%6d%61%69%6c%2e%63%6f%6d%3c%2f%61%3e%27%29%3b'))

