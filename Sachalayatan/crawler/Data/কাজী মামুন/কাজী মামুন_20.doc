ইসলামের স্বর্ণযুগের পতন; কারণ অনুসন্ধান



অষ্টম শতাব্দীর মাঝামাঝিতে তালাসের যুদ্ধে চীনাদের কাছ থেকে সির দরিয়া নদীর নিয়ন্ত্রন এর চাইতেও অনেক বড় এক প্রাপ্তি ঘটে আরবীয় দের, তা হলো চীনা কিছু বন্দী! যাদের কাছে থেকে কাগজ তৈরীর কৌশল শিখে নেয় তারা।এরপরের ইতিহাস অনেকেই জানেন, পুরো ইউরোপ যখন অন্ধকারে নিমজ্জিত তখন মধ্যপ্রাচ্যে জ্ঞানের স্বর্ণযুগ।এরপর একটানা প্রায় ৫০০ বছরের একক আধিপত্য। কিন্তু এরপর হঠাৎ মধ্যপ্রাচ্য আবার অন্ধকারের দিকে হাঁটতে শুরু করে। কেন? এই প্রশ্নের উত্তর খূঁজতে গিয়ে এই লেখা।
পদার্থ, রসায়ন, গনিত, চিকিৎসা, স্তাপত্য, মনোস্তত্ত্ব, জোতির্বিদ্যা সহ বিজ্ঞানের আরো নানা বিষয় সহ কলা, সাহিত্য ও দর্শনের এমন আধিপত্য কেমন করে ধ্বংশ হয়ে গেল! এই প্রশ্নের উত্তর খোজা হচ্ছে গত কয়েক শতাব্দী ধরেই। এগার শতাব্দীর ক্রুসেড বা ধর্মযুদ্ধের কারণে ইসলামিক বিশ্বে সৃষ্ট অস্থিরতা দিয়েই এর শুরু।এরপর তের শতাব্দীতে মধ্য এশিয়ায় আধিপত্য স্থাপন কারী মোংগলদের ঘাড়েই দোষটা চাপে সবচেয়ে বেশি, কারণ এক মোংগল ‘এম্বাসেডর’ এর হত্যাকে উপলক্ষ ধরে হালাগু খান বাগদাদ ধ্বংশ করে দেন। সেই সাথে ধ্বংশ হয়ে যায় খলিফা হারুন আল রশীদের তৈরী ‘হাউজ অব উইজডম’ বা ‘বায়েত আল হিকমা’। যা ছিল তখনকার সময়ের সবচাইতে সমৃদ্ধ এবং পৃথিবীর প্রথম আধুনিক গ্রন্থাগার। শুধুমাত্র গ্রন্থাগার বললে অবশ্য এই ‘আল হিকমা’ কে ছোট করা হয়, বরং এটা ছিল জ্ঞান চর্চার প্রাণ কেন্দ্র। যেখান থেকে আমরা পেয়েছি বীজগনিতের জনক আল খারায়জমির মতো গনিতজ্ঞ কে।হালাগু খানের ঐ ধ্বংশযজ্ঞ কে পিনচিহ্নিত করে বোঝাতেই সম্ভবত বলা হয় টাইগ্রিস নদীর পানি ছয় মাস ধরে সেইসব বইয়ের কালিতে কালো হয়ে ছিল। কিন্তু এটাই কি একমাত্র কারণ? তখনতো ‘হাউজ অব উইজডম’ এর আদলে আরো আল হিকমা গড়ে উঠেছিল, বাগদাদের বাইরে পুরো মধ্যপ্রাচ্যেই তো বইছিল জ্ঞানচর্চার সুবাতাস! বাগদাদ ধ্বংশ হয় ১২৫৮ সালে কিন্তু এরপরও আমরা পাই ইবনে খালেদুন, ইবনে আল নাফিস এর মতো সমাজতাত্ত্বিক, দার্শনিকদের। ইবনে সিনা, আল বিরুনীরা অনেক আগেই মারা গেলেও ইবনে আল কুতুব, ইবনে আল শাতির রা তো জন্মেই ছিলেন ১৪ শতাব্দীতে! অর্থনীতি, সমাজতত্ত্ব, দর্শনে পৃথিবী ব্যাপি আজও উচ্চারিত নাম ইবনে খালেদুনও জন্মেছিলেন বাগদাদ ধ্বংশের ৭০/৮০ বছর পরে!
আরবের এই স্বর্ণযুগ শেষ হওয়ার কারণ খুজত এগিয়ে বিভিন্ন লেখক, ঐতিহাসিক, আলোচকদের বিভিন্ন রকম মত দিতে দেখা যায়। মোংগল দের আক্রমন বা ক্রুসেডের আগে মূল কারন হিসেবে উঠে আসে প্রথম খলিফাদের পরবর্তী যুগে রাজনৈতিক অব্যবস্থাপনা।
শিয়া সুন্নীদের লড়াইয়ের পাশাপাশি অনেক চিন্তাবিদ আবার সুফীজম এর প্রভাবকেও, মুসলিম দার্শনিক হাম্মাদ ইউসুফ তাঁর ‘মেটাএক্সিসটেন্স’ বইয়ে বলছেন-
"The major factor of decline of the Muslim golden age is mysticism (Sufism). when Muslims involved in the mysticism activities, their educational activities were directly affected. Mysticism played a key role in the decline of Muslims golden age."  
এ নিয়ে বিস্তারিত আলোচনা পাওয়া যায় নি।এর পাশাপাশি অপেক্ষাকৃত কম বিবেচিত একটি কারণ উঠে আসে যার প্রভাব জ্ঞান চর্চার ক্ষেত্রে অপরিসীম-
“There was apparently an increasing lack of tolerance of intellectual debate and freedom of thought, with some seminaries systematically forbidding speculative metaphysics, while polemic debates in this field appear to have been abandoned after the 14th century.”
চিন্তা ও জ্ঞান চর্চায় উদারপন্থী আরবীয়রা হয়ে উঠে রক্ষনশীল, যেই রক্ষনশীলতা থেকে জ্ঞান চর্চার জন্য এঁকে দেয়া হয় সীমা রেখা। মুক্তচিন্তা ও মুক্তবুদ্ধির চর্চাকে রহিত করার পর থেকেই মূলতঃ আরবীয়দের পেছন দিকে হাঁটার শুরু, অনেকের মতে যা চলছে এখনো। রক্ষনশীলতার সাথে মুক্তবুদ্ধির লড়াইটা অবশ্য শুরু হয়েছিল আরো অনেক আগে। ‘অকেশনালিজম’ এর সবকিছুতে সৃষ্টিকর্তার হস্তক্ষেপ তত্ত্বের বিরোধীতা করে যখন ঈমাম আল গাজ্জালী ‘দ্যা ইনকোহেরেন্স অব ফিলোসোফার’ বইটি লেখার পর। ঈমাম গাজ্জালীর বইটি ব্যাপক আলোড়ন তৈরী করে দর্শনের জগতে। তিনি দার্শনিকদের ঈশ্বর ও মহাবিশ্ব সম্পর্কিত চিন্তার সাথে বিশ্বাসের দ্বন্দ্বকে তুলে আনেন স্পষ্ট ভাবে। আগুনের কাছাকাছি তুলা নিলে আগুন তুলা পোড়ে নাকি ঈশ্বর তুলা পোড়েন এই নিয়ে শুরু হয় চিন্তার দ্বন্দ্ব।ঈমাম গাজ্জালীর মুক্তচিন্তার আলোচনাকে প্রশ্নবিদ্ধ করে ইবনে রুশদ লিখেন “দ্যা ইনকোহেরেন্স অব ইনকোহেরেন্স”। তিনি ইসলামের চিন্তার জগতে এরিস্টটলীয় দর্শনের প্রবেশকে প্রশ্নবিদ্ধ করেন। এ প্রসঙ্গে আরো বিস্তারিত আলোচনা পাওয়া যায় ইরা মারভিন এর “এ হিস্টরি অব ইসলামিক সোসাইটিস” বইয়ে। মুক্তচিন্তা আর রক্ষনশীলতার এই লড়াই চলতে থাকে এরপর আরো কয়েক শত বছর।
এরপর ১৪৯২ সালে স্পেনে ইসলামের পতনের মাধ্যমে সূচীত হয় এক নতুন অধ্যায়ের। আরবের স্বর্ণযূগের হাত ধরেই অন্ধকারাচ্ছন্ন ইউরোপে সূচীত হয় বিজ্ঞান ও প্রযুক্তি চর্চার যা পরবর্তীতে রেঁনেসা ও শিল্প বিপ্লবের ভিত্তি হিসেবে কাজ করে।
কাজী মামুন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6b%61%7a%69%6d%61%6d%75%6e%40%67%6d%61%69%6c%2e%63%6f%6d%22%3e%6b%61%7a%69%6d%61%6d%75%6e%40%67%6d%61%69%6c%2e%63%6f%6d%3c%2f%61%3e%27%29%3b'))
আরো জানতে-
১-http://metaexistence.org/goldenage.htm
২-http://www.islamicity.com/mosque/ihame/sec7.htm
৩-http://www.experiencefestival.com/islamic_golden_age_-_mongolian_invasio...
৪-http://www.conservapedia.com/Islamic_Golden_Age
৫-http://en.wikipedia.org/wiki/Ash%27ari
৬-http://en.wikipedia.org/wiki/Mu%27tazili
৭-http://islamicexpansionanddecline.blogspot.com/
৮-http://en.wikipedia.org/wiki/Islamic_Golden_Age

