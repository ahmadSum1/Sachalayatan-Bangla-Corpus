মহসিন ঢালী; একজন সাধারণ মানুষের অসাধারণ গল্প



“মানুষের মস্তিষ্ক প্রচন্ড ক্ষমতার অধিকারী। একটি মানুষ বহুপ্রতিভার অধিকারী হতে পারে। একটি উদহারন দিতে চাই। মার্কিন বিজ্ঞানী অ্যাডলম্যান একুশ শতকের কম্পিউটার জগতে চূড়ান্ত চমক আনতে চলেছেন। বিজ্ঞানর সব শাখাতেই ডঃ অ্যাডেলম্যান এক বিস্ময়। জীববিজ্ঞান থেকে গণিত শাস্ত্র,কম্পিউটার,  রসায়ন, সবখানেই তার গবেষণার চমক। অ্যাডলম্যানের প্রিয় বিষয় হচ্ছে ভাবনা। তিনি ভাবতে খুব ভালবাসেন। দৃশ্যজগতের বাইরে অর্ন্তমূখী অনুভূতি গুলি তাঁকে গভীরভাবে নাড়া দিত। সাহিত্য ছেড়ে রসায়ন,তারপর ডাক্তারী, তার শেষে গণিতশাস্ত্রে ১৯৬৮ সনে লের্নাড ব্যাচেলর ডিগ্রি পান। তখন তার বয়স মাএ ২২। গবেষণাগারে এক্সপেরিমন্টে করেও (পর্দাথ বিদ্যায়) তাঁর মন বসলো না। তিনি ভাবতে ভালবাসেন। তাই শেষে কম্পিউটার সায়েন্স বিষয় নিয়ে র্বাকলে ক্যালিফোর্নিয়া বিশ্ববিত্যালয়ে পি.এই.ডি করা শুরু করলেন। ১৯৯৪ সনে ১১ নভেম্বর তাঁর এককভাবে লেখা ডি.এন.এ কম্পিউটার’ বিষয়ক প্রসঙ্গটি ,যা বিখ্যাত সায়েন্স জার্নালে প্রকাশিত হয়েছে। এছাড়াও অ্যাডলম্যান আও কিছু চমক সৃষ্টি করেছেন। কোনও সংখ্যা মৌলিক কিনা তা নিশ্চিত বা Deterministic প্রমান করা সম্ভব-গত ২ হাজার বছর ধরে প্রচলিত এই তথ্যটিকে পরাজিত করে তিনি সংখ্যাতত্ত্বের Probability theory প্রমান করলেন যে,কোনও সংখ্যা মৌলিক কিনা তার প্রমান probability থেকেও পাওয়া যায়। অর্থাৎ সেক্ষেত্রে uncertinity মৌলিক সংখ্যার প্রমাণ। অ্যাডলম্যান একাই কাজ করেন। নিজের ঘরে একটি মাত্র কম্পিউটার এবং একটি ব্ল্যাকর্বোড। সেখানে বসে তিনি মহাশূণ্য ব্ল্যাকহোল এবং আপেক্ষিকতাবাদ থেকে জিন এবং ডিএনএ সর্ম্পকে ভাবতে ভালবাসেন। তাঁর ভাষায় ,দিনে বার ঘন্টা কেবল বসে ভাবা কঠিন কিছু নয়। এ ব্যাপারে তাকে রুশ বিজ্ঞানী চেলিপোভ এবং মুসলিম বিজ্ঞানী ডঃ এস. সালাউদ্দিন যাবতীয় সরন্জাম দিয়ে সাহায্য করেছিলেন।”
কথাগুলো বলছিলেন কলেজ বিশ্ববিদ্যালয়ের ডিগ্রিহীন একজন আটপৌরে সাধারণ মানুষ, মহসিন ঢালী, Global Power System এর CEO।চাঁদপুরের এক গ্রামে থাকেন। ২৫ বছর বয়সে পালিয়ে বিয়ে করেছিলেন, এরপর এ কারনে তাকে মাত্র ২০০ টাকা পকেটে নিয়ে বাড়িও ছাড়তে হয়েছিল।তাঁর সাথে আমার পরিচয় খুব বেশি দিনের নয়, যতটা জানছি তাঁকে, বিষ্মিত হচ্ছি! কিছুদিন আগে এক লেখায় বলছিলাম- “লক্ষ লক্ষ ড. কাজী মামুন, ড. আজিজুল হক তৈরী করে দেশের কোনো কাজ নেই, কোনো লাভ নেই! লাভ যদি করতেই হয় তাহলে গ্রামে গ্রামে অন্ততঃ একজন করে মহসিন ঢালী তৈরী করতে হবে!”
তিনি বলছিলেন, “আমি একজন শিক্ষাদীক্ষাহীন একজন Non-academician । Power electronics(PLC,Inverter,Industrial automation), microcontroller,Waste heat recovery feed back system,PFI plant ,HT-LT switchgear ইত্যাদী বিষয় নিয়ে কাজ করি। শুনে আশ্চর্য হতে পারেন আমি একটি মফস্বলের গ্রামে বসবাস করি। এই গ্রামে থেকেই সারা দেশে কাজ করি।”
মহসিন ঢালী সাহেব আমাদের বিশ্ববিদ্যালয় উৎপাদিত ইঞ্জিনিয়ার, আমাদের দার্শনিক, আমাদের সমাজকর্মীদের মতো চাকুরীর জন্য মানুষের দ্বারে দারে ঘুরেন নি! অথবা বিদেশেও পালিয়ে যান নি! তিনি নিজেই নিজের কর্মসংস্থান করেছেন, 'global power system' এর 'CEO' হয়েছেন। নিজের ভাগ্য পরিবর্তনের পাশাপাশি কাজ করে যাচ্ছেন দেশের জন্য!
অনেকেই আগ্রহ দেখালেন তাঁর গল্প শুনতে, আমরা আজ তাঁর গল্প শুনবো তাঁর ভাষাতেই।
প্রশ্ন করেছিলাম- “আপনার বর্তমান কাজ বা পেশা, কি করছেন, কিভাবে করছেন। কাজের বিস্তৃতি কেমন?”
মহসিন ঢালী বলছেন- “Product design & development করছি। বাংলাদেশে অনেকগুলো প্রতিষ্ঠান আমার design & development এর উপর চলেছে। যেমন ধরুন একটি প্রতিষ্ঠান Inverter (বাংলাদেশে IPS নামে পরিচিত) তৈরী করতে চায়। সেক্ষেত্রে আমার কাজ হচ্ছে, প্রতিষ্ঠানের চাহিদা বা Technical Specification অনুযায়ী Circuit diagram ও PCB layout তৈরী করা। পরর্বতী পর্যায় এই Circuit diagram ও PCB layout এর উপর চাকুরীরত বা নির্বাচিত Graduate Engineer,Diploma Engineer, technician দের প্রশিক্ষন দেয়া। প্রশিক্ষনের বিষয় থাকে Production Process ,testing & tuning and trouble shooting .
মূলত: আমি Power Electronics and Electrical product নিয়ে বেশী কাজ করি। এ পর্যন্ত যে সমস্ত product গুলো আমি ডিজাইন করেছি তার মধ্যে আছ UPS, Inverter, Power factor improvement plant, 1 phase and 3Phase Voltage Stabilizer(Servo and relay type),Voltage Protector, RFI/EMI Filter, Very Low noise Isolation transformer,Power Transformer and many more Power related Product. এছাড়াও Waste heat recovery system নিয়ে উল্লেখ করার মতে কাজ করেছি। সম্প্রতি একটি Automatic Rice mill plant এর Furnace থেকে যে তাপের অপচয় ঘটতো তা শতকারা ৭৫% কমাতে পেরেছি। এই মিল মালিকটি বর্তমানে ১৫লক্ষ টাকা জ্বালানী খরচ বাঁচে। এই Projecেটি গত ১বৎসর যাবৎ পর্যবেক্ষনে আছে। ছোট-খাটো কিছু ভূল ত্রুটি ধরা পড়েছিল সেগুলোও সংশোধন হয়েছে। এই আমাদের শহরের একটি পৌর অঞ্চলে।
একটি Product ডিজাইন করে দেয়ার জন্য প্রতিষ্ঠানের সাথে আমার একটা চুক্তি থাকে। সেই চুক্তিতে আমার Fee, time frame , Error free design,training ইত্যাদী বিষয় নিয়ে Stamp agreement হয়ে থাকে। সেই অনুযায়ী কাজ করি। এই সমস্ত কাজ গুলো বিশেষ করে Circuit design and dummy product তৈরী করার কাজগুলো আমি আমার গ্রামে বাড়িতে বসেই করি। আমার গ্রামের ছেলেরাও আমার কাজে সহায়তা করে।”
-“আপনার এ কাজগুলো আপনি শিখলেন কেমন করে? আপনি বলছেন আপনার প্রাতিষ্ঠানিক শিক্ষা নেই!”
“আমি পড়াশুনা করেই এসেছি। হ্যাঁ, তবে কোন কলেজ বা বিশ্ববিদ্যালয়ে নয়। নিজের ঘরে বসে।”
-“কি করে সম্ভব?”
-“একটি বিষয়ে মনে হয় আপনি দ্বিমত পোষন করবেন না যে, পৃথিবীর জ্ঞান ভান্ডার সকলের জন্য উম্মোক্ত। যে কেউ চাইলে যে কোন বিষয় দক্ষতা অর্জন করতে পারে। তার জন্য প্রয়োজন অদম্য আগ্রহ ও কৌতূহল। আমি এটিও বিশ্বাস করি যে , মানুষের মস্তিষ্ক প্রচন্ড ক্ষমতার অধিকারী। একটি মানুষ বহুপ্রতিভার অধিকারী হতে পারে।”
এরপর উদহারন টানতে গিয়ে তিনি যা বললেন তা আপনারদের প্রথম প্যারাতেই জানালাম।
বিষ্ময় আমার আরো বাড়লো, এবার একটু গোড়ার দিকে যাওয়া যাক।প্রশ্ন করি মহসিন ঢালী সাহেবকেই!
-“আপনি একা একা এতদূর কি করে এলেন? আপনার পরিবার বন্ধুবান্ধব কাছ থেকে সাহায্য সহযোগীতা কেমন পেয়েছেন?”
-“শুনে অবাক হতে পারেন আমার এই ২০ বৎসরের বিবাহিত জীবনে আমার স্ত্রীকে কোনো স্বর্ণ কিনে দেইনি। তার একটা ভালো কিংবা দামী শাড়ী নেই। এটি আমার স্ত্রী/প্রেমিকার আত্ন ত্যাগ। আমি শুধু বই এর পর বই কিনেছি, যন্ত্রপাতি কিনেছি, ইলেকট্রনিক্স বোঝার জন্য ভারতে মাস/বছর কাটিয়ে দিয়েছি। বিজ্ঞান,সাহিত্য,গণিতে,পদার্থবিজ্ঞান এসবের পেছনে বহু অর্থ ব্যয় করেছি। যা আয় করেছি তার চেয়ে ব্যয় করেছি বেশী। না,এদেশের সরকার আমাকে সামান্যতম সহযোগীতা করেন নি। নিজের পয়সায় ,স্ত্রী-সন্তানদের আত্নত্যাগ আমার অনুপ্রেরনা। জানেন একটা ঘটানর কথা বলি। আমার বড় মেয়েটি Caspia Jahan এপর্যন্ত ভাল রেজাল্ট করেই আসেছে। তার বৃত্তির জমানো টাকা হয়েগিয়েছিল প্রায় ২০০০০.০০। একদিন এসে আমাবক দিয়ে দিল ,বললো “ বাবা টাকাগুলো কাজে লাগাও । তোমার কাজে লাগবে। “ বিশ্বাস করুন মেই দিনটি আমার জীবনের একটি শ্রেষ্ঠ দিন ছিল। এভাবে আমি সহযোগীতা পেয়েছি ।উৎসাহ পেয়েছি। প্রযুক্তির র্চচ্চা করতে গিয়ে বহু অভাবের মধ্য দিয়ে দিন কাটিয়েছি কিন্তু কোনদিন আমার স্ত্রী বা আমার সন্তান আমাকে তাদের প্রেম ভালবাসা থেকে বঞ্জিত করেনি।”
-“আপনার বিয়ে সম্পর্কে একটু শুনতে চাই, এরপর কি করেই এতদূর এলেন?”
-“১৯৯০ইং সনের ৯ই জুলাই প্রায় গোপনে এবং পারিবারিক সম্মতি ব্যততীই আমি বিয়ে করি।তখন আমার বয়স ২৫। আমার স্ত্রীর বয়স ২২। তিন মাস র্পযন্ত আমার বিয়ের খবরটি কাউকে জানানো হয় নি। অবশেষে তিন মাস পর সবাই জেনে গেল। আমি বাড়ী ছাড়া হলাম। নববধূকে নিয়ে ১৯৯০ইং অক্টোবরের ২৭ তারিখ ঢাকায় চলে এলাম। পকেটে ছিল সর্ব সাকুল্যে দুইশত টাকার কিছু অধিক। লঞ্চের ভাড়া ও স্ত্রী পক্ষের আত্নীয়ের বাড়ী পর্যন্ত পৌঁছার পর আমার হাতে প্রায় ৭০টাকার মতো অবশিষ্ট ছিল। আমার স্ত্রীকে তার আত্নীয়ের বাসায় কয়েকদিন থাকতে হয়েছিল। আমি ছিলাম আমার বন্ধুর মেচ্ বাড়ীতে এবং অন্যান বন্ধুদের সাথে।কখনো সূর্যসেন হল,কখনো মাতুয়ইল,ক্রিসেন্ট রোড বিভিন্ন যায়গায়। সম্পূর্ণ বেকার। তখন ঢাকা শহরে পয়সার অভাবে হেটেই চলেফেরা করতাম। বহুবেলা অর্ধাহারে অনাহারে কাটিয়েছি। দুপুর বেলা একটি বাটার বন খাওয়ার জন্য বাসে না উঠে ২টাকা সাশ্রয় করতাম। চাকুরীর জন্য বিভিন্ন যায়গায় আবেদেন করতাম। আমার প্রথম চাকুরী হয় দৈনিক(নাম উল্লেখ করলাম না) নতুন একটি পত্রিকায়। প্রায় বিনা পয়সার চাকুরী। দুপুর বেলা একটি বনরুটি এবং একটি কলার বিনিময়।চাকুরীটি ৭দিন পর্যন্ত করেছিলাম। বহু বড় বড় মহৎ কুৎসিত লোকদের পরিচয় লাভ করেছিলাম। এদের কুৎসিত চেহারা অসবস্যার রাত্রিকেও হার মানাতো। আচ্ছা, কুৎসিত-কদাকার লোকরা কি করে কাব্য-সাহিত্য রচনা করে? (এখানে মহসিন ঢালী একটু থামলেন, মনে হলো আবেগ আক্রান্ত, এরপর…)
আমার এক কলেজ সহপাঠী বন্ধু তখন জাহাঙ্গীর নগর বিশ্ববিদ্যালয় থেকে মার্ষ্টাস করে বেরিয়ে এসে কম্পিউটার ট্রেনিং সেন্টার দেয়। সময়টা ১৯৯০ সনের সেপ্টম্বর মাস। XT Machine 8088 এর যুগ ছিল। ঐ বন্ধুটির আবার তিনজন অংশীদার ছিল। কোন রকমে প্রতিষ্ঠানটি টিকে ছিল। বন্ধুটিকে আমার বেকারত্বের কথা খুলে বললাম। বন্ধুটি বললো ‘ চলো, আমরা দুজন মিলে Computer accessories বিক্রি করি।’ ৫.২৫”ও ৩.৫” ফ্লপি ডিসকেইট ,ডট মেট্রিক্স প্রিন্টার রিবন কার্টিজ ইত্যাদি।তখন মতিঝিলে কিছু আমাদানী কারক ছিল। তাদের কাছ থেকে এগুলো কিনে আনতাম। প্রতিদিন বেগে নিয়ে বেরিয়ে পড়তাম। অফিসে অফিসে ঘুরতাম। ফেরি করতাম। সারাদিন বিক্রির পর দুই বন্ধু লাভটা ভাগাভাগী করে নিতাম। আমার সেই ফেরিওয়ালা বন্ধু অবশ্য আজ IT জগতের একচন বড় মহাপুরুষ। কোটিপতি।বাংলাদেশে খুব নাম করা র্ফাম। শিক্ষা ব্যবসায় যথেষ্ঠ ক্ষ্যাতি অর্জন করেছে। আর আজ আমি ফেরিওয়ালা মহসীন ঢালী জ্ঞান রাজ্যে বিচরন ও নৈতিকতা নিয়ে আজও সুন্দরভাবে বেঁচে আছি। যাই হোক সেই বন্ধুটির সাথে আর ব্যবসা করা হলো না। ঠিক সেই সময় মিরপুর-১০ এর আওতাধীন শেওড়পাড়াতে মাসিক ৫০০ টাকা দিয়ে একটি রুম ভাড়া নিলাম। আসবাবপ্ত্র কিছুই ছিল না। আমার দুই বন্ধু ((বর্তমানে তারা একজন প্রখ্যাত ওকিল আর একজন ভূগোলের অধ্যাপক)) মিলে একটি চাটাই(হোলগা) ও একটি বালিশ উপহার দিলেন। আর এক প্রিয় বন্ধু দুটি থালা, দুটি পাতিল,একটি কড়াই ও একটি বটি দা উপহার দিলেন। আমাদের সংসার শুরু হলো। চাটাই এর উপর একটি বালিশ দিয়ে আমাদের সুখনিদ্রা হতো।”(চলবে) 
আজকের মতো গল্প এখানেই শেষ হলো, মহসিন ভাই ব্যস্ত মানুষ, জানালেন কি এক কাজে ঢাকা যেতে হবে তাঁকে। এরপর সময় করে আমরা বাকী গল্পটাও শুনবো। আজ এখানেই!
কাজী মামুন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6b%61%7a%69%6d%61%6d%75%6e%40%67%6d%61%69%6c%2e%63%6f%6d%22%3e%6b%61%7a%69%6d%61%6d%75%6e%40%67%6d%61%69%6c%2e%63%6f%6d%3c%2f%61%3e%27%29%3b'))

