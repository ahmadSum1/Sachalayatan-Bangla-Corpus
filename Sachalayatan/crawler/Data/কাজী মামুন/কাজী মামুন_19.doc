অনূদিত অনুগল্প; এমব্রুস বিয়ার্স এর ‘বিচক্ষন দেশপ্রেমিক’



[১৮৪২ সালে জন্ম নেয়া আমেরিকান সাংবাদিক, কলামিস্ট এমব্রুস গুয়েনেট বিয়ার্স এর ছোটগল্প লেখক হিসেবে খ্যাতি কম নয়! এক বর্ণাঢ্য জীবন এর মাঝে ১৯১৩ সালের গৃহযুদ্ধের সময় তিনি নিরুদ্দেশ হন। অনুগল্প অনুবাদের কাজ শুরু করেছিলাম আরো আগে, সচলায়তনে এই প্রথম, পাঠকদের ভালো লাগলে চালিয়ে যাবো। গল্পটি সময়োপযোগী, মিলিয়ে নেয়ার দায়িত্ব পাঠকের]
রাজামশায় এর দৃষ্টি আকর্ষণ করার পর একজন বিচক্ষন দেশপ্রেমিক পকেট থেকে একটা কাগজ টেনে বের করতে করতে বলতে শুরু করলো-
“এটা হয়তো মহামান্যকে সন্তুষ্ট করতে পারে, আমার কাছে একটা ফরমুলা আছে যেটা দিয়ে এমন এক বর্ম তৈরী করা যাবে, যা কোনো গুলিই ছেদ করতে পারবে না। এটা আমাদের নৌ বাহিনীতে যদি দেয়া হয় তাহলে তাঁরা হয়ে উঠবে অপ্রতিরোধ্য! এখানে আপনার মন্ত্রী মহোদয় দের পরীক্ষামূলক স্বীকৃতিপত্র আছে। এর জন্য আমাকে ১০ লক্ষ স্বর্ণ্ মুদ্রা দিতে হবে।”
কাগজটি হাতে নিয়ে পরীক্ষা করে দেখে রাজামশায় পাশে সরিয়ে রাখলেন এবং অর্থমন্ত্রীকে ১০ লক্ষ স্বর্ণ মুদ্রা দেয়ার কথা বলবেন বলে কথা দিলেন। 
“আর এখানে…” বলে পকেট থেকে আরো একটি কাগজ টেনে বের করতে করতে আবার বলতে শুরু করলেন সেই বিচক্ষণ দেশপ্রেমিক, “একটি অস্ত্রের নকশা আমি তৈরী করেছি যা ঐ বর্মটিকেও ছেদ করতে সক্ষম। পাশের রাজ্যের আপনার ভাই এটা কিনতে আগ্রহী কিন্তু আমি মহামান্য’র প্রতি অনুরুক্ত বলে প্রথমে এটা আপনার কাছেই দিতে আগ্রহী, দাম পড়বে ১০ লক্ষ স্বর্ণ মুদ্রা” 
আরো ১০ লক্ষ স্বর্ণ মুদ্রা পাওয়ার নিশ্চ্য়তা পাওয়ার পর সে আরো একটি পকেট হাতড়াতে হাতড়াতে বললো-
“এই অস্ত্রটির ক্ষমতা ব্যাপক কিন্তু এর গুলি কে প্রতিরোধ করার জন্য আমার অদ্ভুত পদ্ধতির একটা বর্ম…”
রাজামশাই তৎক্ষনাৎ রক্ষীদের ইশারা করলো-
“এই লোকটাকে খুঁজে দেখো”, বলে, আরো বললো- “দেখো এর কয়টি পকেট আর কাগজ আছে”
“তেতাল্লিশ টি, মহামান্য” খুঁজে দেখে বললো রক্ষী।
“এতে কি মহামান্য সন্তুষ্ট” বলে কাঁদতে কাঁদতে বিচক্ষণ দেশপ্রেমিকটি বললো- “একটাতে আমার তামাক আছে!”
“তাহলে তাকে বেঁধে ৪ কোটি ২০ লক্ষ স্বর্ণ মুদ্রার একটি চেক দাও এবং এরপর একে হত্যা করো! এখন থেকে বিচক্ষণতার শাস্তি মৃত্যুদন্ড দিয়ে একটি ডিক্রি দাও” বললেন রাজামশাই। 
[গল্পটি ভাবানুবাদ এর চেষ্টা করা হয়েছে]
কাজী মামুন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6b%61%7a%69%6d%61%6d%75%6e%40%67%6d%61%69%6c%2e%63%6f%6d%22%3e%6b%61%7a%69%6d%61%6d%75%6e%40%67%6d%61%69%6c%2e%63%6f%6d%3c%2f%61%3e%27%29%3b'))

