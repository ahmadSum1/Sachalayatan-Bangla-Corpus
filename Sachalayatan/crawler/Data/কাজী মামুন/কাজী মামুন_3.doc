ছিন্নকথন - চার



“বারে ঢুকে একটা ড্রিঙ্কস ওর্ডার করে বসতেই আমার প্যান্টের ভিতরে হাত ঢুকিয়ে দিলো পাশের জন”, ঠিক এভাবেই গল্প শুরু করলো ফিলিপ। “এরপর ছিটকে সরে আসলাম পরে সে জিজ্ঞেস করলো আমি তাঁর বাসায় যেতে চাই কিনা- আমি বললাম- দেখো- আমি ঠিক এমন না! এরপর সে জিজ্ঞেস করলো কেন তুমি জানতে না এটা পুরুষ সমকামীদের বার? বাইরে কিছু লেখা নেই, আমি কি করে জানবো! তবে ভিতরে ঢুকে প্রথমে একটু অবাক হয়েছিলাম যখন দেখলাম শ-খানেক পুরুষ, চার-পাঁচটি মেয়ে!”। 
ফিলিপ আমাদের বিশ্ববিদ্যালয়ের ইংরেজীর অধ্যাপক, পিউর ব্রিটিশ, চলনে, বলনে, আচরনে লন্ডনী ছাপ সুস্পষ্ট। বয়স চল্লিশের কোটায় হলেও এখনো স্মার্ট, হ্যান্ডসাম। আমার সাথে খাতির হয়ে গিয়েছিল প্রথম ক্লাসের কফি-ব্রেকেই- একসাথে সিগারেট ফুকতে ফুকতে। ওহ! ওর সাথে আমার সম্পর্ক ছাত্র শিক্ষকেরই, আমি ইংরজীতে ট্যাকনিকেল পেপার রাইটিং স্কিল উপর একটা কোর্স করছি ওর কাছে, ভালো ভালো আইডিয়ার পেপারগুলো রাইটিং স্টাইলের কারণে অনেক জার্নাল ছাপায় না- এ চিন্তা থেকেই ফিলিপ এর দ্বারস্থ হওয়া। ফিলিপকে আমার মোটামোটি পছন্দ হয়েছে, এ কারণে আউটডোর ক্লাস এর প্রস্তাবনা আসার সাথে সাথেই রাজী হয়ে গিয়েছি- জানি ক্লাস কিছুই না- আমরা এসেছি আসলে শরৎ এর বহুবর্নিল গিয়ংজু সিটি দেখতে। আমরা মোট দশজন, প্রফেসর ফিলিপ, তাঁর গার্লফ্রেন্ড, বাকীরা আমরা সবাই পি এইচ ডি গবেষক/ছাত্র। গিয়ংজুতে পৌছানোর পর সেখানে আমাদের সাথে যোগ দিবে আরো দুইজন, একজন POSTECH এর প্রফেসর। ভূমিকা শেষ আবার আগের গল্পে ফিরি।
“গতকাল হেলোয়িন পার্টিতে একটা মেয়ের সাথে পরিচয় হলো- অদ্ভুত…”- সামনে ড্রাইভারের সিটে বসা ফিলিপের গার্লফ্রেন্ড আমাদের এই গল্প মনে হয় খুব একটা পছন্দ করছে না, ফিলিপ ইচ্ছে করে পিছনের সিটে এসেছে আমাদের সাথে গল্প করার জন্য, আমি একবার বললাম, দেখো ‘জ্যা’ মনে হয় রাগ করছে! ওর গার্লফ্রেন্ড সুন্দরী, বয়স কম, ফিলিপের থোরাই কেয়ার! “হুম তাঁরপর শোনো কি হয়েছে, মেয়েটা আমাকে অনেক ‘সিক্রেট’ বললো, এখানকার সমাজের। আমরা বাইরে থেকে যা দেখছি ওটা আসলে তা না! ভিতরে অনেক অন্যরকম” “এইতো কিছুদিন আগে আমরা ডাউন টাউনে হাঁটছিলাম হঠাৎ করে একটা লোক এসে কি জানি একটা কাগজ ধরিয়ে দিয়ে গেল- তোমার মনে আছে জ্যা?”- জ্যা এর দিকে প্রশ্ন ছুড়ে দিয়ে থামলো ফিলিপ। “তোমরা কি আর কোনো বিষয় খূঁজে পাও না! গ্লোবালাইজেশন, পলিটিক্স…” অবশেষে হাসতে হাসতেই মুখ খুললো জ্যা। কিন্তু কে থামায় ফিলিপকে! সে এখন গল্প বলার মুডে! “হ্যাঁ বলো না! ঐ যে লোকটা, আচ্ছা ওদের খদ্দের কারা?”- “বেশরভাগই বয়ষ্ক মহিলারা। অথবা ফিল্ম স্টাররা, অনেক সমকামীও আছে”- উত্তর দিলো জ্যা, সাবলীল ভঙ্গীতেই। আমার এখন কেন জানি মনে হলো জ্যা আসলে বিরক্ত হচ্ছে না, আলোচনায় অংশগ্রহন করছে না ঠিক কিন্তু সে মজাই পাচ্ছে! “হুম আমি আসলে জানতামই না যে এখানে পুরুষ যৌনকর্মী আছে! তবে সম্ভবত এটা জাপান থেকে এসেছে, জাপানে অনেক খোলামেলা এই বিষয়টা!” “আচ্ছা তুমি কি কফি গার্লদের কথা জানো! ওই যে ফোন করলে কফি নিয়ে বাসায় আসে, সুন্দরী ২৫- ৩০ এর মেয়েরা, এরপর তুমি গল্প করতে পারো, চাইলে আরো কিছুও!” হেসে বললাম- “আমি জানি, দাবাং*”। “একবার নোরেবাং** এ গিয়েছিলাম আমি আর আমার আরেক বন্ধু মিলে, আমি তখন KAIST-এ পড়াই, কিছুক্ষন পর একজন লোক এসে আমাদের বললো- তোমাদের কি মেয়ে লাগবে? আমি তো অবাক হলাম! কিছুক্ষন পর দেখলাম ২৭/২৮ এর দুই সুন্দরী এসে আমাদের সাথে যোগ দিলো। পাশের বন্ধুটি বললো তুমি চাইলে ওদের সাথে রাত কাটাতেও পারো!” “সিউল এর দিকে একটা জায়গায়- গ্লাস এর ভিতরে মেয়েরা বসে থাকে, তুমি রাস্তায় হাঁটতে হাঁটতে দেখবে, পছন্দ করে ভিতরে যাবে- তুমি কি জানো ওটার কথা! তুমি কি জানো ওটার কথা?”- এবার প্রশ্নটা আমার দিকে- বললাম “হুম জানি- ওটা নিয়ে একটা ম্যুভিও হয়েছে- পাশের জনকে জিজ্ঞেস করলাম- কি জানি নাম ম্যুভিটার?” “নাপ্পুন নামজা***” পাশের জন উত্তর দিলো।“ওহ কালকের হেলোয়িন পার্টিতে মেয়েটা…”
গল্পে গল্পে পৌছে গেছি গিয়ংজু। ছিন্নকথন আসলে নির্দিষ্ট কোনো বিষয়ভিত্তিক লেখার সিরিজ নয়, এটা আমার বিচ্ছিন্ন ভাবনা, বিচ্ছিন্ন ভ্রমনকথা, বিচ্ছিন্ন কিছু চরিত্র, দৈনন্দিন জীবনযাত্রা নিয়ে সিরিজ। যেহেতু একটা ভ্রমন থেকে এই লেখা উঠে এসেছে, পাঠকদের একেবারে নিরাশ করবো না- আপাতত ট্যুরের উল্লেখযোগ্য কয়েকটি ছবি দিয়ে দিচ্ছি এখানে, পরের পর্বে আরো ছবি ও ভ্রমন বর্ননা নিয়ে লিখবো।
উল্লেখযোগ্য যা যা দেখা হলো এই ট্যুরেঃ

 Cheomseongdae  astronomical observatory: সপ্তম শতাব্দীর মহাকাশ গবেষণা কেন্দ্র।
.

Anapji Pond: সপ্তম শতাব্দীতে শিল্লা সাম্রাজ্যের তৈরী করা প্রমোদ স্থান, বর্তমানে গিয়ংজু জাতীয় উদ্যানের অংশ।
.

গিয়ংজু ন্যাশনাল মিউজিয়াম
.

এমিলি বেলঃ শিল্লা সাম্রাজ্যের তৈরী করা একটি বৃহদাকার ঘন্টা, ছয় কিলোমিটার দূর থেকে যার শব্দ শোনা যায়। এ ঘন্টাটি নিয়ে চমকপ্রদ একটি উপকথা আছে, সামনের পর্বে লিখবো।
.

Cheonmachong Tomb: রাজরাজরাদের গোরস্থান, এই একেকটা পাহাড় একেকজনের কবর বিশেষ, এলাহী কারবার, বিস্তারিত পরের পর্বে।
.

Bulguksa Temple: সপ্তম শতাব্দীর একটি প্যাগোডা।
.

বুলগুকসা ট্যাম্পেল এর মাথা নষ্ট করে দেয়ার মতো শরৎ এর নানা রঙ এর বাহার।
.
[আজ এখানেই- আগামী পর্বে বিস্তারিত ভ্রমন ও ছবি সহ লিখবো।]
দাবাং*-  একধরনের কফিশপ, কফির পাশাপাশি যৌন-বিনোদনের ব্যবস্থা থাকে এগুলোতে। হোম ডেলিভারীর ব্যবস্থা থাকে, প্রায়ই ফ্লাটের দরজায় অর্ধনগ্ন সুন্দরীর ছবিসহ দাবাং এর ফোন নাম্বার দেয়া থাকে এমন স্টিকার এটে দিয়ে যেতে দেখা যায় এখানে।
নোরেবাং**- প্রধানত কারাকোয়ে বা সিংগিং রুম বিশেষ, তবে এর নানাবিধ ব্যবহার আছে এখানে, সিংগিং রুম এর পাশাপাশি সিংগিং পার্টনারও পাওয়া যায় চাইলে।
নাপ্পুন নামজা*** একটি বিখ্যাত কোরিয়ান সিনেমা। ইংরেজী হলো BAD GUY. একজন খারাপ পুরুষের গল্প যে একটা সাধারণ মেয়েকে যৌনকর্মীতে রুপান্তর করে এবং সেই অবশেষে রক্ষকের ভূমিকায় অবতীর্ণ হয়, এই ম্যুভিটার রিভিও কোনো একসময় লেখার আগ্রহ রাখছি। যেহেতু এটা ১৮+ পোস্ট বলেই দিয়েছি, সেহেতু ছবির পোস্টারটিও শেয়ার করা যায় আশা করছি।

나쁜 남자 / Bad Guy movie poster

