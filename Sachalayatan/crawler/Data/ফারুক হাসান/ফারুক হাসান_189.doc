যাত্রা হলো শুরু




আমার জীবনের একটাই ট্রেন্ড লাইন। সেটা হলো,যা দেখে ভয় লাগে কপাল ফেরে সেটাই করতে হয়।
সারা বুয়েট জীবন গণিত,গণিতযন্ত্রের যন্ত্রণা এবং প্রোগ্রামিং নামক আদতেই খাইস্টা ও অহেতুক ভাবগম্ভীর কালখেপনকে ভয় করে এসেছি, এখন তাই নিয়ে সর্বোচ্চ ডিগ্রি নিচ্ছি।
আমি পারতপখ্খে বদলাতে চাই নি কিছু। সারাজীবন কোনো জিনিসে অভ্যস্ত হয়ে গেলে তাই নিয়ে পড়ে থাকতে চেয়েছি, চেয়েছি অলসতার ওম।
এবং বেশিরভাগ খেত্রেই যথারীতি ব্যর্থ।
বাবার বদলির চাকুরিস্বার্থে বারাবার জায়গা,বন্ধু, বিদ্যালয় বদলানো আমার ডালভাতের মতন করতে হয়েছে। যা আমি চাইনি কোনোদিন।
আমি সামহোয়্যারইনের মতন জায়গা ছেড়ে অন্যত্র ব্লগাবো, ভাবিনি। এত হ্যাপা কে করে!
যা চাইনি, তা বারবার আমার জীবনে এসে আমাকে বদলে দিয়েছে, যদিও বদলাতে চাইনি বড়।
তবু যদি পিছনে ফিরে দেখি, অবাক চোখ নিয়ে দেখি, সব বদলই কেন যেন বাদলধারা হয়ে ফিরে এসেছে আমার জীবনে।
হঠাত বদলানো আমি প্রতিবার স্নাত হয়েছি,হঠাত খুশিতে উচ্ছল আমি প্রতিবার ভেবেছি,ইশ, কি ভুলটাই না ভুল করে ছিলাম এতদিন!
বদলানো ভাল।
এখন বুঝি,বদলানোটা জরুরী। না হলে অনেক ক্লান্তি,অনেক জমে যাওয়া ক্লেদ,মনের কোণে অনেক জংলা আগাছা। বদলানোটা ভাল।
নতুন পথে অনেকদিন হাটি না। পথ বদলানোটা জরুরী।
***
উল্কার মত নয়, তবু একটু জোরেই এসো
অনেকটা পথ হাতে জমে গেলে পর
ধুমকেতু হওয়া ভাল।
নয়কি?
বিদ্র: পোস্টের ছবিটি ইন্টারনেট থেকে নেয়া।

