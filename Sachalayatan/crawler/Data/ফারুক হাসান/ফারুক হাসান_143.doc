ফুল-কিশোরী



আমাদের জীবনের কিছু কিছু ক্লেদ নিয়ে মনে
অস্তগামী চাঁদ তবু বসেছিলো তন্দ্রাছোঁয়া বনে।
সাথে আরো একজন ছিল, কবরের বুকে তারো
পড়েছিলো ছায়া- যেন কুঞ্চিত ইলোরার ভ্রু,
ঢের যুগ আগে দূর থেকে যাকে শিউলির ফুলে
বসন্ত চুবানো ভুল গুজেছিনু রাত্রিকালো চুলে।
বহুদিন পরপর চঞ্চল দখিনা হাওয়ার
এলোকেশ দেখে মনে পড়ে- সেই ফুল-কিশোরীর
ফুলের ডালায় পলাশ ফোটাতে কমছে কম
সাত ক্রোশ হেঁয়ালী মাখা পথে হেটে গিয়েছিলাম। 

