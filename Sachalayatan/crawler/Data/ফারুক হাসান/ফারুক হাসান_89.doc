কল্কে ও যমরাজ- একটি রবিঘোষ ক্ল্যাসিক



সচলায়তন ডুবছে আর ভাসছে। সচল মেতেছে মাতলামিতে।
শুরুটা হয়েছিল সচলায়তনের জন্মদিন উদযাপন করতে গিয়ে- এভাবে।
কারিশম্যাটিক ব্লগার হিমুভাইয়ের অ্যালকোহল চেখে দেখার ইতিহাস হিট হবার পর গতসপ্তাহে এক একটা মদব্লগের নহর বয়ে গেছে সচলায়তনে। সংসারে এক সন্ন্যাসী'র সুরা আর নজরুল ইসলাম'র পানশালা সিরিজ এর উদাহরণ।
অনেকেই মদ খেলেও সেরকম মাতাল হননা কখনোই। রিয়েল লাইফ এক্সাম্পল হলো আমার এক বন্ধু মিথুন,  সে ব্যাটা বুয়েটের প্রথম দুই টার্ম চব্বিশ ঘন্টা ব্যাগে বোতল নিয়ে ঘুরতো। ক্লাশ-ক্যাফে-লাইব্রেরী, রিকশায়, স্টার-নীরব-মিতালি হোটেল হয়ে, টিউশনি শেষে, ডেটিংয়ের আগে, রমনায়, পলাশী বাজারের ফটোকপি মেশিনের পাশে, হলের ছাদ-বারান্দা ঘুরে অবশেষে পরীক্ষার আগে তিন-চেয়ার এক-টেবিল পিএল ফাইটের ফাঁকে ফাঁকে মিথুইন্যা চুক চুক করে মদ গিলতো। আবার রিকশাওয়ালাকেও ঠিক ঠিক ভাড়া দিত, ক্লাশপরীক্ষায় দশে দশ পেত, ঠিকই বলগতিবিদ্যার জটিল এক সমস্যার সমাধান বের করে ফেলতো দশ মিনিটের মাথায়।
আবার উল্টোটাও আছে।
মদ্যপ অবস্থায় আমার রুমমেট জাভেদ এতটাই টাল থাকতো যে জুনিয়ররা একটা খেলা আবিষ্কার করেছিলো, জাভেদ ভাই জাভেদ ভাই খেলা! পাশের রুমের নিশাত খুব ভালো অনুকরণ করে দেখাতে পারতো- 'নানান ভঙ্গিমায় মাতাল জাভেদ'।
মাতাল অবস্থায় করা কারো কিছু কিছু ডায়লগ প্রায় কিংবদন্তির পর্যায়ে চলে গেছে। মদ্যসভায় ওর বাজখাই গলায় 'মেহবুবা ও মেহবুবা/ গুলশানমে গুল খেলতিহে/ মে আউর তুওওওওও....' গান শোনা যাবে না, সৈয়দ জিয়াউদ্দিনের বেলায় সেটা অসম্ভব। এবং গান শেষে জিয়ার সেই অমর উক্তি 'আই এম দ্য বেষ্ট, আউট অফ দ্য রেষ্ট'।
কিন্তু এদের কারো সাথেই বোধহয় মদ্যপ কল্কে'র (রবি ঘোষ) তুলনা চলে না। তাই  সচলে মাতাল পোষ্ট পড়তে পড়তে আজকে আবার রবি ঘোষের 'কল্কে  ও যমরাজ' শোনা হলো।
আপনারাও মেরে দিন এক পেগ দশরথের ছেলে।








     Get this widget 
|
     Track details  
|
 		eSnips Social DNA    






