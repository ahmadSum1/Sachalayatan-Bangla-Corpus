'অবিনাশী গান'- একটি একুশে প্রকাশনা



অবিনাশী গান 
ইঞ্জিনিয়ার্স ইন্সটিটিউশন বাংলাদেশ এর সিঙ্গাপুর শাখার পক্ষ থেকে একটি একুশের নিবেদন। 

অনেকেই অবিনাশী গান নিয়ে আগ্রহ প্রকাশ করেছেন, পত্রিকাটি পড়তে চেয়েছেন, কেমন হলো খোঁজ নিয়েছেন  -
 আপনাদের সবাইকে অসংখ্য ধন্যবাদ। 
 কনফুসিয়াস তার পোস্টে  অবিনাশী গান হাতে পেয়ে তার অনুভূতি জানিয়েছেন, পড়ে খুবই ভালো লেগেছে। অমিত আহমেদ, বিপ্লব রহমান সহ অনেকেই কপি চেয়েছেন।
খুব ভালো লাগতো যদি সবার হাতেই অবিনাশী গানের একটি করে কপি তুলে দিতে পারতাম। বাস্তবিক কারণেই সেটি সম্ভব নয়। এমনকি সিঙ্গাপুরেও আমরা সবাইকে প্রকাশনার কপি সরবারহ করতে পারি নি, যদিও অনেকেই আশা করেছিলেন। তবে আমরা যথাসাধ্য চেষ্ঠা করেছি। আপনাদের সবার চাহিদা হয়ত মেটানো যায় নি কিন্তু আপনাদের এই আগ্রহ আমাদেরকে দারুণভাবে অনুপ্রাণিত করেছে সন্দেহ নেই। 
আপনাদের সবার জন্য তাই 'আবিনাশী গান'কে তুলে দিচ্ছি সচলায়তনে। 
যে কোনো ধরনের মন্তব্য, অভিমত, আলোচনা কিংবা সমালোচনার আহবান জানাচ্ছি। পাঠকের মতামত এবং মুল্যায়ন জানতে পারাও ব্লগে অবিনাশী গানকে তুলে ধরার আরেকটি কারন।
কিছু শেষবেলার ভুল-ভ্রান্তি হয়ত রয়ে গেছে। যদিও মুদ্রনে ঠিক এসেছে কিন্তু পিডিএফ ভার্সনে কারিগরি সমস্যায় পৃষ্ঠা ৪ এ প্রকাশিত মুজিব মেহদী'র কবিতা 'অরব মেখলা'র শিরোনাম এবং কবির নাম ঠিকমত দেখা নাও যেতে পারে। এজন্য  ব্যক্তিগতভাবে ক্ষমা চেয়ে নিচ্ছি।
অবিনাশী গানের সম্পাদনায় ছিলেন ন্যাশনাল ইউনিভার্সিটি অফ সিঙ্গাপুরে অধ্যাপক জনাব শামসুজ্জামান ফারুক এবং সাথে ছিলেন একই বিশ্ববিদ্যালয়ে অধ্যয়নরত ফারুক হাসান এবং মোহাম্মদ ইফতেখার হোসেন। 

অবিনাশী গান ডাউনলোড করতে ক্লিক করুন এখানে 
 
