শুভ জন্মদিন, তুলিতে আঁকা প্রিয় মাশীদ আপু!



সবার হিংসার পাত্র হবার শতভাগ আশংকা সত্ত্বেও আমি কোনোক্রমেই এই সুযোগটি হাতছাড়া করতে চাচ্ছি না। কোনো কোনো মানুষ যে এত প্রিয় হতে পারে, এত মানুষের প্রিয় মানুষ হতে পারে তা তোমাকে না দেখলে বিশ্বাস করতাম না। জগতজোড়া এমন মানুষ কেবল একজনই হও- তুমি মাশীদ। অফুরান প্রাণশক্তিতে টগবগ করতে থাকা, কাছে টানার স্বয়ংক্রিয় চুম্বক আপাদমস্তক ধারণ করে থাকা প্রিয় মানুষটা- তুমি। মজা মজা আর মজা- তুমি। 
সংস্পর্শে আসা মাত্র ভাল লাগে- এক কথায় প্রকাশ করলে দাড়ায়- তুমি। 
কিছু কিছু মানুষ মনে দাগ টানে, কেউ কেউ এঁকে যায় ছবি। এত তুলি কোথায় পাও তুমি? 
তুলিতেই আঁকা প্রিয় মানুষ, প্রিয় আপু, এবং ততোধিক জনপ্রিয় নায়িকা কুলসুমের আজ জন্মদিন-
শুভ জন্মদিন মাশীদাপু!
ভালো কাটুক তোমার প্রতিটা মুহুর্ত, প্রতিটা ক্ষণ।

