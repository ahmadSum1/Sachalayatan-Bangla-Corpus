আমার জানালায় 



আমার জানালায় ঝুলে আছে     একটি রাত
একটা সিড়ি, টিউবলাইট, একটা এক্সিট ডোর
সিড়িটা চাইছে দোরটা খুলুক, লাইটটা অন্ধকার খুঁজছে,
দরজাটা ঘর।
সভ্যতার আলোয় মরচে ধরা আকাশ, আকাশটা কালো নয়
সাগরটা যুদ্ধবাজ হতে চাইছে, কাঁচের দেয়ালে
পেটফোলা মাকড়সারা সারি সারি বুনছে পাপের ফল
বাতাসটা আগুন চাইছে, আকাশটা জল।
ওপাশেও জানালা খুলে হাত নাড়ার বদলে
মতিভ্রম, শুকাতে দেয়া নিকোটিনের চাঁদ ধরে টানাটানি
লাইটটা খুঁজছে অন্ধকার, হ্যাঙ্গারে ঝুলানো গ্লানি,
ক্লিপটা ছুটতে চাইছে, হ্যাঙ্গারটা বল।

