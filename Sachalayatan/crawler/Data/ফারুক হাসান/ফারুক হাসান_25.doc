ইউটিউবে ডুব



আজকের ব্লগরব্লগরের বিষয়বস্তু ইউটিউব, কিন্তু কোনো ভিডুর লিংক দিতে পারলাম না বলে চরি।
ইউটিউব আমার কাছে এক ইয়া বিশাল আন্ডারওয়ার্ল্ড। মেজাজ বিলা তো রোয়ান এটকিন্সন লিখা সার্চ দিয়া কানে হেডফোন লাগায়া বসলাম মাড়ির ব্যায়ামে। সেদিন দেখতেছিলাম, একটা স্ট্যান্ডআপ কমেডি। ডেভিলের সাজ নিয়া সে 'দ্য হেল'এ সবাইকে ওয়েল্কাম করতেছে। বিভিন্ন ক্যাটাগরির দোজখীদেরকে মাইকিং কৈরা সারিবদ্ধ করার এক মজার কমেডি। হাহাপগেড।
নানান পাব্লিকের কাছ থাইকা সোফটানো সিনেমাগুলান দেইখা শেষ করার পর মাঝে মাঝে খিদে লাগলে ইউটিউবেই খোঁজ-দ্য-সার্চ লাগাইতে খুব টেস লাগে। সিনেমা দেখার শুরুর দিকে হিচকক লোকটারে কেন জানি একদম পছন্দ হৈত না। গেল সপ্তাহের আগের সপ্তাহে মন মেজাজ খুব বেজাড় আছিল, কাজকামের পাহাড় ঠেলতে ঠেলতে ঠেলতে ঠেলতে ঠেলতে ঠেলতে ঠেলতে আবিস্কার করলাম, ইটস শো টাইম। বেস্ট হান্ড্রেড মুভিজ এভার লিখতেই দেখি গণ্ডায় গণ্ডায় লোক লিস্ট বানায়া মার্কেটে হাজির। একটারে ধরলাম। এইটা দেখছি, দেখছি, দেখছি,...আররে এইটাতো দেখা হয় নাই! দেখি এক লোক হাতে ক্যামেরা বাগায়া চাইয়া আছে। চেহারাছবি ভাল, কিন্তু এই লোকের কোনো সিনেমা আগে ক্যান দেখি নাই! পরে এক ভিডুতে কারে যেন বলতে দেখলাম যে সেই লোক হিচককের পিয়ারের লুক আছিল, ভাই-বেরাদর গোছের আর কি! জ্ঞানী লুকের জন্য ইশারাই কাফি, নাম বলতেছি না তার। আমাগো জেনারেশনের ব্যান্ড গুরুর নামে নাম।
যাই হোক, দেখতে বইলাম, দ্য রিয়ার উইনডো। কাহিনী বিস্তারিত বলবো না, বলতে চাইলেও এখন পারবো না, তিন ব্লক দূরের এক বাসায় শুন্তেছি কোনো এক দুগ্ধপোষ্য কানতেছে, রাত বাজে সোয়া দুইটা। 
তো ভাবলাম, গুরুর প্রতি অনেক অবিচার করছি, আর না। গত কিছুদিন অঞ্জলি দিলাম সাইকো, ভার্টিগো, দড়ি, যেই লোক বেশি জাইন্যা ফেলছিল- এইসব দেইখা। সবই টিউবে। একদিন টিউবাইতেছি, দেখি সাদাকালো আমলের ভিডু। গুরু কিছু বাণী ছাড়তেছেন। হোয়াট ইজ দ্য ডিফারেন্স বিটুইন সাস্পেন্স এণ্ড মিস্টরি। একদম কামেল লোক। দেরিতে হৈলেও, টিউবের চিপাকাঞ্চিতে গাঞ্জা খাওয়া অবস্থায় হৈলেও তারে ধরতে পারছি।
আরেক ওস্তাদ লোক টিউবে পাওয়া যায়, নাম রিচার্ড ফাইন ম্যান। অনেকেই তারে দেখতারে না- ফ্যাট বয় আর লিটল ম্যানের লগে তার খাতির আছিল বইলা। যাই হোক, লোকটার রস আছে। বিজ্ঞানের কঠিন কথা মিস্রির ছুড়ির ডগায় পরিবেশন করিতে তিনি ব্যাপক সিদ্ধ আছিলেন।
আমার দোস্ত আছিল সাবু। মানে আছে এখনো, কালের অমোঘ পরিহাস, আজ মোরা দুনিয়ার এপিঠ আর ওপিঠে, আজ আমার ঘরে আধার আর তোমার ঘরে আলো, এমন বিস্তর দূরত্বে কে দেবে আশা, কে দেবে ভালোবাসা..., এহেম। যাই হোক, সাবুর সাথে থাইকা গীটার জিনিসটা খুব মনে লাগছিল, মানে এখনো লাগে। টিউবে এক পোলা আছে, নাম সুংঘা জুং। এই পিচ্চির হাতে বিলি জিন বাজানো শুইন্যা মাইকেল বস আবার জিন্দা হইলেও আশ্চর্য্য হমু না। আর বোহেমিয়ান র‌্যাপসডির পুরাটা ক্লাসিক্যাল গিটারে যে লোক তুলছে (এই দুনিয়ায় এইটাও সম্ভব!) তারে দেখলে তো আপ্নেরা টাশকি খাইবেন। আরেক বুড়া আছে, বয়স মিনিমাম সত্তুর। সে বাজায় য়্যানি'স সং। শোনার পর ডেনভার গুরুরে না দেখলে কি চলে!
গীটার শুনতে শুনতে একদিন আবিস্কার করলাম কার্লো ডমেনিকনি। দুইজন লোকরে নিজে নিজে আবিস্কার কইরা আমি শান্তি পাইছি, এদেরকে না শুনলে জীবনটা বৃথা যাইত। প্রথমজনের নাম তো বললাম, কার্লো। আর দ্বিতীয়জন হইলো Ennio Morricone. এই লোক সম্পর্কে বিশ্বাস করেন টিউবের বাইরে কোনো কিছু পড়ি নাই , শুনি নাই, দেখি নাই। এই লোক আমার আত্মীয় লাগে না, হ্যাতে আমারে দুই পয়সার জিলাপিও কোনোদিন কিন্যা খিলায় নাই। কিন্তু, বস, একটা কথা কমু। এই লোকের অন্তত দুইটা থিম মিউজিক না শুইন্যা মইরেন না। একটা হইল, এ ফিস্টফুল অফ ডলারস, আরেকটা হৈল ফর এ ফিউ ডলারস মোর। দুইটাই ওয়েস্টার্ণ মুভি। দুইটাই আরেক গুরু ক্লিন্ট ইস্টউডের সেইরকম হিট তিন সিনেমার দুইটা। তিন নম্বরটা হৈল ভালটি, খারাপটি আর কাগু। টিউবেই পাওয়া যায়।
দেখা যাইতেছে যে ইউটিউবে আমি নানান কিসিমের মানুষ আর জিনিস খুঁইজা বেড়াই। যখন যারে ভালো লাগে, জাত বিচার করি না। এক রাইতে দেখি এমি ওয়ানহাইজ নামের এক জেনানা বলিতেছে, উইল ইউ স্টিল লাভ মি টুমোরো? নাউজুবিল্লা বইলা শুনতে বইসা গেলাম। আবার আরেক দিন দেখি, এক লোক সান গ্লাস মাইরা গাইতেছে, প্রেমিকদের জন্য গান, ইংরেজিতে অবশ্যই ;)। এক বিকালে মনে হৈল, আচ্ছা, ড্রিউ ব্যারিমুর কি আগের মতই আছে, নাকি ছেমড়িটা মোটায়া গেল- একটু চেক করি। এক সন্ধ্যাবেলায় এক ক্লাশে গিয়া মেজাজ নারিকেল গাছে চড়লো। ফেরত আইসা দেখি ঐটাও একখান আছে স্ট্যানফোর্ড ইউনির টিউবে। কৈ যাই!
আমার পোলার বয়স শনৈ শনৈ বাড়তেছে। তার কীর্তিকলাপের সিভি বহুত লম্বা, আজকে সেদিকে না যাই। কিন্তু ওর একটা ভিডু আমি টিউবে তুইলা রাখছি, যাতে অফিস থাইক্যা দেখন যায়। কিছুদিন পর দেখি, খালি আমি দেখি না, আরো ক্যাডা ক্যাডা জানি দেখে।
পোলার নাম এমন কিছু রাখি নাই যে ঐ নামে দুনিয়ায় একজনই থাকবো। কিন্তু তারপরো টিউবে সেই নামে যখন সার্চ দিয়া লুকে ভিডু দেখে, দুনিয়াটারে আসলেই বদলাইছে মনে হয়।

