ব্যর্থকাব্য ২



এইগুলান আজাইরা কথা, ফালতু কাব্য। যাহাদের টাইম নাই, পইড়েন না, আর যাহারা পড়িবেন, যুক্তি সহকারে গাইলাইবেন। এদের কোনো অর্থ খুঁজিতে যাইবেন না, ইহারা আদতে ব্যর্থ কাব্য।
৫.
মানুষের জীবনটা এমন
পাশে বউ শুইয়ে কল্পনা করে অন্য কোনো নারী
ভাবতে বসে সুখ, সাহস, কাম, ভালবাসা
যাহা কিছু পাইবার ছিল, যা কিছু হলো না পাওয়া।
৬.
সাজানো খোঁপায় সেজুতির দল
সৌম স্নিগ্ধ গ্রীবা, সৌখিন সাজ
স্বপ্নের মত তুমি, সহজ
তুমি বড় সুন্দর, সুলেখা! 
৭.
মানো না মানো, সে ফর্মুলায় যাব না
বাইরে বৃষ্টি, চুমু ছাড়া কিছু খাব না।
৮.
মানুষের জীবনটা এমন
কোন কোন ভাষ্কর্যের মত, বিমূর্ত
বোঝা যায়, যায় না,
তবু শালা চৌরাস্তার মোড় দখল নিয়ে দাড়িয়ে থাকে।
৯.
পৃথিবীটা দুলছে, দুলবে
কাঁছাটাই খুলছে, খুলবে
ইতিহাস ভুলছে, ভুলবে
বিচারটা ঝুলছে, ঝুলবে
অসহ্য করে তুলছে, তুলবে
কোন শালাই কিছু বলছে না।
ব্যর্থকাব্য ১

