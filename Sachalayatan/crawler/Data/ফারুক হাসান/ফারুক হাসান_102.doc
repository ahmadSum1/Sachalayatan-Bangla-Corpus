স্বপনায়তনে একদিন



'আচ্ছা, তুমি 'নিক বাবল'টা ব্লাস্ট করলে কেন?', মুস্তফীর এই প্রশ্নে আমার সম্বিত ফিরে।
গলায় একগ্লাস বিনয় ঢেলে বলি, কোন বাবলটার কথা বলচেন, মুস্তফী দা?
'ঐ যে প্রথমে বিনা সুদে ফাহা নিকটা কিনে নিলে, তারপর যখন দেখলে যে হু হু করে অন্যদের মন্তব্যের শেয়ার কমে যাচ্ছে- তখন ধুপ করে নিক পাল্টে ফারুক হাসান হয়ে গেলে। 'নিক বাবল'টাও তো তখনই ফাটলো।' একটানে কথাগুলো বলে মুস্তফী কিছুটা বাতাস টেনে নিলেন বুকে।
আমি বললুম, হু।
ঠিক তখনই দৈব্যের বশে কোত্থেকে যেন একবাটি মুড়ি হাতে নিয়ে হিমু মিয়া এসে হাজির। বলে কিনা, তোরা কি নিয়া কামড়াকামড়ি করতাছস? আমারে ক না একটুক।
হিমু মিয়া কে দেখে মুস্তফী একটু অস্বস্তি ফিল করছিল বোধহয়। মোবাইলটা বের করে অযথাই কার সাথে যেন ফুনাফুনি শুরু করে দিল। পরে বুঝলাম, কোপা অরপি।
হিমু মিয়া আমাকে একটু ঠেলে আড়ালে নিয়ে বললো, আমার মনে কি হয় জানস,এই কুতুব মুস্তফীর মনে কুডাক। হ্যাতে কোপা অরপি রে ফুনাইতেছে ক্যান? নির্ঘাত হ্যাতের নাম অরপির 'এইসব ঘাতক দালালকে চিনে নিন' লিস্টে আছে। নাম কাটাইতে ধুনফুন আর কি। যাউগ্গা, আমার কাইলক্যা বালের 'কামড়াকামড়ি কৌশল'য়ের ফাইনাল পরীক্ষা। এখন গিয়া একটু প্র্যাকটিশ কইরতে হবি যে। ব্যাটা বদখত জার্মান প্রফেশর কি যে প্রশ্ন কইরে রাখিছে খোদা মালুম।
মুস্তফী মনে হলো অরপিকে ফোনে ধরতে পারে নাই। আমার এইসব ভাল লাগছিল না। আমি মুস্তফী আর হিমু দুজনকেই টাটা জানিয়ে বিপ্লব রহমানের কাছ থেকে ধার করা পঙ্খীরাজে চড়ে বসলাম। পঙ্খীরাজকে আবার আজকে একটু আগে আগে ছেড়ে দিতে হবে। ভুদাই বাঘের সাথে নাকি তার এপয়েনমেন্ট আছে সাতটায়। 
শালার কী যে দিন কাল আসছে... চীনা কনফু, সেউ নাকি আইজকাল বাংলায় চিল্লায়! ক্যারক্যারক্যার। আমি বললাম, কনফু, আর চিল্লাইস না বাপ।
তাকায়া দেখি, কেঁচো মাছের টোপ গিলে ফেলেছে- বেলা সাড়ে এগারোটা বাজে।

