বেঁচে থাকা



বেঁচে থাকার মানে কম তো কিছু নয়,
জীবিকার ঘ্রাণ, সকালের ঘুম, মায়াবতীর চোখে
চোখ রাখা, ভান, বেঁচে থাকার সুখ
কিংবা আলস্য, সময়ের অপচয়।
বেঁচে থাকার মানে কম তো কিছু নয়,
মিলন, গল্প, প্রজাপতির ডানায় ডানায় আলোর সঙ্গম
নিয়ত আবর্তনশীল পৃথিবী, তার ঘাসে মুখ রাখা ফড়িংয়ের দল
কিংবা কীরকমভাবে বেঁচে থাকে এক একটা শালিক
বুকে নিয়ে হাজার সংশয়।
বেঁচে থাকার মানে কম তো কিছু নয়,
তবু কারো কারো চোখে ঘুম মৃতঘোড়া হয়ে থাকে,
কেন- সে প্রশ্ন থাক, শুধু
ক্লান্ত পায় দীর্ঘরাত পাড়ি দিয়ে যখন আসে অসমতল ভোর
তার কাছে বড় একঘেয়ে লাগে বেঁচে থাকা।
মনের ভাড়ার কেবলি শুন্য মনে হয়।

