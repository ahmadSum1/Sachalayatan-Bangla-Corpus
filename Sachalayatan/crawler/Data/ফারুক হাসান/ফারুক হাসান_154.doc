অথচ পৃথিবী



রংধনুর মিথুন বক্রতার ভাঁজে লুকিয়ে রাখা কৌমার্যের ফুল
ফুরিয়ে গেলে আপ্লুত ফাগুন কি করে রোদের ডানায় উড়ে যায়
প্রথম বেদনার পলিমাটি চিড়ে জেগে উঠে কোনো কোনোদিন
ইচ্ছাগুলোরও সাধ হয় আধাশুভ্র ললনা সমভিব্যহারে নৌকাবাইচ দেখে।
অথচ পৃথিবী, প্রতিটা মানুষের বুক এক একটা ঘুর্ণিপাক চাষ করে!
সেই পাকে স্নেহের কাগজ, ভালোবাসাবাসির বোকাটে পাতা
আর ঘাসের ছায়ার মত আলতো হৃদয় ছাই হয়ে নাঁচে, অথচ পৃথিবী
সেই মানুষের বুকে ফাগুনের রোদগুলি
এক একটা টালমাটাল সাইক্লোনের চোখ হয়ে খেলা করে।

