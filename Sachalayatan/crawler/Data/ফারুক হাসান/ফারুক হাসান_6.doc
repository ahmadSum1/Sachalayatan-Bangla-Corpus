তার চেয়ে ঢের ভালো



তোমাকে লুকাবো না, তার চেয়ে ঢের ভালো যদি জেনে যাও।
লুকাবার কিছুই নেই অপর্ণা,
যেমনটা শাড়ির দেয়াল লুকায় না তোমার ঘ্রাণ
কিংবা আমার পশুত্ব - লোভী অভিমান।
লুকিয়ে লাভ কী বলো?
আমাদের জাতপাত, বিছানাবাণিজ্য, কুষ্ঠের দাগ
অহমের ডানায় ভর করে দুজনের কেন্দ্রে জায়গা করে নেবেই।
রাতের দাগ শুকালে আসবে  ভাতের হাড়ির মত খসখসে সকাল
নিশীরমণীর চটা ঘুম ঘেষে উদোম হবে আমার সত্ত্বা -
তার চেয়ে এই ভালো - তোমাকে দেখিয়ে উড়ে যাক সাতটি তারার ফুল
অনুতাপের আগুন কে নেভাতে পারে একাকীত্বের জলে?

