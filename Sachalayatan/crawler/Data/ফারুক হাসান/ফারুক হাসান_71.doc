দ্বীপবাসী দিন ৭



১.
ইদানিং টিভিসংবাদের একটা বড় অংশে থাকছে জব ফেয়ার বা চাকরিমেলার খবর। কোথায়ো গোটাপাঁচেক কোম্পানি হয়তো ২/৩ জন কর্মচারি নিয়োগ দেবে, তো আয়োজন কর চাকরি মেলার। এইসব মেলায় চাকরি মেলে কিনা সে সম্পর্কে অবশ্য ঢের সংশয় আছে। তবে এলাকার এমপিরা হাসিমুখে টিভিসাক্ষাতকার দিতে থাকেন, কোম্পানিগুলোর বিনাপয়সায় বিজ্ঞাপণ হয়ে যায়, আমজনতা ভাবতে থাকে- ইশ আগে থেকে খবর পেলে নিশ্চই একটা চাকরি বাগানো যেত, কিন্তু চাকরি হারানো খুব কম লোকই আরেকটা ধরতে পারে।
তবে এর মধ্যেও সুখবর আছে, আশপাশ অত্র এলাকার মধ্যে অন্যতম বৃহত্ ক্যাসিনো চালু হচ্ছে সিঙ্গাপুরে এই বছরের শেষ নাগাদ। আর সেন্টোসাতে হচ্ছে ইন্টিগ্রেটেড রিসোর্ট। সবমিলিয়ে হাজার দশেক লোকের চাকরি হচ্ছে। চাকরির বাজারের যে অবস্থা, এই খবর পেয়ে ভাবছিলাম, যাক পুরা বুয়েট লাইফে ইন্টারন্যাশনাল ব্রিজ, পোকার আর টুয়েন্টনাইনের পেছনে দেয়া সময়গুলো বোধহয় বৃথা যায় নাই, আর কার্ড ডিলাইতে পারি ভালোই, নিদেনপক্ষে ডিলারের চাকরিটা পাওয়া যাবে। কিন্তু বিধিবাম, ওপেন ফর অনলি সিঙ্গাপুরিয়ানস! আমার মেজাজ এইবার চ্রম খ্রাপ, ওরা ক্যাসিনো কি চালাবে, এক প্যাকেট তাসে কয়টা কার্ড আছে সেইটাই জানে কিনা সন্দেহ! কিন্তু কালকে দেখলাম বলছে, নো ওরিজ্, হাতেকলমে ডিলিং শেখাবে, তাই এখন না জানা থাকলেও চলবে। 
তবে হাল ছাড়ি নাই। ক্যাসিনোতে নিশ্চই প্রতি টেবিলে ভাগ্যবান জুয়াড়িদের ভাগ্যে পানি ঢালার জন্য 'কুলার' লাগবেই। আমার আবার কার্ড ভাগ্য উল্টো দিক থেকে অসাধারণ। অর্থাত্ আমি একজন পরীক্ষিত কুলার। গরম জুয়ার টেবিল ঠান্ডা ত্যানাত্যানা বানায়া দিতে আমার জুড়ি নিশ্চই এই দ্বীপদেশে পাওয়া যাবে না আর। তিতুমীর হলে আমার পাশের রুমেই টার্ম ফাইনালের আগে বসতো জুয়ার আসর। আমি খেলতাম না, যে ব্যাটার কাছে ক্লাশনোট কিংবা চোথা (নোট) চেয়েও পাইনাই শুধু তার পাশে গিয়ে বসতাম। সে তো বটেই, তার আশেপাশের জুয়াড়িরাও কাটা পড়তো দেদারসে। সুতরাং ক্যাসিনোর চাকরির আশা আমি এখনো ছাড়ি নাই। 
বাই দ্য ওয়ে, আপনারা কী 'দ্য কুলার' সিনেমাটা দেখেছেন? আমি প্রথম দেখে বিশ্বাসই করতে পারি নাই যে, আমার মত দুনিয়ার আরো এমন পাপী থাকা সম্ভব! তবে ক্র্যামার ব্যাটা ছবিটা বানিয়েছে ভালো। আর, কুলারের চরিত্রে উইলিয়াম ম্যাকি নামের ভদ্রলোক যে অভিনয়টা করেছেন, এককথায় লাখটাকা দামি।

.
.
.
. ছবি: উইকি
.
.
.
.
.
.
.
২.
সেদিন হঠাত্ করে কোনো প্ল্যানপরিকল্পনা ছাড়াই আমি আর নাতাশা গেলাম চাইনিজ গার্ডেন। ভাবলাম, সূর্য ডোবার আগে আগে গিয়ে কি লাভ, ঘন্টাদুয়েক হাতে নিয়েই যাই। কিন্তু যে ঠাঠা রোদের মধ্যে গিয়া পড়লাম, পুরাই মেজাজ খ্রাপ। 
কিন্তু একটু পরেই কনফুসিয়াসের সাথে দেখা হয়ে গেল। আমি তো ঘুরতে এসেছি, কিন্তু বেচারা কনফুকে যে এই রোদের মধ্যে প্রতিদিন এভাবেই ঠায় দাড়িয়ে থাকতে হয় লোকেদের মনোরঞ্জনের জন্য- এইটা ভাবতেই মনটা আরো বেশি খ্রাপ হয়ে গেল। বেচারা, কত ভালো ব্লগার, অথচ এই মন্দার কারণে তার এ কী দশা!

আরেকটু এগুলেই এই দুজনকে দেখি।  আমি নিশ্চিত, আর যাই হোক পঁচিশবছরের নাদেখার কোনো ছাপ এই দুজনের মধ্যে নেই, হয়তো জগিংয়ে বের হয়েছিলেন, বিশ্রামের অবসরে বসেছিলেন ছায়ায় পাতা বেঞ্চে, বিনা উস্কানিতেই হয়ে গেছেন পাপরাজ্জির শিকার, কিন্তু কোনো কারণ ছাড়াই আমার মনে পড়ে জীবনানন্দের কবিতা, পঁচিশ বছর পরের একদিন কিংবা এইরকম কিছু একটা। 

তাই আমরাও এরপর একটা বসে থাকার জায়গা খুঁজি। পেয়েও যাই। ক্লান্ত মস্তিষ্কে ভাবতে ভালোই লাগে, আহ্, বাড়ির সামনে যদি একরম একটা লেকভিউ থাকতো! হিজলের ছায়ায় শান্ত সমাহিত টালির ছাদের একতলা বাড়ি, সামনে কড়মচার বাড়ন্ত ডালে চঞ্চল এক কাঠবিড়ালির লেজ দুলিয়ে লুকোচুরি খেলা, লেকের জলে ছোটো ছোটো ঢেউ...
মনে পড়ে গেল, ফিরেই একটা ফাউল প্রোগ্রাম ডিবাগ করতে হবে রাত জেগে জেগে।

৩.
আরো কিছু ছবি








