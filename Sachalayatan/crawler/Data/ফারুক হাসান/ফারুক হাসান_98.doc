রেসিপি: অণুগল্প



খুবই কম স্পেসে ঠাসবুননে কিছু বারুদ ভরে দিতে থাকুন। অণু পরিমাণ বারুদ, কিন্তু তার ঘর্ষণে যে আগুন জ্বলবে তা হবে দাবানল। দুটি উদাহরণ- হাসান মোরশেদের 'মায়িশার আম্মার সাথে দায়িত্বশীল দুপুর' এবং সুমন চৌধুরীর 'নষ্ট'। এরপর ভাষার সূক্ষ্ম কারুকাজ মিশান। সাথে একমুঠো ডিসেপশন (চমক অর্থে) যেমন, মুজিব মেহদী'র 'পথে' এবং মাহবুব আজাদের 'কপাল'। পরিশষে আন্দাজমত যা কিছু যেরকম জানি, দেখি, মানি কিংবা বুঝি তার গালে লাগান আনোয়ার সাদাত শিমুলের 'দৈনন্দিন'থেকে তুলে আনা কষে একটা চড়।
ব্যাস, এই হলো রেসিপি। 
(ডিসক্লেইমার: সব পাচকই রেসিপি জানে, কিন্তু সব রেসিপি জানা লোকই পাচক নয়
সংবিধিবদ্ধ সতর্কীকরণ: হাতের কাছে দিয়াশলাই রাখতে একদম ভুলবেন না যেন)

