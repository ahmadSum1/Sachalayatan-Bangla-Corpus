ফুল কিশোরী ২



মধ্যবিলের তলদেশে লুকানো আঁধারেরও কিছু
গোপন কান্না থাকে মনে
অশীতিপরায়ন রাতের স্থির চোখে চেরির গোপনীয়তাও
একসময় ফাঁস হয়ে যায়
ক্ষয়ে গেলে জমানো পাপ খারাপ কি লাগে পাথরের
বুকে।
অথচ
ভাসমান অলস কাজের বেলায় ফিরতি বিচলিত পথে
তুমি এখনও আমার পাশে আরেকটা বৃত্ত হয়ে
ব্যক্তিত্বের সাত কোণায় একটা করে নীরবতার খুঁটি
গেড়ে ঠেকাও মন্ত্রের বেড়ি
ফসলের দামে কেনা অনিবার্য পরিণতি।
তখনও পোহায়নি দানবের গুহায় আটকে থাকা রাত
মুক্তোর দানার মত শুভ্র সূর্যের আলো
গায়ে তার তখনও পড়েনি রক্তিম লাজের ছিটে
অলস কাজের বেলায় মিহি দানার মত কুয়াশা
বিভ্রাটে
বালিকা শুধু দ্যুতিময় হাতে
নিয়ে দুই গম্ভীর দোলনচাঁপা আর সুতীব্র বাসনার হলুদ তীর ফোটানো কদম্বের ফুল
ঠিক যেন
কষ্টের মাখনে নিতান্তই ফালতু আবেগের একটা একটা ক্রিস্টাল
খেয়ে নিলো হৃদয়ের সবকটা ভাগ।

