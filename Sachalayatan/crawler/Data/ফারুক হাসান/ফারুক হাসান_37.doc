র‌্যান্ডম




নিউ ইয়র্ক এর স্প্রিং স্ট্রিটের একটা সাবওয়ে স্টেশনে বসে পত্রিকা পড়ছে লোকটা। দেয়ালে ইটের গাঁথুনী, মাটিতেও। গাঁথুনীর খোপ খোপ ছাপ ছড়িয়ে পড়েছে বেঞ্চে, লোকটার শরীরে, তার টুপি, হাতে ধরা পত্রিকা, জামা-জুতো সব গ্রাস করেছে দেয়ালের বর্গাকার ডিজাইন। লোকটা তার পারিপার্শ্বিকের কাছে নিজের ব্যক্তিস্বত্ত্বাকে হারিয়ে ফেলেছে। লোকটার ডাকাতি হয়ে গেছে স্বাধীনতা।
লোকটা কি আমি? হয়তো। ইদানিং  না বলতে ভুলে গেছি। 
ইদানিং মানিয়ে নেয়া শিখে গেছি।

মানব চরিত্রের কতই না রূপ! সব রূপই কি আমরা দেখতে পাই, সবসময়? তাকে বুঝতে হলে বোধহয় অনেক দিক থেকে তাকে দেখতে হয়, ভাবতে হয়, জানতে হয়, জানা শিখতে হয়। ‘ক্রন্দসী নারী’র দুঃখ আর তার দু’চোখ বেয়ে নেমে আসা কান্নাকে পিকাসো তার জাদুর বলে আঁকেন, যদিও পাশ ফিরে থাকা, তবু আমরা তার দুটি চোখই দেখতে পাই – বহুমাত্রিক্তার অদ্ভুত ছায়া ধরা পড়ে একটি মাত্র মাত্রায়। তার সম্মুখ দেখি, দেখি তার পাশ। কোন দেখাটা সঠিক? এ প্রশ্ন অবান্তর। তার চেয়ে বরং আসুন স্বীকার করে নেই, যে কোনো দেখাই অন্য কোনো দেখা থেকে বড় নয়। 
এরকম আমাকে নিয়ে কি কেউ ভেবেছে? পাবলো ইজ ডেড!

আসলে আমরা যা দেখি সেটা কি সত্যিই তাই? এই ছবিটা দেখুন। প্রথমে মনে হয় কালো পাখিরা উড়ছে ডান থেকে বামে। ওহ, দাড়ান, কয়েকটা সাদা পাখিও তো আছে, যাচ্ছে বাম থেকে ডানে। দুই প্রান্তের দিকে চলছে মাইগ্রেশন। কিন্তু একটা জায়গায় তো এরা আবার মিলে মিশে একাকারও হয়ে আছে, একেবারে কেন্দ্রে! কী অদ্ভুত! কী অদ্ভুত এ নান্দনিক প্রক্রিয়া! কী অদ্ভুত এ বৈপরীত্য! 
.
সত্যও কি তাই? নীলস বোর বলেছিলেন, চরম সত্য হচ্ছে সেটাই যার বিপরীতও সত্য। 
.

তবু যে যার অবস্থানে আমরা অনড় হয়ে থাকি। দেখি রূপকথার এই ঘোড়াকে, দেখি আর বুঝতে চেষ্ঠা করি সীমানাগুলো কীভাবে উঠে যায়, যাচ্ছে, প্রতিনিয়ত। কারো বনের ঘোড়া আর সহিস গাছ ফুড়ে বেরিয়ে আসতে চায়, যেমনটা তার চাওয়া, ঘটেও তাই। একেই বুঝি বলে point of view !
.
.
.
আমি তাই দেখি যা আমি দেখতে চাই, আমি তাই দেখি যা আমি বিশ্বাস করি। 

