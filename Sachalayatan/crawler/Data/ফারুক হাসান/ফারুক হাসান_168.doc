চলতি সেরা কিছু



.
দিনের সেরা খবর: একই হাড়ির রান্না খাচ্ছেন দুই নেত্রী
একই হাড়ির রান্না খাওয়া যে কত বিরাট ব্যাপার তা বুঝতে আমার দেশ পত্রিকাটা হাতে নিন। হাড়ির খবরাখবর এখন এই পত্রিকার লিড নিউজ।
একেই বলে ভাগ্যের পরিহাস! কোলাকুলি ছিল সুদূরপরাহত, তার বদলে কত চুলাচুলিই না হয়েছে। আর গালাগালি তো ছিলোই।
তারপরও ভাগ্যে থাকলে ঠ্যাকায় কে! খাও এখন একই হাড়ির ভাত।
তবে হাসিনা একটু হলেও এক্ষেত্রে টেক্কা মেরেছেন। ভাত রান্না হচ্ছে তার সাবজেলে। বলাবলি হচ্ছে যে,এজন্য নাকি কঠিন লবীং চালাতে হয়েছে ।
আজকের তারকা: ঢাকা কেন্দ্রীয় কারাগারের বন্দী বাবুর্চি মুঃ মহসিন। 
হাড়ির ভাতটি তিনিই ফুটাচ্ছেন। রান্না বিষয়ে নাকি তার প্রশিক্ষণও রয়েছে।
দিনের সেরা রহস্য: ঘুঘুর ধান খাওয়া
যায়যায়দিনে এসেছে, বিদিশা আবার এরশাদের বাড়িতে ফিরে এসেছেন। তবে একই ছাদের নিচে নয়, ভিন্ন তলায়। স্বভাবতই প্রশ্ন এসেছে, এত কাছে থাকলে যদি ঘুঘু ঘুরঘুর করতে শুরু করে? বারান্দায়, সিড়িতে দাড়ালে যদি ঘুঘু ফাঁদ পেতে রাখে?
সর্বোপরি, যদি ঘুঘু আবার ধান খেতে চায়?
বিদিশা অবশ্য বলেছেন যে, এবার আর ঘুঘুকে ধান খেতে দেয়া হবে না।  
সেরা স্বপ্নভঙ্গ: স্বপ্ন ছিলো বড় হয়ে পাইলট হবে, হলো কিনা ব্যবসায়ী (ছ্যা!!)!
যুগান্তরে হুবুহু এভাবে এই স্বপ্নভঙ্গের কাহিনী বর্ণিত হয়েছে- বড় ইচ্ছা ছিল পাইলট হবেন। উড়োজাহাজ নিয়ে অসীম আকাশে ঘুরে বেড়াবেন।......
কিন্তু ভাইয়া যে যুবরাজ! মামু যে কোঠলা আমলা!
তাই পাইলট হবার রঙীন স্বপ্ন আকাশের নীলিমায় হারিয়ে গেল।
 বলুন তো এটি কার স্বপ্ন ছিল?
সেরা উক্তি: গোলাপকে তুমি যে নামেই ডাকো না কেন, গোলাপ গোলাপই.... শেক্সপীয়ার।

