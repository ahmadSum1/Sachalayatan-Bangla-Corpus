অবশেষে অণুগল্প



কালকে রাতে নেটে সমসাময়িক রিসার্চ আর্টিকেলগুলিতে চোখ বুলাচ্ছিলাম। কত লোকই না কত কাজ করেছে! কদিন পরেই এই বিষয়ে আমারো এরকম গুরুগম্ভীর জ্ঞান ঝরে পড়া রিসার্চ পেপার বেরুবে- এই ভেবে যখন উঠি উঠি করছি এই সময় চোখ আটকে গেল একটা নতুন আর্টিকেলে। মাত্রই অনলাইনে এসেছে।
পিএইচডির প্যাঁচ খোলার আশায় এক সমস্যার সমাধান খুঁজে বেড়িয়েছি বছরেরও পর বছর, খুঁজেও পেয়েছি সেদিন, লিখেও ফেলেছি আধখানা পেপার।
এখন দেখি ইউরেকা বলে অন্য লোকে! 

