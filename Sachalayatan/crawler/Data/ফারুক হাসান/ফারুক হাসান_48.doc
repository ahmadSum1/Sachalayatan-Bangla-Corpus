শোকার্ত পঙক্তিমালা



মামুদুল্লার ব্যাটিংয়ের মতই, যতই চাপাচাপা করি না কেন, ইদানিং হাত গলে সহজে কোনো শব্দ আসতে চায় না। আসল কাহিনী আড়াল করতে সিডন্স যেমন গ্রাফ থিউরির সাহায্য নেয়, আমিও আমার স্লীমবডি কবিতার আব্রু রক্ষা করার জন্য এই ফাউ প্যাচাল পারলাম।
*****************************************************
একদিন তার ছায়া মৃত সরণির মত
ম্লান হয়ে যায়
তাকে টানে চিলেকোঠা, ভাগার, পরিত্যক্ত গুদাম।
পুরোনো মোজার মত কাবার্ডের দূরতম কোণে বসে দেখে
তাহাদের মোজাইক প্রেমে দাগ হয়ে আছে কয়েকটা ভুল।
কষ্টার্জিত সকাল। তবু মনে হয়
মূলত রোমাঞ্চকর ছিল রাত্রি।

