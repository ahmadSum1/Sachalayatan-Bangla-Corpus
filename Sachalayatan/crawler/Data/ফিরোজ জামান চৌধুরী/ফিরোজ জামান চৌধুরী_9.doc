`আমি প্রচেষ্টা করিবো'



মধ্য এপ্রিলে বিজু উৎসব (উতসব) উপলক্ষে খাগড়াছড়ি যাওয়ার সুযোগ হয়েছিল। বিজু পার্বত্য জনপদের প্রধান উতসব। উতসবের নানা রঙের মধ্যেও একটি বিষয় খুব করে নজর কাড়ল, বিজু উতসবেও শিশুদের স্কুলে যেতে হয়েছে, ওদের বাবা-মাকে অফিসে করতে হয়েছে। পরীক্ষার মতো ভয়কাতুরে বিষয়েও ছাড় পায়নি অনেক পাহাড়ি শিশু। চৈত্র মাসের শেষ দুদিন এবং পয়লা বৈশাখ হচ্ছে পাহাড়ে বিজু উৎসব। (মারমারা ওদের ভাষায় বলে সংগ্রাই আর ত্রিপুরারা বলে বৈসু উৎসব। একই উতসবের ভিন্ন ভিন্ন নাম আর কি)।
মূল বিজু হচ্ছে শেষ চৈত্র। রাষ্ট্রের সব উতসবে সবাই ছুটি পায়, তবে কেন নিজেদের প্রধান উতসবে ছুটি পাবে না পাহাড়ি শিশুরা? ঈদ বা পূজার দিন কি কোনো বাঙালি শিশু স্কুলে যায়? শুধু প্রধান উতসবের ছুটিই নয়, পাহাড়ি শিশুরা আরও একটি ব্যাপারে চরম বৈষম্যের শিকার: তাদের মাতৃভাষায় শিক্ষালাভের অধিকার এখনো প্রতিষ্ঠিত হয়নি।
পাহাড়ি আদিবাসী শিশুরা ঘরে যে ভাষায় কথা বলে স্কুলে গিয়ে সে ভাষার দেখা পায় না। স্কুলকে ভিনদেশি ভুবন মনে হয়। পাঠ্যসূচিকে মনে হয় `দূরের শোনা গল্প'। তাদের হাতে তুলে দেওয়া বইতে নিজের চারপাশের পরিচিত কোনো কিছুর দেখা তারা পায় না। বইগুলো তাদের কাছে হয়ে ওঠে অচেনা সংস্কৃতির আধার; নিজের ভাষার কথাবার্তা নেই সেখানে, নেই সহপাঠী বন্ধুদের চেহারা।
বাংলাদেশে কমবেশি ৪৫টি আদিবাসী ক্ষুদ্র জনগোষ্ঠীর বাস। এর মধ্যে পার্বত্য অঞ্চলে রয়েছে চাকমা, মারমা ত্রিপুরাসহ ১১টি আদিবাসী পাহাড়ি জনগোষ্ঠী। রাষ্ট্রীয়ভাবে পার্বত্য অঞ্চলটি (রাঙামাটি, খাগড়াছড়ি, বান্দরবান) `উপজাতি' বা আদিবাসী অধ্যুষিত অঞ্চল হিসেবে স্বীকৃত। ১৯৯৭ সালের পার্বত্য চুক্তিতেও (খণ্ড ক, ধারা-১) এর উল্লেখ রয়েছে। পার্বত্য (শান্তি) চুক্তি অনুযায়ী পাহাড়ি শিশুদের মাতৃভাষার মাধ্যমে শিক্ষাদানের অধিকার নিশ্চিত করা হয়েছে (পার্বত্য চুক্তি, খণ্ড: খ, ধারা: ৩৩-খ-২)। পার্বত্য চুক্তির এক যুগ পূর্তি হতে যাচ্ছে। ১৯৯৭ সালে যে শিশুর জন্ম হয়েছে, এখন তার বয়স ১২ বছর। নীতিনির্ধারকদের অবহেলায় ১২ বছরেও কেন পার্বত্য অঞ্চলের শিশুদের মাতৃভাষায় শিক্ষা নিশ্চিত করা গেল না, এ প্রশ্নের কী জবাব দেবে ক্ষমতার কেন্দ্রে বসে থাকা বাঙালি শাসক দল? নিজের মাতৃভাষা রক্ষার জন্য যে বাঙালি লড়াই করেছে, তারাই কেন আবার নিজের দেশের অন্য ভাষাভাষীর মর্যাদা দিতে অনাগ্রহী? অনাদর আর অবহেলায় বাংলাদেশে অনেক ক্ষুদ্র জাতি-গোষ্ঠীর মানুষের মাতৃভাষা হারিয়ে যেতে বসেছে।
শিক্ষর যাত্রাপথকে মসৃণ করতে হবে। শিশুশিক্ষার প্রধান বাহন হচ্ছে মাতৃভাষা। প্রাতিষ্ঠানিক শিক্ষার শুরুতেই মাতৃভাষা ব্যবহারের অন্যতম লক্ষ্য, শিশুকে নিজের ভাষায় বলতে ও বুঝতে সম করে তোলা। মাতৃভাষায় প্রাথমিক শিক্ষার সুযোগ পেলে একজন শিশুকে নতুন ভাষা শেখার চাপ সইতে হয় না। সে সহজেই সবকিছু রপ্ত করতে পারে। মাতৃভাষায় যেটা সম্ভব, নতুন কোনো ভাষায় তা সম্ভব নয়। `নানান দেশের নানান ভাষা/বিনে স্বদেশী ভাষা, পুরে কি আশা'-মধ্যযুগের কবি রামনিধি গুপ্তের এই কথার আবেদন ও উপযোগিতা এখনো কি প্রাসঙ্গিক নয়?
একবারও কি আমরা সংখ্যাগরিষ্ঠ বাঙালিরা ভাবতে পারি, আমার শিশুটিকে ভিনদেশি অচেনা কোনো ভাষায় (ধরা যাক জাপানি, চীনা, জার্মান বা রুশ ভাষায়) ফুল পাখির নাম কিংবা ছড়া পড়তে হচ্ছে? নিশ্চয় নয়। নিজের সন্তানের জন্য যা সত্য, অন্যের জন্য তা কেন আমরা মানতে চাইব না। রবীন্দ্রনাথ ঠাকুরের সেই কথা তো বহুল উচ্চারিত `আগে চাই মাতৃভাষার গাঁথুনি, তারপর...'।
বৈসু-সাংগ্রাই-বিজু উপলক্ষে স্থানীয় একটি অনুষ্ঠানে ত্রিপুরা ও বাংলায় চমতকার সব গান পরিবেশন করলেন মৌসুমী ত্রিপুরা। তিনি কমলছড়ি সরকারি প্রাথমিক বিদ্যালয়ের শিক্ষক। মাতৃভাষা ভিন্ন অন্য ভাষায় যোগাযোগ যে একজন শিশুর জন্য কতটা পীড়াদায়ক হতে পারে, তা তা জানা গেল মৌসুমী ত্রিপুরার ব্যক্তিগত অভিজ্ঞতার একটি গল্প থেকে। ``ক্লাসে আমি একটা ছড়া পড়াচ্ছিলাম। এক পাহাড়ি শিশু কাছে এসে বলল, `আমি প্রচেষ্টা করিবো'। চেষ্টা করবে তো ভালো কথা, করো। ছেলেটি আবার বলল, `প্রচেষ্টা করিবো'। বুঝলাম কোথাও সমস্যা হচ্ছে। বললাম, তোমার নিজের ভাষায় বলো। ছেলেটি ত্রিপুরা। ত্রিপুরাদের মাতৃভাষা অর্থাত ককবরক ভাষায় বলার পরে বুঝলাম `প্রচেষ্টা' নয়, ছেলেটি আসলে `প্রস্রাব' করতে চায়।"
স্কুলে এসব ছোটখাটো সমস্যার কথাও একজন পাহাড়ি শিশু ঠিকভাবে বলতে পারে না, কারণ সে তো বাড়িতে বাংলায় কথা বলে না, ফলে সে তখন স্কুলের প্রতি আগ্রহ হারিয়ে ফেলে। কিছুদিন পরে সে স্কুল থেকে ঝরে পড়ে।
এক পরিসংখ্যানে দেখা গেছে, ভাষাগত সমস্যার কারণে আদিবাসী শিশুরা প্রাথমিক শিক্ষা থেকে ঝরে পড়ে প্রায় ৬০ শতাংশ, যেখানে জাতীয়ভাবে ঝরে পড়ার হার ৩০ শতাংশ। শিক্ষার প্রধানতম মাধ্যম ভাষা। শিক্ষাজীবনের শুরুতে কোমলমতি শিশুদের দুর্বোধ্য ও অচেনা ভাষায় পড়াশোনা করতে হলে তা সহজে তাদের বোধগম্য হয় না। এতে করে শিশুর মানসিক বিকাশ বাধাগ্রস্ত হয়। তার মধ্যে স্কুলের প্রতি এক ধরনের অনীহা তৈরি হয়।
পার্বত্য জনপদের মানুষ নানাভাবে বৈষ্যমের শিকার। বৈষম্য আর পশ্চাতপদতার দেয়াল ভাঙতে পারে কেবল শিক্ষা। কিন্তু সেই শিক্ষার শুরুটা যদি হয় অন্য ভাষায়, তাহলে তাতে আনন্দ থাকে না, থাকে না সঠিক মনোযোগ।
পার্বত্য চট্টগ্রামের শিক্ষা বিভাগ জেলা পরিষদের অধীনে। খাগড়াছড়ি জেলা পরিষদ সদস্য সানু মং মারমা বলেন, `জেলা পরিষদ মাতৃভাষায় প্রাথমিক শিক্ষা কার্যক্রমটি হাতে নিয়েছে। মাতৃভাষায় শিক্ষা পদ্ধতি চালুর জন্য ইউএনডিপি জেলা পরিষদের মাধ্যমে সহায়তা করবে। খাগড়াছড়ির আদিবাসীদের প্রধান তিনটি ভাষাই (চাকমা-মারমা-ত্রিপুরা) সমৃদ্ধ। এখানে শিশুশিক্ষা বিস্তারে কাজ করা কঠিন কিছু নয়। আমরা আশাবাদী, মাতৃভাষায় শিশুশিক্ষার বিষয়টি সঠিকভাবে বাস্তবায়িত করা সম্ভব হবে।'
মাতৃভাষায় শিক্ষাদানের ক্ষেত্রে বিচ্ছিন্নভাবে দু-চারটি ক্ষেত্রে বেসরকারি উদ্যোগে অগ্রগতি হয়েছে ঠিকই, তবে তা অপ্রতুল। সরকারিভাবে বেশ কয়েকটি ভাষায় পাঠ্যপুস্তক প্রণয়নের কাজ শেষ হয়েছে। কিন্তু প্রাতিষ্ঠানিকভাবে এখনো শিক্ষা কার্যক্রম শুরু হয়নি।
খাগড়াছড়ি উপজাতীয় কালচারাল ইনস্টিটিউট আয়োজিত বৈসু-সাংগ্রাই-বিজু উতসব শেষে কথা হয় খাগড়াছড়ি সংসদীয় এলাকার সাংসদ এবং অভ্যন্তরণ উদ্বাস্তুবিষয়ক টাস্কফোর্সের চেয়ারম্যান যতীন্দ্রলাল ত্রিপুরার সঙ্গে। তিনি বলেন, `আমরা তো কেবল সরকারে এলাম। এখনই সবকিছু গুছিয়ে ওঠা সম্ভব হয়নি। আমাদের চেষ্টা থাকবে পার্বত্য শান্তিচুক্তির আলোকে পাহাড়ের সব সমস্যার সমাধান করার। আমাদের ইচ্ছা আছে, প্রাথমিক পর্যায়ে সবার জন্য স্ব স্ব ভাষায় শিক্ষা প্রদানের ব্যবস্থা করা।'
স্থায়ী শান্তির লক্ষ্যে ১৯৯৭-এর পার্বত্য চুক্তির মাধ্যমে ততকালীন আওয়ামী লীগ সরকার যে প্রতিশ্রুতি দিয়েছিল, সে কথারই প্রতিধ্বনি শুনলাম মাননীয় সাংসদের মুখে। আমরা আশায় রইলাম, তিনি ও তাঁর সরকার দ্রুততম সময়ের মধ্যে আদিবাসী শিশুদের জন্য মাতৃভাষায় শিক্ষার সুযোগ নিশ্চিত করে সে প্রতিশ্রুতি রক্ষা করবে।
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%66%69%72%6f%7a%2e%63%68%6f%75%64%68%75%72%79%40%79%61%68%6f%6f%2e%63%6f%6d%22%3e%66%69%72%6f%7a%2e%63%68%6f%75%64%68%75%72%79%40%79%61%68%6f%6f%2e%63%6f%6d%3c%2f%61%3e%27%29%3b'))

