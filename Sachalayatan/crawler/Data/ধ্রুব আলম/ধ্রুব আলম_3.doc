গুগলে বাংলা অনুবাদপ্রক্রিয়া সমৃদ্ধকরণঃ একটি চমৎকার উদ্যোগ



ক'জন তাদের একাডেমিক পেপার বা থিসিস ইংরেজি থেকে বাংলা করার চেষ্টা করেছেন, অথবা বিজ্ঞানচর্চার চেষ্টাই বা করেছেন বাংলায়? সংখ্যাটি অত্যন্ত কম বলেই আমার ধারণা। একবার মনের খেয়ালেই চেষ্টা করেছিলাম আমার এক কনফারেন্স পেপার বাংলা করার, দুই প্যারা করেই ক্ষান্ত দিয়েছিলাম। আমার মতে বাংলায় বিজ্ঞানচর্চার অভাবের প্রধান না হোক, অন্যতম কারণ হচ্ছে বাংলায় বিজ্ঞান-বিষয়ক লেখার অভাব। ঢাকা বিশ্ববিদ্যালয়ের মত বিশ্ববিদ্যালয়গুলোতে না হয় কিছু বাংলায় বিজ্ঞানচর্চা হলেও হতে পারে, প্রকৌশল বা চিকিৎসা বিদ্যালয়গুলোতে বাংলার ব্যবহার নিষিদ্ধই বলা চলে!
এ অবস্থার পরিবর্তন আনার জন্যে কঠিন কাজটি হলো বাংলায় সব বিষয়ে ভাল ভাল বই লিখে ফেলা। সে সুযোগ আমাদের তেমন নেই, কারন দেশের বিদ্যালয়ে জ্ঞানচর্চা হয় না, শেখানো কিভাবে চাকুরি পাওয়া যায়। বুয়েট আমাকে প্রস্তুত করেছে বিসিএসের জন্যে, গবেষণা করতে শেখায়নি, শিখিয়েছে অসংখ্য গাণিতিক বিশ্লেষণ, শিখায়নি গণিত, পদার্থবিদ্যা বা রসায়নকে ভালোবাসা যায়। বিচ্ছিরি সব ডিজাইন ঘাড় ধরে শিখিয়েছে, বোঝায়নি মূলনীতি (যা শিখে আমি খাতা-কলম-ক্যালকুলেটর না পিষে ছোট্ট একটা প্রোগ্রাম লিখেই সমাধান করে ফেলতে পারতাম)। দেশের আর্থ-সামাজিক অবস্থায় অবশ্য আমি নীতি-নির্ধারকদের খুব বেশি দোষ দিতে পারি না, আগে মাথার উপরে ছাদ আর পায়ে চলার পথ দরকার, আপাতদৃষ্টিতে 'অর্থহীন' গবেষণার থেকে।
আমার মতে, অবস্থার উত্তরণের আরেকটি সোজা বা শর্টকাট উপায় হচ্ছে, এক গাদা ভাল ভাল বই অনুবাদ করে ফেলা! কিন্তু সে তো কঠিন কর্ম, প্রথমেই বলে ফেলেছি। একটি অনুবাদক থাকলে না হয় বেশ হতো। আমি শুধু কপি করতাম, সে মোটামুটি একটা ভাল খসড়া দাঁড়া করিয়ে দিতো, এরপরে ঠিক করে নিতাম। এমন সহজলভ্য বিনামূল্যে পাওয়া অনুবাদক কিন্তু আছে একটি, সেটি হলো গুগুল ট্রান্সলেটর, আমরা যেটি নিয়ে বেশ হাসাহাসি করি। কারণ সে অনুবাদ করে হাস্যকরভাবে, "আই ইট রাইস" একসময় হয়ে আসতো "আমি খাই ভাত"! 
এতদিন কিন্তু আমরা শুধু হাসাহাসিই করেছি, জানতাম না কিভাবে একে ঠিক করা যায়, এর উন্নতি ঘটানো যায়, নিজেদের উদ্যোগ বা চেষ্টার কথা না হয় বাদই দিলাম। একটা সুযোগ এসেছে আমাদের, তথ্য ও যোগাযোগ প্রযুক্তি বিভাগ এবং জিডিজি বাংলার একটি চমৎকার উদ্যোগের ফলে। তুলে দিচ্ছি তাদের ইভেন্টের পেজ থেকেইঃ


ইন্টারনেটে বাংলা ভাষার শব্দ ভাণ্ডারকে আরও সমৃদ্ধ করতে আসন্ন স্বাধীনতা দিবসে চার লাখ শব্দ ও বাক্যাংশ গুগল ট্রান্সলেটে যোগ করতে যাচ্ছে তথ্য ও যোগাযোগ প্রযুক্তি বিভাগ এবং জিডিজি বাংলা।
আপনি জিমেইল একাউন্টে লগইন থাকা অবস্থায় এই ঠিকানায় গিয়ে অবদান রাখা শুরু করতে পারেন এখনই।
http://translate.google.com/community
আপনার যদি জানা না থাকে কিভাবে অবদান রাখবেন তাহলে নিম্নোক্ত পোস্ট গুলো দেখুন
http://goo.gl/EpwsiS
ভিডিও টিউটোরিয়াল
http://youtu.be/U1v-CD2wb_0
সরকারের তথ্য ও যোগাযোগ প্রযুক্তি বিভাগের মাননীয় প্রতিমন্ত্রী জুনাইদ আহ্‌মেদ পলকের নেতৃত্বে সারা দেশে ৫০টির বেশি অনুষ্ঠানের আয়োজন করা হচ্ছে ২৬ মার্চ। এর যেকোনটিতে এসে অংশ নিতে পারেন এই কার্যক্রমে।
সঙ্গে নিয়ে আসুন আপনার ল্যাপটপ, ট্যাব বা স্মার্টফোনটি। এ ছাড়া পৃথিবীর যে যে প্রান্তেই আছেন না কেন গুগল ট্রান্সলেটে শব্দযোগ করে অবদান রাখতে পারেন মায়ের ভাষার জন্য।
এই কার্যক্রমের কেন্দ্র হবে ঢাকার আগারগাঁওয়ের বাংলাদেশ কম্পিউটার কাউন্সিল (বিসিসি) ক্যাম্পাস। পুরো ক্যাম্পাসে ফ্রি ওয়াইফাই থাকবে; ২৬ তারিখে সকাল ৯টা থেকে বিকেল ৫টা পর্যন্ত। এই কার্যক্রমে অংশ নিতে হলে নিচের ফর্মে নিবন্ধন করুন।
http://goo.gl/forms/kuv9HQbeFJ
২৬ মার্চের রেকর্ডের পরও চলবে বাংলাকে সমৃদ্ধ করার এই কার্যক্রম। পয়লা বৈশাখ পর্যন্ত যিনি সবচেয়ে বেশি কন্ট্রিবিউট করবেন তিনি সুযোগ পাবেন সিঙ্গাপুরে গুগল অফিস দেখে আসার। আর এক হাজারের বেশি যারা কন্ট্রিবিউট করবেন তাদের সবাই পাবেন গুগলের ইলেকট্রনিক সার্টিফিকেট। থাকছে আরও কিছু পুরস্কার।
Translate Community: Help us improve Google Translate!
translate.google.com

এছাড়াও বিষয়টি নিয়ে আরো পরিষ্কার হতে চাইলে ঘুরে আসুন মাননীয় প্রতিমন্ত্রী সাহেবের পেজ (আনঅফিসিয়াল) থেকে। 
সেখান থেকেও তুলে দিচ্ছি আপনার অংশগ্রহনের উপায়ঃ


 কিভাবে কনট্রিবিউট করবো ?
গুগুল ট্রান্সলেটে কনট্রিবিউট করা বা নতুন নতুন শব্দমালা যোগ করা বা অনুবাদ যোগ করা আসলে খুবই সহজ । আসুন দেখে নেই আমারা এই কাজটি কিভাবে করতে পারি ।
১. গুগুল ট্রান্সলেটে নতুন অনুবাদ যোগ করতে হলে প্রথমেই আপনার একটি গুগুল অ্যাকাউন্ট লাগবে । যদি আপনার জিমেইল আইডি থাকে তবে সেটি দিয়ে নিজের অ্যাকাউন্টে লগিন করুন । আর যদি না থাকে তবে একটি অ্যাকাউন্ট তৈরি করে নিন ।
২. অ্যাকাউন্টে লগিন করার পর www.translate.google.com/community তে যান । এবার আপনি যে পপআপটি (নির্দেশনাটি ) এসেছে তাতে "Got it" বাটনে ক্লিক করুন ।
৩. এরপর "My Language setting" নামক যে বাটনটি আছে তাতে ক্লিক করে "English" ও "Bengali" সিলেক্ট করে নিন । নিচে "save" বাটনে ক্লিক করুন ।
৪. এর পর আপনি নিচের স্ক্রিনটি দেখতে পাবেন । কেউ এটি দেখতে না পারলে বা পাশে "Home" বাটনে ক্লিক করুন ।
৫. এবার আপনি "English" --> "Bengali" অথবা "Bengali" ---> "English" অনুবাদ যোগ করতে পারবো "translate" বাটনে ক্লিক করে । অনুবাদ যোগ করার সময় আমি যে বাক্যটি পাবো সেটির যদি সঠিক অনুবাদ আমি জানি তবে তা লিখবো এবং "submit" বাটনে ক্লিক করবো । আর যদি অনুবাদটি আমার জানা না থাকে তবে "skip" বাটনে ক্লিক করবো । এরপর সয়ংক্লিয় ভাবেই পরের শব্দ বা বাক্যটি আমার ব্রাউজারে লোড হবে ।
৬. এছাড়াও আমি অন্যের করা অনুবাদগুলো সঠিক আছে কিনা তা ভ্যালিডেট করতে পারি । এক্ষেত্রে আমাকে "Validate" বাটনে ক্লিক করতে হবে । "Bengali" ---> "English" অনুবাদের ক্ষেত্রে যেটি যেটি সঠিক মনে হবে সেটিতে "Correct" আপশন সিলেক্ট করবো আর যেটিকে ভুল মনে হবে তাতে "Incorrect" অপশন সিলেক্ট করবো । তারপর "Submit" বাটনে ক্লিক করবো । আর জানা না থাকলে আগের মতো "Skip" বাটনে ক্লিক করবো ।
৭. "English" --> "Bengali" ভেরিফাইয়ের ক্ষেত্রে যে অনুবাদটি আসছে তা যদি সঠিক হয় তবে "Yes" বাটনে ক্লিক করুন আর যদি ভুল মনে হয় তবে "No" বাটনে ক্লিক করুন । তবে যদি আপনার যদি অনুবাদটি জানা না থাকে তবে "Skip" বাটনে ক্লিক করুন ।
৭+১. এই ছিলো কনট্রিবিউট করার উপায় । এখন আপনি যদি চান আপনি কতগুলো অনুবাদ যোগ করলেন বা কতগুলো শব্দ/বাক্য ভেরিফাই করলে তবে আপনি "My Answers" বাটনে ক্লিক করে খুব সহজেই সেটি জেনে নিতে পারবেন ।
(কৃতজ্ঞতাঃ --জাবেদ মোর্শেদ, কমিউনিটি ম্যানেজার, গুগুল ডেভেলপারস গ্রুপ বাংলা (GDG Bangla)) 

তাহলে আর দেরি কেন? লেগে পড়ি কাজে!
পরিভাষা বিষয়ক দুটি বইয়ের লিঙ্ক এখানেঃ
১। [url=http://www.mediafire.com/view/tz231k03vftpvkd/Sarkari_Kaje_Baboharik_-Ba...সরকারি কাজে ব্যবহারিক বাংলা[/url]
২। প্রশাসনিক পরিভাষা (২০১৫)

