পাকিস্তান ভাল খেলে, তাই সমর্থন দেই। আসলেই? (পর্ব-২)



পাকিস্তানের বিশ্বকাপরঙ্গ চলার আগেই, এশিয়া কাপ চলার সময় এদেশীয় পাকি-পেয়ারুদের শীৎকারের আবেগ থামাতে একটা লেখা  লিখেছিলাম। আজকাল আর পাকি সমর্থক তেমন পাওয়া যায় না, আড়ালে-আবডালে তাদের চাপা কান্না শুনি, তবে ফেসবুকে হাহাকার (পড়ুন ম্যাৎকার) কমে গেছে। এখন তারা কথা বলে ব্যালেন্সিং করে, ভারত হারলে খুশি হয়,কিন্তু পাকি হার-জিতে আবেগ প্রকাশ করলে আশেপাশে দুষ্টু 'খেলার সাথে রাজনীতি' মেশানো লোকজন দৌড়ে এসে ভরে দেয়।
সেই লেখার আর ২য় পর্ব লেখার আগ্রহ বোধ করিনি। কিন্তু অলস বসে আছি বলে মনে হলো, লিখেই ফেলি (অলস মস্তিষ্ক শয়তানের কারখানা)। পাকি-পেয়ারুদের যত বাগারম্বড় তো সেই এক বিশ্বকাপ জয় নিয়েই। শুরু করি পাকিস্তানের বিশ্বকাপ কাহিনী।
ইংল্যান্ড, ১৯৭৫ঃ 
পাকিস্তান এতে খেলে তিনটি ম্যাচ। বলার মত এমন কিছু করেনি। অস্ট্রেলিয়া ও ওয়েস্ট ইন্ডিজের কাছে হার, আর দুর্বল শ্রীলংকার সাথে জয় নিয়ে গ্রুপ থেকে বিদায় নেয়। শুধু ওয়েস্ট ইন্ডিজের সাথে ম্যাচটিতে, তারা আগে ব্যাটিং করে ২৬৬ রান তুলে, ১৬৬ রানে তাদের ৮ উইকেট ও ২০৩ রানে ৯ উইকেট ফেলে দিয়েও, এক উইকেটে ম্যাচ হারে। মোটামুটি ১ম বিশ্বকাপ থেকেই পাকিরা জানান দেয় যে, তারা হাতের মুঠোয় থাকা ম্যাচ ছেড়ে দিতে সিদ্ধহস্ত।
আর সদ্য খেলতে শেখা শ্রীলঙ্কার বিরুদ্ধে বিরাট এক জয় পায় ১৯২ রানের।
ইংল্যান্ড, ১৯৭৯
এবারে তাদের অবস্থার আপাতদৃষ্টিতে একটু উন্নতি ঘটে। ১ম ম্যাচে উড়িয়ে দেয় কানাডাকে ৮ উইকেটে। ২য় ম্যাচেও জয় পায় অস্ট্রেলিয়ার সাথে, এইখানে একটা কিন্তু আছে। কেউ যদি মনে করেন যে, এটি পূর্ণশক্তির অস্ট্রেলিয়া তবে ভুল হবে। কেরি প্যাকারের ওয়ার্ল্ড সিরিজের গ্যাঁড়াকলে পড়ে তাদের অধিকাংশ সেরা খেলোয়াড়কেই দেশে রেখে আসতে হয়। 
৩য় ম্যাচ থেকেই পাকিরা দেখানো শুরু করে আসল রূপ। ইংল্যান্ডের সাথে মাত্র ১৬৫ রান তাড়া করতে গিয়েই ১৪ রানে হেরে যায়। ৩৪/৬ হয়ে ১০০ করে কিনা সে নিয়ে সন্দেহই জাগিয়ে দিয়েছিলো আর কি, আসিফ ইকবাল ফিফটি করে মান-সম্মান রক্ষা করে। 
যাকগে, সেমি-ফাইনালে খেলে তারা ওয়েস্ট ইন্ডিজের সাথে (সেযুগে দুটো ম্যাচ জিতেও সেমিতে যাওয়া যেতো)। ওয়েস্ট ইন্ডিজ করে ২৯৩, পাকিরা বেশ খেলছিলো, তাদের ২য় উইকেট পড়ে ১৭৬ রানে। এরপরেই তাদের শুরু হয় হারাকিরি, ১৭৬/২ থেকে ২৫০/১০, সে সময় খেলা হতো ৬০ ওভারের, ৫৭ ওভারেই অলআউট হয় তারা, অতঃপর বিদায়।
ইংল্যান্ড, ১৯৮৩
এই বিশ্বকাপটি বিশেষ সুবিধার হয়নি পাকিস্তানের। শুরুতে শ্রীলংকার সাথে জয় আসলেও (শ্রীলংকাকে আমাদের ধরতে হবে ১৯৯৭-৯৮ থেকে ২০০০-২০০১ এর জিম্বাবুয়ের মত দল, যারা মাঝেমধ্যে অঘটনের জন্ম দিতো, কিন্তু হারতো অধিকাংশ ম্যাচ), এরপরে মাঝারি মানের দল নিউজিল্যান্ডের সাথে হার (যেখানে তারা শূণ্য রানে ৩ উইকেট হারায়, এবং ৬০/৬ হয়ে, স্পিনার আবদুল কাদিরের ৪১ রানের ওপর ভর করে ১০০ পার করে)।
ইংল্যান্ডের সাথে ৮ উইকেটে শোচনীয় পরাজয়, শ্রীলঙ্কার সাথে ১১ রানের জয় (যেখানে মামুলি ২৩৫ তাড়া করতে গিয়ে শ্রীলঙ্কা ১০০/১ থেকেও ২২৪ এ অলআউট হয়, হয়তো অভিজ্ঞতার অভাবেই), এবং সবশেষে নিউজিল্যান্ডের সাথে টেনেটুনে ১১ রানের জয় (নিউজিল্যান্ড ১৮৭/৮ থেকেও ম্যাচ প্রায় জিতে নিয়েছিলো, ২৬১ রান তাড়া করতে গিয়ে থামে ২৫০-এ)।
এইবারেও সেমি-ফাইনাল, এবং প্রতিপক্ষ ওয়েস্ট ইন্ডিজ, গতবার বেশ খেললেও এবার ফিরে আসে আপন ফর্মে/ ছন্দে। ১৮৪ তে অলআউট হয় পাকিস্তান, ওয়েস্ট ইন্ডিজ ম্যাচ জিতে নেয় ৮ উইকেটে, ১০ ওভারের বেশি হাতে রেখে।
ওদিকে চিরশত্রু ভারত, কাটা ঘায়ে নুনের ছিটার মত ওয়েস্ট ইন্ডিজকে হারিয়েই ১ম বারের মত বিশ্বকাপ জিতে নেয়।
ভারত-পাকিস্তান, ১৯৮৭
এবার নিজদেশে বিশ্বকাপ, শুরু করে ভালই, ভাগ্যের হাত ধরে। প্রথম তিন ম্যাচের গল্পগুলো এমনঃ ১ম ম্যাচে, শ্রীলঙ্কার সাথে কোনমতে ১১ রানে জয়, ২য় ম্যাচে, পাকিস্তানের করা ২৩৯ তাড়া করতে গিয়ে ইংল্যান্ডের ১০০/২ থেকে ২২১ অলআউট, ৩য় ম্যাচে, ওয়েস্ট ইন্ডিজের সাথে ২১৬ তাড়া করতে গিয়ে ল্যাজে-গোবরে অবস্থা করে ১ উইকেটে জয়।
৪র্থ ও ৫ম ম্যাচে এসে মনে হয় তারা এতদিনে হোম এডভান্টেজ কি জিনিশ বুঝতে পারে, ইংল্যান্ড ও শ্রীলঙ্কার সাথে বড় জয় পায়। তবে শেষে এসে, আবার হারে ওয়েস্ট ইন্ডিজের সাথে।
সেমি-ফাইনালে খেলে অস্ট্রেলিয়ার সাথে, বেশ লড়াই করেই ১৮ রানে হেরে যায়।
অস্ট্রেলিয়া-নিউজিল্যান্ড, ১৯৯২
এটা পাকিপ্রেমীদের প্রিয় গল্পের বিশ্বকাপ, যা জয় করে পাকিস্তান, পুরোপুরি ভাগ্যের হাত ধরে, যা তারা চেপে যায়। জঘন্য শুরু করে পাকিস্তান, ১ম পাঁচ ম্যাচে উইন্ডিজের সাথে ১০ উইকেটে পরাজয়, ভারত ও দক্ষিণ আফ্রিকার সাথে যথাক্রমে ৪৩ ও ২০ রানের পরাজয় (ভারত ও দক্ষিণ আফ্রিকা করেছিলো যথাক্রমে মাত্র ২১৬ ও ২১১, উভয়ক্ষেত্রেই পাকিস্তান ২০০ও পার করতে পারেনি।)। একমাত্র জয় জিম্বাবুয়ের বিরুদ্ধে, একটি ম্যাচ পরিত্যক্ত ইংল্যান্ডের সাথে। 
ইংল্যান্ডের সাথে ম্যাচটি নিয়ে কিছু বলা প্রয়োজন, এতে ৭৪ রানে অলআউট হয় পাকিরা, ইংল্যান্ড ৮ ওভারে ছিল ২৪/১। কে ম্যাচটি জিততো, সহজেই অনুমেয়, তবে বৃষ্টিতে সেটি ভেসে যায়। এটি হারলেই বিদায় ঘন্টা বেজে যেতো। পাক-পেয়ারুরা কখনো এ ঘটনাটি ভুলেও মুখে আনে না।
সে যা হোক, পরের ৩ ম্যাচ টানা জিতে তারা চলে যায় সেমি-ফাইনালে (এক অস্ট্রেলিয়া বাদে বাকি দুই জয় আসে শ্রীলঙ্কা ও নিউজিল্যান্ডের মত মাঝারি মানের দলের সাথে)। সেমিফাইনালে পায় নিউজিল্যান্ডকে, এবং হারিয়ে ফাইনালে পৌছায়।
আরেক ফাইনালিস্ট ছিলো বরাতজোরে দক্ষিণ আফ্রিকাকে হারিয়ে আসা ইংল্যান্ড। স্বীকার করতে হবে, সেদিন ভাল খেলেই ইংল্যান্ডের সাথে জিতে ১ম ও একমাত্র বিশ্বকাপ জয় করে পাকিস্তান। 
তবে এই বিশ্বকাপে যে পরিমাণ ভাগ্যের সহায়তা পেয়েছে পাকিস্তান, এত বরাতজোরে আর কেউ বিশ্বকাপ জেতেনি। পাকি সমর্থকরা অবশ্য এসব চেপে যান। 
ভারত-পাকিস্তান-শ্রীলঙ্কা, ১৯৯৬
আবারো নিজের দেশে খেলা, যাকে স্মরণীয় করে রাখে পাকিস্তান জঘন্য খেলা উপহার দিয়ে। গ্রুপ পর্বে দুর্বল হল্যান্ড, আরব আমিরাত, মাঝারি সারির ইংল্যান্ড ও নিউজিল্যান্ডের সাথে জয়, শক্তিশালী সাউথ আফ্রিকার সাথে পরাজয়। কোয়ার্টার ফাইনালে গিয়ে আবারো চিরশত্রু ভারতের সাথে পরাজয় এবং পত্রপাঠ বিদায়। বিশ্বকাপ খতম।
ইংল্যান্ড, ১৯৯৯
এই বিশ্বকাপ নিয়েও ফেটিশ আছে পাকু ভাইদের। এবারেও জঘন্য সুপার সিক্সের নিয়মের বলে পাকিস্তান সেমি-ফাইনাল খেলে। পরবর্তীতে এই নিয়ম বাদ দেয়া হয়। এতে গ্রুপ পর্বের পয়েন্ট সুপার সিক্সেও নেয়ার উপায় ছিলো।
দুর্বল হয়ে যাওয়া ওয়েস্ট ইন্ডিজের সাথেমাত্র ২৭ রানের জয় দিয়ে শুরু, এরপরে সহযোগী স্কটল্যান্ড, অস্ট্রেলিয়া ও নিউজিল্যান্ডের সাথে জয়ের পরে বাংলাদেশের সাথে হেরে যায় পাকিস্তান! এ হার চেপে গিয়ে যে জয় নিয়ে প্রচুর কথা বলা হয়, সেটিতে অস্ট্রেলিয়া হেরেছিলো মাত্র ১০ রানে (ফাইনালে অবশ্য পুষিয়ে নিয়েছিলো!)।
সহজ গ্রুপ থেকে ৪ পয়েন্ট সঙ্গে নিয়ে সুপার সিক্সে যাত্রা করে পাকিস্তান। জয় পায় শুধুমাত্র জিম্বাবুয়ের সাথে, ভারত ও দক্ষিণ আফ্রিকার সাথে হার। কিন্তু সেই চার পয়েন্টের সুবাদে চলে যায় সেমিফাইনালে এবং মুখোমুখি হয় চার সেমিফাইনালিস্টের মধ্যে সবচেয়ে দুর্বল নিউজিল্যান্ডের সাথে।
তাদের অবলীলায় হারালেও, ফাইনালে অস্ট্রেলিয়া লজ্জাজনক হার উপহার দেয় পাকিস্তানকে। বিশ্বকাপ ফাইনালে, এটি (১৩২) এখনো পর্যন্ত সর্বনিম্ন রান এবং উইকেটের হিসেবে সর্বোচ্চ ব্যবধানে পরাজয় (৮ উইকেটে)।
দক্ষিণ আফ্রিকা, ২০০৩
আমার বেশি কিছু বলা লাগে না আসলে, মাঠের খেলাই কথা বলে। শুধু হল্যান্ড ও নামিবিয়ার সাথে জয়, জিম্বাবুয়ের সাথে ম্যাচ পরিত্যক্ত, ভারত, অস্ট্রেলিয়া ও ইংল্যান্ডের সাথে বড় ব্যবধানে পরাজয় এবং বিদায়। 
ওয়েস্ট ইন্ডিজ, ২০০৭
আবারো অবিস্মরণীয় নৈপুণ্য! ওয়েস্ট ইন্ডিজ ও আয়ারল্যান্ডের সাথে পরাজয়, একমাত্র জিম্বাবুয়ের সাথে জয় এবং আবারো ১ম পর্বেই বিদায়। আয়ারল্যান্ডের এটি ছিলো ১ম জয় কোন টেস্ট দলের বিপক্ষে। 
ভারত-শ্রীলঙ্কা-বাংলাদেশ, ২০১১
এবার পাকিস্তান মোটামুটি তাদের বিশ্বকাপ ভালই শুরু করে, যদিও জয়ের বেশিরভাগই আসে সহযোগীদের (কেনিয়া, কানাডা) সাথে আর টেস্ট দলগুলোর (শ্রীলঙ্কা, অস্ট্রেলিয়া) সাথে হাড্ডাহাড্ডি লড়াইয়ে (সেগুলো আর যাই হোক কনভিন্সিং বলা চলে না)।
শ্রীলঙ্কার সাথে জিতে ১১ রানে, অস্ট্রেলিয়ার সাথে ৪ উইকেটে জয় আর নিউজিল্যান্ডের সাথে তো হেরেই বসে ১১০ রানে। দুর্বল জিম্বাবুয়েকে হারায় ৭ উইকেটে, আর আনপ্রেডিক্টেবল ওয়েস্ট ইন্ডিজকে ১০ উইকেটে।
কিন্তু যথারীতি সেমিফাইনালে মুখোমুখি হয় পুরনো নেমেসিস ভারতের এবং হার। মাত্র ২৯ রানে হার মনে হলেও, পাকিস্তানের ১৮৪/৭ হয়ে যাওয়ার পরে মিসবাহ-আফ্রিদি শুধু ব্যবধানই কমিয়েছিলো।
অস্ট্রেলিয়া-নিউজিল্যান্ড, ২০১৫
এখনো পর্যন্ত ম্যাচ খেলেছে মাত্র দুটি, অবশ্য তাতেই পাকিস্তান নিজের জাত চিনিয়েছে। ভারতের সাথে তো হেরেছেই ৭৬ রানে, ওয়েস্ট ইন্ডিজের সাথেও তারা রেকর্ডের ম্যাৎকার করে দিয়েছে। ১ রানে এর আগে কোন দল ৪ উইকেট হারায়নি। মনে হচ্ছে এবারো তাদের ১ম পর্ব থেকে বিদায়, সময়ের ব্যাপার মাত্র।
এই হচ্ছে এখন পর্যন্ত পাকিস্তানের বিশ্বকাপের খতিয়ান। এরপরেও কেউ যদি শুধু 'ভাল খেলে' বলে পাকিস্তান সমর্থন করে, তাকে মিথ্যুক ছাড়া আর কিছু বলার উপায় নেই। আগে দেখিয়েছি, পাকিস্তানের সকল একদিনের ম্যাচে জয়ের শতকরা হার ৫০ ভাগও না। আর এ লেখায় দেখালাম, তাদের বিশ্বকাপের পারফর্মেন্সও এমন আহামরি কিছু না। তাদের থেকে ঢের ভালো রেকর্ড উপমহাদেশে ভারতের এবং শ্রীলঙ্কার, এবং বাইরে অতি অবশ্যই অস্ট্রেলিয়ার। এমনকি ওয়েস্ট ইন্ডিজ বর্তমানে তলানিতে থাকা সত্ত্বেও, তাদের রেকর্ড পাকিস্তানের থেকে উত্তম!

