GIMP টিউটোরিয়াল - আয়তাকার বাক্সের পাশে ছবি লাগিয়ে সেটার ইচ্ছামাফিক ছবি তৈরী (এনিমেটেড টিউটোরিয়াল)



একটা গোলক, সিলিন্ডার বা বাক্সের গায়ে ছবি বা লেখা দিলে সেটাকে সামনাসামনি সমতলে থাকা ছবির চেয়ে ভিন্ন দেখাবে এ তো জানা কথাই। তবে সেটা করার পদ্ধতিটাও যে বেশ সহজ তা পরের টিউটোরিয়ালটা দেখলেই বুঝতে পারবেন। টিউটোরিয়ালটা একটা এনিমেটেড gif ফাইল। মোট দৈর্ঘ্য প্রায় ১০ মিনিট।
এতে স্ক্রিনশট, লেখা ইত্যাদি মিলিয়ে মোট ৭৭টা ফ্রেম আছে। যদি টিউটোরিয়ালের টাইমিং গ্যাঞ্জ্যাইম্যা মনে হয়, তাহলে এটা ডাউনলোড করে (সাইজ ১.১ মেবা) গিম্প দিয়ে খুলে তারপর মেনু থেকে Filters --> Animation --> Playback...  এ গিয়ে একটা একটা করে ফ্রেম নিজ ইচ্ছামাফিক আগিয়ে দেখতে পাবেন। পরের টিউটোরিয়ালের উন্নয়নের জন্য পরামর্শ সাদরে আমন্ত্রিত। 

গিম্প নিয়ে আমার আরো কতগুলো বাচ্চাসুলভ টিউটোরিয়াল আছে যেমন:
GIMP টিউটোরিয়াল: সহজে ছবির উজ্জ্বলতা ঠিক করা
GIMP টিউটোরিয়াল: সহজে সাধারণ এনিমেশন বানানো
GIMP টিউটোরিয়াল: স্ক্রিনশট নেয়া
GIMP টিউটোরিয়াল - Blur এর ব্যবহার
GIMP টিউটোরিয়াল - blur দিয়ে ঘোলা ব্যাকগ্রাউন্ড (বিস্তারিত)
GIMP টিউটোরিয়াল: ছবিতে লেখা যোগ করা
GIMP টিউটোরিয়াল: ছবির ব্রন দুর করা 
GIMP টিউটোরিয়াল: স্পিনিং গ্লোব এনিমেশন বানানো
এগুলো সহ আরো কিছু চমৎকার টিউটোরিয়ালের লিংকসহ সূচীপত্র পাবেন এই লিংকে।
বিজ্ঞাপন হিসেবে একটা টিজার দিলাম: 

আমি নিজেই হাতুড়ে ব্যবহারকারী। অন্যেরা যেন আমার হাতড়িয়ে শেখা অংশটি দ্রুত হজম করে আরো সামনে এগিয়ে যেতে পারেন সেজন্য এই টিউটোরিয়ালগুলো কাজে লাগবে বলে আশা করি। এছাড়া ওপেনসোর্স ও ফ্রী সফটওয়্যার যে একেবারে ফেলনা কিংবা ব্যবহারবান্ধব নয়, সেই ধারণা ভাঙ্গার জন্যও এটা কাজে লাগবে বলে আমার ধারণা। ওপেনসোর্স ও ফ্রী সফটওয়্যারগুলোর পেছনে শক্তিশালী কর্পোরেট প্রচারযন্ত্র নেই বলে এগুলোর চমৎকার কার্যকারীতা আমাদের অগোচরেই থেকে যায় - আর অজ্ঞানতার কারণে উপায় না দেখে কেউ কেউ পাইরেসীর ভুল পথে পা বাড়িয়ে আমাদের দেশ ও দশকে কলঙ্কের ভাগীদার করে ফেলে - যার ফলে বিশেষত বাইরের দেশে সরু দৃষ্টির সামনে পড়ে লজ্জিত হতে হয়, শোষিত হওয়ার রাস্তা আরো প্রসারিত হয়।

