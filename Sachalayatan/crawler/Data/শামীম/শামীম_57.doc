সমসাময়িক রাস্তার খবর



(অগোছালো পোস্ট)
গতকাল ২৫-মে'র প্রথম আলোতে একটা খবর দেখে মাথায় পোকা কুটকুট করছে। খবরটা হল, জাহাঙ্গির গেট বরাবর জায়গা না পাওয়াতে প্রধান উপদেষ্টার দপ্তরের সামনে থেকে আগারগাঁও পর্যন্ত নতুন রাস্তা হবে। এজন্য পর্যটন কর্পোরেশনের অফিসও সরিয়ে নেয়া হচ্ছে। পরবর্তীতে অফিসে যাওয়ার সময় খেয়াল করলাম যে আসলেই পর্যটন কর্পোরেশনের অফিসের গায়ে বিরাট করে স্থান পরিবর্তন সংক্রান্ত ব্যানার টাঙানো।
একটা বিষয় কিছুতেই বুঝলাম না যে মাত্র ২০০ ফুটের মত দুরেই বিজয় স্মরনী থাকার পরও এত কাছে আরেকটা চারলেনের রাস্তার করে ২৪০ কোটি টাকা কেন খরচ করা হবে?!!
অবশ্য বলেছে যে একটা ছোট ফ্লাইওভার বা উড়াল রাস্তাও হবে। এই ফ্লাইওভার যদি শুধু প্রধান উপদেষ্টার অফিসে প্রবেশের জন্য হয় তাহলে তো .... ...
অবশ্য যদি এটা হয় নজরুল ইসলাম এভিনিউ/এয়ারপোর্ট রোড থেকে ডানে মোড় নেয়ার জন্য তৈরী উড়াল রাস্তা তবে ব্যাপারটা ভালই হয়। কারণ ডানে মোড় নেয়া গাড়িগুলো ট্রাফিক সংকেতে দাঁড়িয়ে যানজট ঘটাতে পারবে না বলে সোজা গমনেচ্ছু গাড়িগুলোও অনায়েসে চলে যেতে পারবে। তবে উড়াল রাস্তা তো বিজয় স্মরনী এবং এয়ারপোর্ট রোডের সংযোগস্থলেও হতে পারে (কিছুদিন পরেই ড়্যাংগস ভবন ভেঙ্গে তেজগাঁও সংযোগ সড়ক হচ্ছে)। Cloverleaf না হোক বেশি গাড়ি যে রাস্তায় চলে সেগুলোই শুধু এভাবে সংযুক্ত হউক।
আরেকটা খবর শুনলাম মিরপুর ডি.ও.এইচ.এস-এ বাস করা সহকর্মীর কাছে। মিরপুর ১২ নং থেকে সিরামিকের সামনে দিয়ে এয়ারপোর্টের দক্ষিন দিক দিয়ে, রেডিসন গার্ডেন হোটেলের সামনে এয়ারপোর্ট সংযোগকারী সড়কের কাজ চলছে .... যেটা ওর বাসা থেকে দেখা যায়। গত বছর শুনেছিলাম এইরকম একটা রাস্তা এবছর জানুয়ারীতে শেষ হওয়ার কথা .... .... তারপর আর এ নিয়ে কোন খবর না শোনায় আর রাস্তাও না দেখায় ভেবেছিলাম ওটাও একটা প্রচার ছিল।
যা হোক ঐ রাস্তাটা হলে যানজট কমে কি না সেটাই এখন দেখার বিষয়। এয়ারপোর্ট রোড সংযোগকারী যে কোন রাস্তাই ফ্লাইওভার দিয়ে সংযোগ দিলে ডানে মোড় নেয়া গাড়িগুলোর কারণে ওখানে কোন যানজট লাগবে না।  তাই মিরপুর সংযোগকারী এই রাস্তা এবং এয়ারপোর্ট রোড ও বিশ্বরোডের সংযোগে ছোট ফ্লাইওভার দেয়ার কথা বিবেচনা করা যেতে পারে।

