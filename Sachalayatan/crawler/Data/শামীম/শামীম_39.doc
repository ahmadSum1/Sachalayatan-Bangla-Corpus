উবুন্টু ব্যবহার করতে আগ্রহী? ঘুরে যান উবুন্টু ৯.০৪ লাইভ থেকে



উবুন্টু লিনাক্স বর্তমানে বেশ জনপ্রিয় লিনাক্স ডিস্ট্রিবিউশন। সেই জনপ্রিয়তার ঢেউ কিছুদিন ধরে এসে লেগেছে বাংলাদেশেও, এখন অনেককেই উবুন্টু লিনাক্স ব্যবহার করতে দেখা যায়। এই জনপ্রিয়তার পিছনে পরোক্ষভাবে সামান্য হলেও অবদান রেখে এসেছে উবুন্টু বাংলাদেশ , আমাদের প্রযুক্তি ফোরাম  এবং মুক্ত.অর্গ, এবং সবগুলোর পিছনেই ছায়ার মতো থেকেছে বাংলাদেশ লিনাক্স ইউজারস্ এলায়েন্সের স্বেচ্ছাসেবকেরা। 
গত তিন সংস্করণ প্রকাশের পর পরই বাংলাদেশ লিনাক্স ইউজারস্ এলায়েন্স ও মুক্ত.অর্গের সহায়তায় উবুন্টু বাংলাদেশ ও আমাদের প্রযুক্তি ফোরাম যৌথভাবে রিলিজ অনুষ্ঠান আয়োজন করে আসছে। এবারও কোন ব্যতিক্রম ঘটেনি। গত ২৩শে এপ্রিল উবুন্টু লিনাক্স ৯.০৪ জন্টি জ্যাকালোপ রিলিজ হয়েছে এবং সে উপলক্ষ্যে উবুন্টু লিনাক্স ৯.০৪ লাইভ অনুষ্ঠান আয়োজন করা হয়েছে আগামী ২৯শে মে প্রেসিডেন্সি ইউনিভার্সিটি অডিটরিয়ামে।
অনেকেই উবুন্টু লিনাক্স ৯.০৪ জন্টি জ্যাকালোপ ডাউনলোড করে ব্যবহার করেছেন আবার অনেকেই অন্যদের ব্যবহার করতে দেখে আগ্রহী হয়ে উঠেছেন। আপনি যদি উবুন্টু লিনাক্স ব্যবহারকারী হন, অথবা উবুন্টু লিনাক্স ব্যবহার করতে ইচ্ছুক হন তাহলে আপনি উবুন্টু ৯.০৪ লাইভ অনুষ্ঠানে আমন্ত্রিত।
অনুষ্ঠান: উবুন্টু লিনাক্স ৯.০৪ লাইভ
সময়: ২৯শে মে, শুক্রবার বিকাল ৪টা থেকে সন্ধ্যা ৭.৩০।
স্থান: প্রেসিডেন্সি ইউনিভার্সিটি
হাউস # ১১এ, রোড# ৯২, গুলশান-২,
ঢাকা-১২১২, বাংলাদেশ
গুগল ম্যাপে প্রেসিডেন্সি ইউনিভার্সিটি
অনুষ্ঠানে যে সব বিষয়ে উপস্থাপনা থাকবে তার বিবরণ:
লিনাক্স এবং উবুন্টু কেন?
উবুন্টু ইনস্টল করার উপস্থাপনা (একটি সাধারণ কম্পিউটারে উবুন্টু ইনস্টল করে দেখানো হবে)
উবুন্টুতে ইন্টারনেট সেটআপ (IP, DSL, Mobile দিয়ে)
উবুন্টুতে বিভিন্ন সফটওয়্যার ইনস্টল করার উপস্থাপনা (যদিও ইনস্টলের সময়ই অনেকগুলো জরুরী সফটওয়্যার ইনস্টল হয়েই থাকে)
ডেস্কটপ কাস্টমাইজেশন (থিম, গ্রাফিকাল ইফেক্ট, ডেস্কলেট ইত্যাদি)
উবুন্টু বিষয়ে সাহায্য দরকার হলে কোথায় পাবেন।
উবুন্টু সফটওয়্যার সংগ্রহের ব্যবস্থা (সিডি চাইলে ২০/- দিয়ে নিতে পারবেন; এছাড়া মেমরি ড্রাইভে সফটকপি/ বুটেবল করে নিতে পারেন)
প্রতিটি আলোচনার শেষে অংশগ্রহনকারীদের জিজ্ঞাস্য বিষয়ের সমাধান দেয়ার চেষ্টা করা হবে।

অনুষ্ঠানের পোস্টার:

অনুষ্ঠানে অংশগ্রহণের জন্য কোনরকম চাঁদা/ফী দেয়া লাগবে না। তবুও অনুষ্ঠানে আপনার উপস্থিতি নিশ্চিত করার জন্য অনুগ্রহ করে নিবন্ধন করুন
উবুন্টু বাংলাদেশ ইভেন্ট রেজিস্ট্রেশন পেজ
.
.
.
.
আয়োজনে:


.
.
সহায়তায়:

.
.
.
.
.
কৃতজ্ঞতা:
অনুষ্ঠান আয়োজনে বিশেষভাবে সহায়তা প্রদান করছেন: প্রেসিডেন্সি ইউনিভার্সিটি কর্তৃপক্ষ
তত্ত্বাবধায়ক: উন্মাতাল তারুণ্য (আমাদের প্রযুক্তি ফোরাম)
উবুন্টু বাংলাদেশ লোগো: উচ্ছ্বাস, বিএলইউএ লোগো ও পোস্টার ডিজাইন: ডার্কলর্ড (মুক্ত.অর্গ)।
===========
আশাবাদী'র পোস্ট হইতে পূণর্লিখিত (কৃতজ্ঞতা)
এর সাথে সংশ্লিষ্ট আমার পোস্ট: হঠাৎ লিনাক্স নিয়ে পড়লাম কেন?

