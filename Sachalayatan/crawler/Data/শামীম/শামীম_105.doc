আমার বুদ্ধি কম্পিউটারের মত!!



১. ছোটবেলার কথা। বিকালে মাঠে খেলাধুলা করে বাসায় ফিরেছি। আম্মার কমান্ড আসলো .... হাতমুখ ধুয়ে আয়। বাধ্য ছেলে হাত মুখ ধুয়ে চলে এলাম (কোন কারণে ক্ষিপ্ত থাকায় বুদ্ধি কম্পুটারসম হইলো) - পাগুলো ধুলিময় রয়ে গেল... শুধু হাত-আর মুখ ধুয়ে চলে এসেছিলাম!
২. একই সময়ে আরেকরকম কমান্ড আসতো, যা নাস্তা খাবি, টেবিলে বস্। যথারীতি অতিবাধ্য ছেলে তাঁর কম্পিটারসদৃশ বুদ্ধি প্রয়োগ করলো .... চেয়ার টেনে ওটার সাহায্যে টেবিলে চড়ে বসা হলো!
৩. এখন পর্যন্ত মাঝে মাঝেই মাথা কম্পু হয়ে যায়। খাওয়া প্রসঙ্গে কেউ যদি প্রশ্ন করে কী দিয়ে খেলে -- উত্তরটা হয়: হাত দিয়ে তুলে তুলে মুখ দিয়ে চিবিয়ে খেলাম!
৪. মাঝে মাঝে অর্ধাঙ্গিনীর সাথে কিঞ্চিৎ মনোমালিন্য হয়। তখন শুনতে হয় - আমি মরে যাবো ... ...। কম্পুটার ব্রেনের রেসপন্স: এই সময়ে কোন মোড়ে যাবে; ঐখানে গিয়ে কী করবে? একা যাইয়ো না ... ...
৫. চ্যাটে/ফোনে মাঝে মাঝে প্রশ্ন আসে: এখন কী করছেন? উত্তর: এইতো আপনার সাথে চ্যাট করছি / ফোনে কথা বলছি।
এরকম ঘটনা অহরহ ঘটছে.... সত্যই আমার বুদ্ধি কম্পিউটারের মত!!  
জাপানে এই ধরণের উত্তর দিলে ওদের সাথে বেশ মেলে। 

প্রথম রাতেই বেড়াল দেখে লেখার ইচ্ছাটা চাগিয়ে উঠল। কিন্তু বিষয়বস্তু বেড়ালের বিষয়বস্তু থেকে আলাদা বিধায় ওখানে যুক্ত করলাম না।


 
