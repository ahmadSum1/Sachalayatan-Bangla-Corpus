আবর্জনা ব্যবস্থাপনা - ০১



মুখবন্ধ
এই সিরিজ লেখাটির উদ্দেশ্য হল, বাংলাতে এই বিষয়ে কিছু জ্ঞানচর্চার উপকরণ বাড়ানো। আমাদের দেশের সমস্ত জায়গায় ময়লা/আবর্জনা ব্যবস্থাপনার অবস্থা খুবই করূণ। নির্দিষ্ট জায়গা বাদ দিয়ে আমরা আশে পাশে ময়লা ফেলি। চলন্ত বা থেমে থাকা গাড়ী থেকে রাস্তায় ময়লা ফেলি যেন সেটা ময়লা ফেলার স্থান। পলিথিন দিয়ে দূষন করি। 
মানুষের সঠিক জায়গায় ময়লা ফেলার বিষয়ে এ ধরনের অনাগ্রহের মূলে এ বিষয়ে অজ্ঞানতাই দায়ী বলে মনে হয়। কারণ ময়লা থেকে সৃষ্ট সমস্যাগুলো সম্পর্কে জ্ঞাত কেউ এরকম করবে না বলেই আমার বিশ্বাস। তাই সচেতনতা বৃদ্ধিতে এই লেখাটা সাহায্য করলেই পরিশ্রমটা সার্থক হবে।
এই সিরিজে যে বিষয়গুলি উঠে আসবে তা হলো: (পরিবর্তন/পরিবর্ধন হতে পারে)
ময়লার প্রকারভেদ এবং সে অনুসারে ময়লা ব্যবস্থাপনার উপায়সমূহ
ময়লা সংগ্রহ ও পরিবহন
ময়লা পচনের রাসায়নিক ধাপসমূহ
বর্জ্যভুমির খুটিনাটি: গঠন, পরিচালনা, পরবর্তী ব্যবহার ইত্যাদি
পূণর্ব্যবহার যোগ্য আবর্জনা, কম্পোস্ট তৈরীর প্রক্রিয়া
আবর্জনা থেকে শক্তি - আবর্জনা পুড়ানোর চুল্লি
আবর্জনা চুল্লি থেকে তাপ বিদ্যূৎ উৎপাদন
বিষাক্ত আবর্জনা ব্যবস্থাপনা
==============================
পর্ব-১: ময়লা বা আবর্জনা কত প্রকার
যে কোন বস্তুরই শ্রেণীভেদ করতে গেলে প্রথমে যে বিষয়টি মনে আসে, যে সেটা কার উপর ভিত্তি করে করা হবে। ধরুন, একটা ছেঁড়া কাগজকে কোন ধরণের ময়লা বলা যাবে? এটাকে পুড়ানো যায়, তাই একটা দহনযোগ্য ময়লা; এটা সাধারণভাবে বিষাক্ত নয় - তাই বিষাক্ত শ্রেণীতেও পড়বে না; এটা রাসায়নিকভাবে তেমন সক্রিয় নয় - তাই নিষ্ক্রিয় শ্রেণীতে পড়বে; এটা সাধারণত বানিজ্যিক এলাকাতে বেশি উৎপাদিত হয় - তাই এলাকা অনুযায়ী এটা বানিজ্যিক আবর্জনা।
বেশিরভাগ ক্ষেত্রেই ময়লা সংগ্রহের সুবিধার্থে ময়লাকে: পৌর এলাকার আবর্জনা
বানিজ্যিক এলাকার আবর্জনা
শিল্প এলাকার আবর্জনাএভাবে শ্রেণীবিভাগ করা হয়।
যেখানে শেষ গন্তব্যস্থল হিসেবে ময়লাকে মূলত মাটিচাপা দেয়া হয় সেখানে শ্রেণীবিভাগটা এরকম:
পচনশীল
অপচনশীল
যে শহরে ময়লা পুড়ানো হয় সেখানে শ্রেণীবিভাগটা এমন হতে পারে:
দহনযোগ্য
অদহনীয়
পূণর্ব্যবহারযোগ্য
প্লাস্টিক
পুরাতন কাপড়
খবরের কাগজ
পেট-বোতল
কাঁচের বোতল
ধাতব বস্তু
অতিরিক্ত বড় ময়লা
ইলেক্ট্রনিক দ্রব্যাদি
সুতরাং পরম শ্রেণীভেদ বলতে কিছু নেই। এটা নির্দিষ্ট উদ্দেশ্য ও প্রয়োজন অনুসারে করা যেতে পারে। 
(চলবে নাকি?)

