মুঠোফোনে ইতরামী প্রসঙ্গে



মোবাইল ফোন ব্যবহার করে ইতরামীর মাত্রা দিনকে দিন বেড়ে যাচ্ছে। 
প্রায়ই মাঝরাতে একটা ফোন নম্বর থেকে আমার স্ত্রীর ফোন নাম্বারে ফোন আসে। ফোন যে করে, সে কোন এক জায়গা থেকে নম্বরটা জোগাড় করেছে কিন্তু সে পুরোপুরি নিশ্চিত না যে নাম্বারটা আমার বউএর-ই। কারণ আমার সে কখনই ফোন রিসিভ করে একটা শব্দ করেনি। ঐ এক লোকই যে ফোন করে সেটা নিশ্চিত কারণ ডিস্টার্ব করা নম্বরটা সেভ করে রাখা আছে। ফোনটা ধরে যদি আমি হ্যালো বলি, তাহলেই লাইন কেটে দেয়।
গতকাল রাতে আরেক ফোন থেকে একটা অশ্লীল (এতটাই অশ্লীল যে এখানে দিতে রুচি হচ্ছে না) মেসেজ এসেছে। মেজাজটা এত খারাপ হয়েছে যে বলার না। 
কিছু একটা করা দরকার কিন্তু সেটা কী বুঝতে পারছি না। এই সমস্যা যে একা আমার তা হয়ত না। আরো পরিচিত অপরিচিত অনেকেরই হচ্ছে সেটা নিশ্চিত। ইভ টিজিং-এর ফলে আত্মহত্যার ঘটনাও ইদানিং পত্রিকায় আসছে। মোবাইলে ইতরামীর ফলে অত্যাচারীতের প্রতিক্রিয়ার ব্যাপারটাও সেই পর্যায়ে যাক সেটা নিশ্চয়ই কারো কাম্য নয়।
সকল মোবাইল ফোন তো মালিকের নাম সহ রেজিস্ট্রেশন করা হয়েছে। ফোন কম্পানিতে যোগাযোগ করলে কি এ ধরণের ক্রিমিনালদের পরিচয় বের করা যাবে? পরিচয় পেলেই বা কী? আইনগত ব্যবস্থা নেয়ার জন্য ঐ ফোনের মেসেজ যথেষ্ট হবে কি? তাছাড়া আইন প্রয়োগের কান্ডারীদের এড়িয়ে চলাই শ্রেয় বলে মনে হয়। কারণ পুলিশ আর উকিল ... দুটোই খুব খরুচে .... .... .... .... ড়্যাবকে বললে কী হবে? উল্টা আমাকেই যে হয়রানী করবে না তার কি কোন নিশ্চয়তা আছে?
সামাজিকভাবে এটা ঠেকানো যায় কি? বহুদিন পূর্বে সামহোয়্যারে পোস্ট করে রাগইমন আপা এমন মোবাইল ইতরামীর অভিযোগ করাতে ওনাকে বুদ্ধি দিয়েছিলাম যে শুধু নম্বরটা এখানে প্রকাশ করে দিন। সদস্য সকলেই ঐ নম্বরে ফোন করে ইতরের শান্তি বিঘ্নিত করবে। কেউ হয়ত পরিচয়ও প্রকাশ করে দিতে পারে। এই পদ্ধতিরও ক্ষতিকর দিক আছে ... ... শুধুমাত্র শত্রুতা করে নিরীহ কোন লোককে হেয় করার জন্যও একই পদ্ধতি প্রয়োগ করতে পারে কেউ - অবশ্যওওও.... মানুষের শুভবোধের উপর আস্থা রাখা যায় - সংখ্যালঘু এবং ছদ্মবেশী বদমাশদের জন্য ভয়ে সিটিয়ে থাকলে তো সেটা আরেক সামাজিক সমস্যা!
যা হোক আপাতত দ্বিতীয় পদ্ধতি প্রয়োগ করা যায় কি না দেখি। পরিচয় ফাঁস করে দেই ... ...
আমার স্ত্রীকে রাতে ফোন করত যে ছেলে তার নম্বর .... দিলাম না, যেহেতু আর ডিস্টার্ব করেনি।
গতরাতে অশ্লীল মেসেজ পাঠিয়েছে যে তার নম্বর: 01717 049 983

