আইনস্টাইনের ধাঁধাঁ - মজার পাজল গেম ও একটি সচিত্র সমাধান



অনেক আগে আইনস্টাইনের ধাঁধাঁ (Einstein’s Puzzle) নামে একটা পোস্ট হয়েছিল সচলায়তনে১। ঠিক ভাবে ধরলে এই ধরণের ধাঁধাঁ সমাধান করা কঠিন কিছু নয়। কিন্তু ঠিক ভাবে গুছিয়ে সমস্যাটাকে ছাই দিয়ে ধরাটাই আসল সমস্যা; -- এই বিষয়টাতে মগজ ধোলাই করার দারুন একটা টাইম পাসিং গেম Einstein Puzzle। আমার কম্পিউটারে নতুন অপারেটিং সিস্টেম ইনস্টলের পর এই গেমটাই সবার আগে ইনস্টল করি। ধাঁধাঁর ধরণটা বোঝার সুবিধার্থে সচলায়তনের সেই পোস্ট থেকেই ধাঁধাঁটা উদ্ধৃত করি (তবে সমাধান দিচ্ছি না কিন্তু):

একটি রাস্তার ধারে পাশাপাশি পাঁচটি বাড়ি। ভিন্ন ভিন্ন রঙের এই পাঁচটি বাড়িতে ভিন্ন ভিন্ন পাঁচ দেশের লোক বাস করেন। প্রত্যেকের নিজস্ব পছন্দের পানীয় আছে, আছে আলাদা আলাদা সিগারেটের ব্র্যান্ড। এমনকি তাদের পোষা প্রাণীও ভিন্ন ভিন্ন। এখন প্রশ্ন হল এদের মধ্যে মাছ পোষেন কে?
সূত্রঃ
১। লাল ঘরে বাস করেন ব্রিটিশ।
২। সুইডিশের পোষা প্রাণী কুকুর।
৩। ডেনিশের প্রিয় পানীয় চা।
৪। সাদা বাড়ির বায়ে সবুজ বাড়ি।
৫। সবুজ বাড়ির মালিক কফি পান করেন।
৬। যিনি পল মল (Pall Mall) সিগারেট খান তিনি পাখি পোষেন।
৭। হলুদ বাড়ির মালিক ডানহিল (Dunhill) সিগারেট খান।
৮। মধ্যের বাড়ির বাসিন্দা দুধ পান করেন।
৯। প্রথম ঘরে থাকেন এক নরওয়েজিয়ান।
১০। যিনি ব্লেন্ড (Blend) সিগারেট খান তার প্রতিবেশী বিড়াল পোষেন।
১১। যিনি ব্লু মাস্টার (Blue Master) সিগারেট খান তিনি বিয়ারও পান করেন।
১২। ডানহিল সিগারেট যিনি খান তার পাশের বাড়ির বাসিন্দা ঘোড়া পোষেন।
১৩। প্রিন্স (Prince) সিগারেট খান জার্মানির লোক।
১৪। নীল ঘরের পাশে থাকেন নরওয়ের লোক।
১৫। যিনি ব্লেন্ড খান তার প্রতিবেশী পানি পান করেন।


এখানে শর্তগুলো লক্ষ করুন। কে কী করেন না সেটা কিন্তু কোথাও বলে নাই; বরং কে কী করে, খায়, পোষে -- এভাবে শর্তগুলো আছে। সমাধানের জন্য মেথড অব এক্সক্লুশন বা বাদ দেয়া পদ্ধতিতে, কী হবে না - এই ধরণের বিষয়গুলো খুঁজে বের করতে হয়। তো, এই বিষয়ের গেমটা সাথে না থাকলে ডাউনলোড করতে পারেন এদের হোমপেজ থেকে (http://games.flowix.com/en/index.html)। উইন্ডোজে এর ইনস্টলার ১.৪ মেগাবাইট; উবুন্টু বা লিনাক্সমিন্টে সফটওয়্যার সেন্টারেই এই গেম পাওয়া যাবে; গেমটির ম্যাক ভার্সনও আছে (২.৫মেবা)।
নিয়মকানুন:

এই গেমের উদ্দেশ্য ৬x৬ মেট্রিক্সের সবগুলো ঘরকে সমাধান করা। প্রতিটি সারিতে ভিন্ন ধরণের কার্ড থাকে। যেমন প্রথম সারিতে সবগুলো সাধারন সংখ্যা, দ্বিতীয় সারিতে ইংরেজি অক্ষর, তৃতীয় - রোমান সংখ্যা, চতূর্থ - ডাইস (লুডুর ছক্কা), পঞ্চম - জ্যামিতিক আকার এবং ষষ্ঠ - গাণিতিক চিহ্ন। প্রদত্ত শর্ত এবং যুক্তি ব্যবহার করে বাদ দেয়া পদ্ধতিতে এটা সমাধান করা যেতে পারে। একটি কার্ড অজানা হলে সেই ঘরে সম্ভাব্য সব উত্তরগুলো থাকবে।

এই রকম ঘরের অর্থ হল এই ঘরে III বাদে যে কোন রোমান সংখ্যা হতে পারে। একটি ঘরের সংখ্যা জানা থাকলে সেই সংখ্যা বা আকারের ছবির উপর মাউস ক্লিক (সাধারণ লেফট মাউস বাটন) করতে  হবে। যদি সেই সম্ভাবনা থেকে কোন উপাদানকে বাদ দিতে হয়, তাহলে সেইটার ছবির উপরে মাউসের ডান বাটন ক্লিক করতে হবে।
সমাধানের জন্য স্ক্রিনের নিচে এবং ডান দিকে বিভিন্ন শর্ত বা সূত্র (clue) দেয়া থাকে। যেমন নিচের চিত্রটিতে একই কলামে অবস্থান করে এমন দুটি বস্তু (B এবং +) দেখানো হয়েছে। একই সারিতে থাকার শর্তগুলো স্ক্রিনের ডানদিকে থাকে।

একই সারিতে থাকা শর্তগুলো মূলত তিন প্রকারের হয়ে থাকে। প্রথম প্রকারে দুইটি ঘরের মাঝে একটি লাল দ্বিমূখী তীর চিহ্ন দিয়ে বুঝাচ্ছে যে, এই দুইটি কার্ড/বস্তু পাশাপাশি কলামে আছে, তবে কে ডানপাশে আর কে বামপাশে সেটা জানা নাই। অর্থাৎ চিত্রের ছক্কা = চিহ্নের বাম অথবা ডান দিকে আছে

দ্বিতীয় প্রকারের শর্তে একটা বস্তু অন্যটির বামে আছে বুঝাতে দুটির মাঝে ডট ডট চিহ্ন ব্যবহার করা হয়। তবে কত ঘর ডানে বা বামে সেটা নিশ্চিত নয়। নিচের চিত্রের শর্তানুযায়ী 'তিন ফোটা' II এর বামে, তবে ঠিক পাশের ঘরে নাকি দুই ঘর দুরে সেটা জানা নাই।

শেষ প্রকারের শর্তে তিনটি বস্তু পাশাপাশি কলামে আছে বুঝাচ্ছে, তিনটির ছবি আর উপরে একটি নীল রঙের উভমূখী তীর চিহ্ন দিয়ে। এখানে মাঝের বস্তুটির দুই পাশে অন্য দুটি আছে, তবে কোনটি ডানপাশে আর কোনটি বামপাশে সেটি নিশ্চিত নয়। চিত্রে = চিহ্ন চতূর্ভূজের ঠিক ডানে কিংবা ঠিক বামে হতে পারে।

যদি একটি শর্ত আর দরকার না হয় তাহলে সেই শর্তের উপর ডান মাউস বাটন ক্লিক করে সেটাকে গায়েব করে দেয়া যায়। গায়েব শর্তগুলো দেখতে চাইলে switch বোতাম ব্যবহার করতে হবে। (সেখানে আবার ডান ক্লিক করে মূল শর্তের মধ্যে নিয়ে আসা যায়, আবার switch চাপতে হবে)।
একই গেম রিস্টার্ট করলে দ্রুত সময়ের হল অফ ফেম-এ সেটার রেকর্ড জমা হবে না।
একটি নমুনা গেমের ধাপে ধাপে সচিত্র সমাধান
এই হল গেম। শুধুমাত্র একটা চিহ্ন ইতিমধ্যেই সমাধান করা অবস্থায় দেয়া আছে (x চিহ্ন)। কিন্তু সেটার সাপেক্ষে অন্য কোন শর্ত দেয়া নাই।

এবার ধাপে ধাপে সমাধান দেখি। কোন কোন ক্ষেত্রে হয়তো আরো দ্রুত কিংবা একটার আগেই অন্যটা সমাধান করা যেত। এখানে বোঝার সুবিধার্থে অনেক ধীর গতিতে কাজটা করা হয়েছে। শর্তগুলো লিখতে রঙের ব্যবহার উদ্দেশ্যমূলক।


















পাদটীকা১. আইনস্টাইনের ধাঁধা (Einstein’s Puzzle)


