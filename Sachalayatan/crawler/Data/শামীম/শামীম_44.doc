মাতৃভাষার জন্য ভারতেও শহীদ হয়েছে কত প্রাণ



আন্তর্জাতিক মাতৃভাষা দিবস ২১ ফেব্রুয়ারীকে নিয়ে কয়েকদিন আগেই একটি চ্যানেলে অনুষ্ঠান দেখলাম। এ ব্যাপারে আমরা যেমন জানি, পশ্চিমবঙ্গের নতুন জেনারেশনের ছেলেপেলেরা তেমন জানে না। এরকম একটা প্রতিবেদন দেখালো যেখানে পশ্চিমবঙ্গের প্রবীন লোকজন বললেন, তাঁদের জীবদ্দশায় এটা ঘটেছে - ভোলার প্রশ্নই উঠেনা; অপরদিকে একজন  তরুণ/তরুণী বললেন যে ২১ জন মারা গিয়েছিলো (!), আরেকজন বললো যে ২১শে ফেব্রুয়ারীতে মাতৃভাষার দাবীতে পুলিশের গুলিতে মারা গিয়েছিলো কিন্তু এটা তাঁদের কোন পাঠ্যবইয়ে নাই। ইত্যাদি ইত্যাদি। 
আজ রাতে আমার শ্বশুরবাবার কাছেএকটা ব্যাপার জেনে অবাক হলাম যে বাংলা ভাষার জন্য শুধু বাংলাদেশেই পাকিস্থানী শাসকের গুলিতে বাঙালীরা প্রাণ দেয়নি। ভাষার দাবীতে ৫২'র পরেও শাসকের গুলিতে প্রাণ গিয়েছে মানুষের - সেটা ভারতে। সুতরাং শুধু পাকিস্থানীরাই নয় ভারতীয় শাসকগণও একই ভাবে ভাষাকে দমিয়ে রাখতে চেয়েছে। ইন্টারনেট ঘাটলে অনেক তথ্যই বের হয়ে আসবে। পাকিস্থানীদের দমণনীতির পাশাপাশি ভারতীয়দের দমণনীতিও সর্বসম্মুখে প্রকাশিত থাকা উচিত। উইকিপিডিয়াতে এ বিষয়ে কোনো তথ্য পেলাম না।
প্রথমবার ১৯৬১ সালের ১৯শে মে আসামের কাছারহাটের শিলচরে শুধুমাত্র অসমীয়াকে রাষ্ট্রভাষা করার প্রতিবাদে এবং বাংলাকে স্বীকৃতির দাবীতে ১১ জন পুলিশের গুলিতে মারা যান। তাঁরা হলেন: (নামগুলোর বানান ভুল হতে পারে - সেজন্য আন্তরিকভাবে ক্ষমাপ্রার্থী)
১. শহীদ কমলা ভট্ট্যাচার্য (বাংলা ভাষার জন্য প্রথম মহিলা শহীদ)
২. শহীদ শচীন্দ্র পাল
৩. শহীদ বীরেন্দ্র সূত্রধর
৪. শহীদ কানাই লাল নিয়োগী
৫. শহীদ চাঁদিচরণ সূত্রধর
৬. শহীদ সত্যেন্দ্র দেব
৭. শহীদ হিতেশ বিশ্বাস
৮. শহীদ কুমুদ রঞ্জন দাস
৯. শহীদ তারানি দেবনাথ
১০. শহীদ সুনীল সরকার
১১. শহীদ সুকুমার পুরকায়স্থ
এর ফলে আসাম সরকার বাংলাকে আসামের ৩টি জেলায় স্বীকৃতি দিতে বাধ্য হয়।
এরপর ১৯৮৬  সালে গৌহাটি বিশ্ববিদ্যালয় অসমীয়াকে একমাত্র শিক্ষাদান মাধ্যম করতে চাইলে আবার আন্দোলন হয়। করিমগঞ্জের আরোও দুই জন এর প্রতিবাদে ২১শে জুলাই, ১৯৮৬ পুলিশের হাতে শহীদ হন। এছাড়া আহত এবং পঙ্গু হয়ে যান বেশ কিছু লোক। আসামের কাছাড়, শিলচর ও হাইলাকান্দি জেলায় অসমীয়ার পাশাপাশি বাংলাও (মূলতঃ সিলেটি) স্বীকৃত ভাষা। 
এছাড়া ১৯৯৬ সালের ১৬ই মার্চ, আসামের করিমগঞ্জে বিষ্ণুপ্রিয়া মনিপুরীদের ভাষা স্বীকৃতির দাবীতে আরোও একজন শহীদ হন। উনি হলেন সুদেষ্ণা সিংহ (বুলু)  - মাতৃভাষার জন্য ২য় মহিলা শহীদ। 
যতদুর জানি, আসামের বর্ণমালা এবং বাংলা বর্ণমালার অক্ষরগুলো একটি অক্ষর বাদে অভিন্ন - অবশ্য কিছু ক্ষেত্রে উচ্চারণ একটু আলাদা। বাংলাদেশী শান্তিরক্ষা মিশনের সম্মানে সিয়েরা লিওনে বাংলা সহকারী রাষ্ট্রীয় ভাষা বাংলা।
সূত্র:
http://www.freewebs.com/may19/
আরো সূত্র: 
এ ব্যাপারে আরো জানতে আগ্রহী।

