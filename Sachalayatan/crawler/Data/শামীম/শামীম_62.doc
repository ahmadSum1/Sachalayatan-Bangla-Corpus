হিসাব করি ট্যাক্সি ভাড়া কতটুকু বাড়তে পারে



সি.এন.জি. গ্যাসের দাম দ্বিগুণ হয়েছে। কিন্তু নতুন ভাড়ার তালিকা আসে নি। কাজেই এই সুযোগে ট্যাক্সিচালকগণ ভাড়া নিয়ে হাইকোর্ট দেখাতে পারে। তাই একটু ছোট্ট হিসাব করে দেখি, এই অবস্থায় ভাড়া কতটুকু বেশি দেয়া/চাওয়া যুক্তিসম্মত।
----
একজন সি.এন.জি. চালকের দিনের মোট আয় কত হতে পারে?
আমার ধারণা সেটা ১২০০ টাকার বেশি না।
আর খরচ:
সি.এন.জি. মালিক = ৭৫০ টাকা।
নিজের লাভ = ২০০ টাকা
খাওয়া ও ট্রাফিকপুলিশ = ১৫০টাকা
গ্যাস খরচ = ১০০ টাকা (সম্ভবত এটা ওভার এস্টিমেট)
কাজেই এখন শুধু খরচ বাড়ছে গ্যাসের ১০০ --> ২০০টাকা।
সুতরাং বাকী সবকিছু স্বাভাবিক রাখতে তার আয় করতে হবে ১৩০০টাকা।
এখন এই অতিরিক্ত ১০০ টাকা উপার্জনের জন্য প্রতি কি.মি-এ ভাড়া কত বাড়বে জানতে হলে, প্রতিদিন সে কত কি.মি. চলে সেটা বের করতে হবে।
(ঐকিক নিয়ম জিন্দাবাদ)
আগে ৫.৫০ টাকায় আয় করতে চলতো ১ কি.মি.
সুতরাং ১২০০ টাকা আয় করতে চলতো = ১২০০/৫.৫ = ২১৮.২ কি.মি।
ফালতু ড্রাইভিং সহ সেটা হয়তো ২৫০ কি.মি.।
যা হোক এখন যাত্রী নিয়ে সেই ২১৮ কি.মি চালিয়ে অতিরিক্ত ১০০ টাকা উঠাতে হলে, প্রতি কি.মি.-এ ৫০ পয়সা করে বেশি নিলেই সেটা যথেষ্ট (১০৯ টাকা)।
সুতরাং, ভাড়া বাড়লে কি.মি. প্রতি ৫.৫০টাকা থেকে বেড়ে ৬.০০টাকা হলেই যথেষ্ট।
হিসাব তো বুঝলাম। ... কিন্তু তারপর .... .... ?

