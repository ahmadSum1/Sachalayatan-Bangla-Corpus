জরিপ: বাংলাদেশে কয়জন লিনাক্স ব্যবহার করেন?



উবুন্টু বাংলাদেশ মেইলিং লিস্টে জনৈক মেহদী ভাই হঠাৎ জানতে চাইলেন - আসলে বাংলাদেশে কতজন লিনাক্স ব্যবহার করে। কেউ বলে শ, কেউ কয় হাজার। তখন মাথায় একটা বুদ্ধি আসলো, জরিপ করা হউক। এই জরিপে আপনি বা আপনার পরিচিত লিনাক্স ব্যবহারকারীর হয়ে ফর্ম পূরণ করে দিতে পারেন। এই পর্যন্ত কয়জন হইলো দেখতে পারেন একটা সংক্ষিপ্ত তালিকায়। জরিপে অংশ নিতে পোস্টের ভেতরে আসুন। এতে প্রবাসী কোটাও রাখা হয়েছে!
কয়েকজনে মিলে গুগল ডকসে একটা জরিপ স্প্রেডশীট বানালাম। ডেটা এন্ট্রি করতে হবে ফর্ম ফিলাপ করে - অপশনাল মন্তব্যের ঘরে কেউ যদি কাহিনী না লিখেন তাহলে এটাতে ২ থেকে ৫ মিনিট লাগতে পারে। সকলের জন্য ফোন নং বা ইমেইলের মত তথ্যগুলো উন্মুক্ত করা ঠিক নয়, তাই এই ডেটা শুধুমাত্র আমি বা শিপলু দেখতে পারি। কিন্তু মানুষের তথ্যতে অধিকার আছে। তাই ইমেইল, ঠিকানা ও ফোন নং-এর মত তথ্যগুলো লুকিয়ে রেখে বাকীগুলো নিয়ে একটা সংক্ষিপ্ত তালিকা (!) প্রকাশ করে রেখেছি। প্রতিদিন এটাকে আমি একবার করে সর্ট করে রাখবো যাতে জেলা অনুযায়ী কয়জন সেটা সহজে বোঝা যায়।
প্রবাসীগণ এই ফর্ম ফিলাপ করার সময়ে জেলা চয়েসের একেবারে শেষে "প্রবাসী" এন্ট্রিটা ব্যবহার করুন।
নিচে ফর্মটা এমবেড করে দিলাম। যদি কোন কারণে এটা দেখতে না পারেন তবে সরাসরি এই লিংক থেকে ফর্ম ফিলাপ করতে পারেন। অন্যকে বলার জন্য সহজ লিঙ্ক হল http://bit.ly/lubd11 (lubd11 = Linux Users Bangladesh 2011)।  আর কথা না বাড়াই, ধন্যবাদ।
.
Loading...

