জনৈক বিরহী স্বামীর পত্র।



জনৈক বিরহী স্বামীর পত্র
তুমি ছিলে দিনের সাথী, তুমি রাতের কাম
লজ্জাবতী বৌগো আমার, পেয়েও হারালাম
সাগর ফেরা হাওয়া কেবল কষ্ট বাড়ায় মনে
শূন্য ঘরে লুকিয়ে কাঁদি, কেউ না যেন শোনে
আমার হূদয় তোমায় দিয়ে বয়ে বেড়ায় দেহ
বৌগো তুমি আমার থেকো, করোনা সন্দেহ
বইয়ের পাতায় মন বসেনা, তোমার কথাই ভাবি
হূতপিন্ডের বন্ধ কপাট, আঁচলকোণে চাবি
বেঁধে তুমি বহুদূরে, একলা বিছানায়
ভালবাসার প্রেমিক তোমার বিরহে তড়পায়
স্বপ্নে দেখি তোমারই মুখ, চোখের কোণায় জল
দুঃখে শুধু ফুটতে পারে এমনি নীলোত্পল
কেঁদোনা গো সোনা মানিক, কাঁদলে মানায় না
কাঁদলে শুধু কষ্ট বাড়ে, দূঃখ তো যায়না
হাত বাড়ালে তোমায় পেতাম, এখন বহুদূর
তোমার স্বপ্ন-পুরুষ যে তাই বিরহে ভংগুর
বুকের ভিতর বিষপিঁপড়ে, চোখের নীচে কালি
হূদয় নামের ফাঁকা ঘরে ঘুঘুর গেরস্থালি
নাকের ডগায় চুমুর স্মৃতি, চিবুকে দংশন
কানের পাতায় বৌগো তোমার গোপন উচ্চারণ
এসব কথা কষ্ট বাড়ায়, ভালই না বলা
ভালই তুমি বহুদূরে শুক্লা-শকুন্তলা
দূরে আছো বলেই বুঝি মুল্যটা জানলাম
লজ্জাবতী বৌগো আমার, পেয়েও হারালাম।

