অণুগল্প-৬। দেয়ালঘড়ি।



আজ বৃহস্পতিবার। আগামীকাল শুক্রবারও হতে পারে, আবার সোমবারও হতে পারে। তেরোশো সাতাশ সালও হতে পারে, আবার তিনহাজার দুই সালও হতে পারে।
আজ চয়নের অফিস ছিল। সবটুকু কাজই  শেষ করে আসতে হয়েছে। আগামীকালের জন্যে কোনকিছু রেখে আসা যাবেনা। আগামীকাল কি হবে, তা কেউ জানেনা।
আজ মানসের সাথে তুমুল ঝগড়া করেছে সুজাতা। দুপুরে লাঞ্চ খেতে বাড়ীতে এসেছিল মানস, তখনই ঝগড়া হয়েছে। বিকেলের আগেই মানসের অফিসে পৌঁছে গেল এক ডজন ফুল, সাথে ছোট নোট,"তোমাকে ভালবাসি অনেক। কাল যদি কথাটি না বলতে পারি।"
আজ সকালে উঠে জর্জ ভেবেছিল যে সে সারাটা দিন শুয়ে শুয়ে কাটাবে। কিছুক্ষণ পরেই অবশ্য দেখা গেল শিস দিতে দিতে সে হাইকিং-এ বেরিয়ে পড়েছে। কালকে যদি পাহাড়ের ওই ছোট্ট ঝরণাটিকে আর খুঁজে না পাওয়া যায়?
মানুষের জীবন এখন সম্পূর্ণ অন্যরকম। সময়ের চিরাচরিত সম্মুখগামীতা নেই আর।
আসল কারণ কেউ জানেনা, তবে বাজারে জোর গুজব এই যে ঈশ্বরের দেয়ালঘড়িতে কিভাবে নাকি ভাইরাস ঢুকেছে। 
(এইটা আমার নিজের অ্যান্টেনায়ই ঠিকমতো ধরা পড়ছে না।)

