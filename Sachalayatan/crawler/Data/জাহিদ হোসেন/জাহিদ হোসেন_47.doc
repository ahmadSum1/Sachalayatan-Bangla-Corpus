ধারাবাহিক বারোয়ারী উপন্যাস - একটি বিনীত প্রস্তাবনা।



গত কয়েকদিন ধরে মজা করার জন্যেই মন্তব্যের ঘরে কবিতা লেখার প্রচেষ্টা চলছে। আমার কাছে সেটা ভালই লাগছে। এটা করতে করতে একটা জিনিস মনে এল। 
আচ্ছা-একটা ধারাবাহিক বারোয়ারী উপন্যাস লিখলে কেমন হয়? যেখানে একের পর এক লেখক এসে একটা অধ্যায় লিখবেন। আমরা প্রথমে উত্সাহী লেখকদের একটা তালিকা বানাতে পারি, তারপর কে কার পর লিখবেন সেটা ঠিক করে ফেলতে পারি। ব্যাস- তারপর শুরু হোক লেখা। দেখা যাক, কাহিনী কোন দিকে গড়ায়।
আমরা কিছু ব্রড নির্দেশনা ঠিক করতে পারি, যেমন মূল চরিত্রগুলোকে মেরে ফেলা চলবে না, বা সাত থেকে দশ দিনের মধ্যে লেখককে তার লেখাটি পোস্ট করতে হবে, ইত্যাদি।
যদি রাজী থাকেন, তাহলে শুরু হোক কাজটি। প্রথমে উপন্যাসটির একটি জুতসই নাম দরকার। আর দরকার উত্সাহী একদল লেখক (যা এখানে অনেক রয়েছে)।

