ছিল না স্বপ্নের হাতেও/উৎকর্ষ



তার বাড়িতে
স্বপ্নরা এসেছে দেখতে নীল-নাক-ফুল
ঘরময় শয্যায় ঝরে আছে ফুল
সে ঘুমিয়ে আছে
তাকে ডাকা যাবে না এখন 
কাহিনীর অপশব্দ শুনি
জানাতে যেওনা ওকে,
সম্পর্কগুলো ভাঙছে রাতদিন
কেউ যেন বলো না তাকে
ফুলঝরার দু:খ নিয়ে যে ঘুমিয়ে আছে
তাকে ডাকুক ফুলেরা ফুটে ?
১২.১১.২০১০
নাকফুল
পুষ্প-জড়োয়া
আর সব বনআভরণ, এতোকাল নিসর্গ
নিজেই পরতো বলেই ধারণা করা হতো  
ধারণাটা পাল্টে গেছে। 
এতো লৌকিক, অলৌকীক সম্ভাবনা নিয়ে
মাথা নিচু করে বসে থাকে, কোনো শিল্পী ?   
বাইরে পদ্যের পাথর
ভেতরে গদ্যের কঠিন
এই স্থাপত্যের প্রাণ আর কবিতাটাই ভেতরে,
এখন তাকে ঢুকতে হবে পিরামিডের ভেতরে ?
....
১২.১১.২০১০

