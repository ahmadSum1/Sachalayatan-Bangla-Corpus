সুপিক অলিকুল অলিখিত



সুপিক অলিকুল অলিখিত 
সুপিক অলিকুল অলিখিত
লোকাতীত দেহ
চুপিচুপি ঢুকছি
নন্দন কাননে দেখি পারিজাত হাতে নগ্নমূর্তি 
জিজ্ঞেস করলাম
বলল মেনকা
আর তোমার
বলতে পারো
মন্দাকিনী
কিন্তু এভাবে গেয়ে-বয়ে কোথায় যাচ্ছো শুনি
তোমাদের পোশাক-আশাক
স্বর্গের এই একটাই অভিজ্ঞান
আমরা নগ্ন থাকি
পথের পরে ঢলে পড়ে আছে উর্বশী
সুগন্ধ নিলাম
যাচনা মেটেনি
অপ্সরারা একই রকম
একই রকম সৌন্দর্যের একঘেঁয়েমি
বললাম
আমার প্রিয়তমার গায়ের গন্ধ অনেক দামী
বলেই পালিয়ে এসেছি
গন্ধর্বের ঘর থেকে 
পথে কান্না জুড়ে দেয়
কিন্নরীকণ্ঠ 
সুপিক -
অলিকুল অলিখিত 
০৩.০৮.২০০৪

