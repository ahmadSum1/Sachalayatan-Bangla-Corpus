কাকে বলে সম্পর্ক. ৩



কাকে বলে সম্পর্ক
কলের জলের মতো সাদা কান্না
শুকিয়ে গেলেও রক্তের ভেতরে
সম্পর্ক দাগ রেখে যায় নদীর।
সভ্যতা গড়ে উঠে বিকশিত হয় তিলে তিলে
চরম উত্ কর্ষের চুড়োয় এসে দু-হাত উঁচু করে দাঁড়ায়,
হুড়মুড় করে ভেঙে পড়বার জন্যই বোধহয়?
পরাক্রমশালী সাম্রাজ্যগুলোও ধ্বসে গেছে
ধ্বংসপ্রাপ্ত হয় সমস্ত সফল শিল্পকর্ম?
টেকে না কোনো কিছু চিরকাল। 
মানুষের প্রেম-কাম-মানবিক সম্পর্কগুলোও
একসময় পরম-পরিতৃপ্তির চুড়োয় এসে দাঁড়ায়
হুড়মুড় করে ভেঙে পড়বার জন্যই বোধহয়?
শুধু ছোট্ট কাহিনীর মতো
পেছনে পড়ে থাকে সম্পর্ক,
এর ভেতরে সময় আর
জীবন থকে যায় নিভৃতে,
তাও পতনের সৌজন্যে?
কাকে বলে সম্পর্ক?

