ভোরের আভাস



তিরিতিরি হাওয়ার ভোর গায়ে মাখছে রোদ্দুর
সোনারবরণ ভিজে ধান ধরে আছে ধানক্ষেত
ঝিলের স্নিগ্ধজল পদ্ম ফুটিয়েছে প্রচুর
ঘাসের সবুজ বুক ফলিয়েছে শিশিরের ক্ষেত
পাটের সবুজ রঙ ডেকে নিয়ে শালিকের মন
বলে কথা আছে শোন।
সরায়ে সাদা মেঘ আকাশ লুফে নেয় নীল
বুনোহাঁসের গন্ধে বিলে পা রাখে ডাকাত!
বিপুল পাখার শব্দে উড়ে যায় হাঁস-
কয়েক সারি ভোরের আভাস।
হলুদপাতা পথে ফেলে চলে গেছে হেমন্ত দিন
এবার তুষার, নৈরাশ্য হেসে ওঠো চমৎকার!
পথে ফুটোবে শিমুলবৃক্ষ, তুমুল লাল-লালফুল :
নিদাঘ তিয়াসার দিন দিয়ে গেছে দু:খ অনেক।

