পুষ্পপ্রভা



২
খুব সূক্ষ্ম সাদাফুল
রক্তিম আভার
ফুটে আছে পথে
দেখে মনে হয়
তার উপর অস্ত- গেছে সূর্য! 
যে তুমি আছো ফুলের ভেতরে
বাইরে এসে বলো-
কী করে সাজাবো,
আমার প্রিয়তমারে ?
মনস্তাপের কারণ আছে শাহীন!
তীর্থস'ান নিজেও তো আসতে পারে
একবার আশেকের দরজায় ? 
ভক্তের দরজায় সূর্যের প্রকাশ
আর দাঁড়িয়ে আছে অপেক্ষায়,
পুষ্পপ্রভা, - সে দেখে যাক!
০৮.০৮.২০১০
৩
আমার চোখের মধ্যে ফুল আছে
দুলে উঠে বাগান
অধীর আগ্রহে মানুষের চক্ষু যুগল
সেই দৃশ্যবস'কেই দেখতে চায়
যার জন্য সর্বদা সে উৎসুখ থাকে ?
দৃষ্টির স্বধর্ম সহ্য করবে রক্তপাত!
এই যে তুমি ধারণ করো আমার দৃষ্টির
সবচেয়ে বেশী দেখতে চাওয়ার তৃষ্ণা,
আমার হৃদয়ের সবটুকু মনোজ্যোৎস্না-
সর্বকালে তুমিই তাই সুন্দরীতমা। তোমার
ভেতরেও ফুল আছে, ফুলের সম্পর্ক আছে ...
ফুলের মধ্যে এমন কিছু আছে
যা তোমার আত্মার ভেতরেও মজুদ,
তোমার সঙ্গে আমার সম্পর্ক এমন
ফুলের সাথে দৃষ্টির আর প্রাণের সম্পর্ক যেমন ...
তবুও সম্পর্ক খুঁজছি, এখনো তোমার
সাথে আমার, ফুলের সঙ্গে মানুষের ? 
১৮.০৮.২০১০

