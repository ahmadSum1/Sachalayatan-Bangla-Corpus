নীল নাকফুল ১২



বনদীপ
পাখিগুলো ডেকে উঠে হঠাৎ সান্ধ্যরাগে,
আর কাউকে কী খুঁজতে হবে ?
দূরতম অতীতে কোন অধ্যয়ের উপমা খুঁজতে,
স্মৃতির পথ জুড়ে প্রদীপের খোঁজে খোঁজে
আমি বনভূমির ভেতর দিয়ে হেটে যাচ্ছি একা ...
এই পথটাই কী ঐ কথাগুলোর সাকার চেহারা ?
বনভূমির বিশালবৃক্ষ সূর্যের আলোকেও আটকে রাখতে চায়
তবুও কিছু আলো ঠিক্‌রে এসে পড়ে বনের গভীরে।
রাতের শয্যাটা সাজাত যে মোমের শিখা জ্বেলে ...
মনে হয় এই বনে বনে, সেই প্রদীপ জ্বালিয়ে গেছে কেউ ?
স্মৃতির ভেতরে আমাকে তার সাথে দেখে অথবা শুধু 
তার জন্য, এখনো কেউ সেখানে বলে যাচ্ছে নিভৃতে : 
আজ কিছু নীহারিকা, দূরাকাশে নক্ষত্র হয়ে যাক!
স্মৃতি থেকে বেরিয়ে আমি দাঁড়াই আমার সমুখে,
জীবনকে চূড়ান-অর্থে জ্ঞান করি ভালবাসা, ইতিমধ্যে
জন্মকেও বলেছি প্রসন্ন হোক, শুধু তোমার জন্য কবিতা।
অঞ্জলিতে জন্ম থেকে জ্বলছে আমার হৃদয়,
বাসর অথবা হোক বিসর্জন- এই নাও, 
বনদীপ ?

