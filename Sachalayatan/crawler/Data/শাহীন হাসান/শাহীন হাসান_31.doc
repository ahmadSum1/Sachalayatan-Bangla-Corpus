নীল নাকফুল / শেষপর্ব



১.
সুধীর আরতি। বেদীতে আসীন হলে দেবী। অর্চণা-
রচিছে তোমাকে ঘিরে বনদীপ, দূরের নক্ষত্ররাজি। 
আঙুলে তোমার ফুলোঙ্গুরীয়, আমার হৃদয়ের শেষচিহ্ন, 
এ নয় এক জনমের প্রেম, এ নয় এক জনমের হৃদয়!
তোমার কণ্ঠে পুষ্প-জড়োয়া, কর্ণে দুলছে ঝুম্‌কো, 
কোমরে জড়ানো লতার বিছাহার। 
সাবধানে পরালাম বনবালা, 
কেননা সে তো সূর্যের-আগুন!- 
আমার হৃদয় থেকে স্খলিত। সিঁথির শিখরে 
তোমার গোলাপ টিক্‌লি, মাথায় সূর্যসিক্ত পত্রমুকুট। 
দিবালোকে উড়ে আসবে তোমার খোঁপার উদ্দেশ্যে, 
একঝাঁক প্রজাপতি। অন্ধকারে রাতজোনাকির মৃদু-ঝিলমিল!
নিসর্গ পরিয়েছে তোমাকে আজ বিশেষ দিনের পোশাক 
নাক থেকে তোমার খসে পড়ছে, অসংখ্য নীল নাকফুল!
তোমার মুখটা এখন, পৃথিবীর অদ্বিতীয় কবিতার মতন ? 
.....
২.
আমরা তো যাচ্ছিলাম, স্বর্গের ভেতর দিয়ে,
অমরত্ব চাই না বলেও- পারিজাত ছুঁয়ে ছুঁয়ে।
হঠাৎ ঈশ্বর, আমাদের হাত হারিয়ে ফেললেন!
তখনই তুমি বললে যাই, এঁ বিদায় ...

