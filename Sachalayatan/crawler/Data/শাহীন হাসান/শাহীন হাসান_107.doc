কাকে বলে সম্পর্ক.  (শেষপর্ব)



কাকে বলে সম্পর্ক 
সড়কে পদশব্দ থেমে যায়
পড়ে থাকে পায়ের ছাপ, স্বপ্ন আর
আমাদের কালত্তীর্ণ প্রেম
আমরা হেটে চলেগেছি বহুদূর
বহুদিন আগে
যেমন শেষ হলে সবুজের দিন
বৃক্ষের তলে পড়ে থাকে শুকনো পাতা
ধুলো বৃষ্টি বাতাস
দৌড়ে আসে মহাকাল
শেষটুকুচিহ্ন মুছে নিতে ; মানুষ ও সম্পর্ক
একসঙ্গে মিশে যায় মাটিতে 
আমাদের কেউ কী
খুঁজতে আসবে পথে?
জন্মায় ঘাস, ফুল ফোটে ঘাসের ডগায়,
তাকিয়ে থাকবে পথিক
বাতাস দেবে দোল
বৃষ্টি তাদের প্রসন্ন করবে 
তখনও আমি তোমাকে বলছি, দেখ,
সেই হাত ভরা, বুক ভরা,  নেবে?
        নীল-নাকফুল !

