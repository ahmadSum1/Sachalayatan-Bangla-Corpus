জননী জন্মভূমি



জননী জন্মভূমি
আর পারছি না যাপন করতে, এই আত্মাহীন দেহের জীবন। একবার এসে দেখে যাও জননী, কেমন আছি । আমাকে নিতে আসো, প্রবাসী বাড়ি ফিরবে।
যে মাটির পাপে আমরা পরবাসী, সেই মাটির পাপই আমাদের
পুণ্যতম মমতা ধরে। সেই মাটিই আজ আমাকে ফিরিয়ে
নিয়ে যাক। আমি আর পারছি না। দেহাতীত নয় আত্মা,-
নয় জননীজন্মভূমি।
এ হলো সৃষ্টির কারাগার, কারখানা ; এখানে নিষ্ফল অশ্রুপাতে লেখা হয়েছে তোমার নাম, পবিত্র ধর্মগ্রন্থের মতন।
আর কোন সত্য নেই কবির বুকে-
যাকে সে নিজেই উল্টিয়ে ফেলতে পারে। এবার
আদেশ করো, কঠোর আদেশ জননী : চিত্রার জলধারা
প্রিয়পারের মানুষ যেন নিতে আসে আমাকে
প্রবাসী বাড়ি ফিরবে- হে জননী বঙ্গভূমি।

