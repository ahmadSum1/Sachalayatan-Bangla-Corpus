এক শিল্পীর পরিত্যাক্ত জীবন



পুরোন টাইপমেশিন, লোহার হরফ, নাট-বল্টু, কল-কবজা, 
ভাঙ্গা-দরজা, কাষ্ঠের টুকরো, চাল থেকে খসেপড়া টালি, 
এককোণে পাতা দুটো জংধরা লোহার টেবিল 
কিছু যেন বলবে, 
বিলুপ্তির যোগসূত্রধরে? 
মধ্যবর্তীদরজা-
বন্ধ-ঘোষণা করেছে ঘুণেখাওয়া গাদাকরা চেরাইকাঠ, টালি 
আর ভেঙেপড়া দেয়ালের ভগ্নস'প। বাইরের দরজা দিয়ে  অন্য 
কয়েকটি কামরায় যাওয়া যায়। একটিতে, তীব্রকাচ ছিটিয়ে 
খসেপড়ে আছে কয়েকজোড়া জানালা ;
যেন বা জীবন একদা হেসেছিল!
তার চিহ্ন পড়ে আছে? হাত-পা-বিহীন 
কয়েকজোড়া কেদারা বলবে না, 
ঘরটিতে বসুন?
কলের গান, ভাঙ্গারেকর্ড, হাতুড়ি-বাটাল, করাত-কল, 
বোর-মেশিন ; আর পাথর খোদাইর যন্ত্রপাতির সাথে 
উবু হয়ে পড়ে আছে, একটি বড় লেবু আকৃতির 
পিতলের ছাইদানি, 
যেন বা পৃথিবী? 
খুলে দেখা গেল, 
ধুঁমপায়ি রেখে গেছে পেছনের অংশ, 
অক্ষম-আত্মহত্যা আর আগুনের চিহ্ন? 
একগাদা টিনের কৌটা মেঝেতে একটার পর-একটা করে 
সাজানো আছে, ইমারতের কায়দায়। খুলে দেখি-জমাটরঙ, 
নিজ্‌ঝুম বসে আছে! 
জীবনে ছবি আঁকতে র্ব্যথ হয়ে?
টেবিলের উপর শুকিয়ে পড়ে আছে বিভিন্ন মাপের 
কয়েক ডজন-রঙমাখাতুলি,
মনে হবে ফসিল! 
চিত্রকর্মের?
হলুদ রঙটা, একেবারে বসনে-র বিকৃতরূপ! লাল-রঙের 
দিকে তাকালে, কালোচট্‌চটে ভালোবাসা কারও?
নীলরঙের দিকে তাকালে মনে হবে
হাত-পা কূঁজি করে আকাশটা-
জমে-বসে আছে কৌটার মধ্যে?
মোটা কাগজের উপর আঁকা, ছোট এবং বড় মাপের ছবিগুলো 
একটা একটা করে দেখলে, 
কয়েক-ঘন্টা লেগে যাবে। 
ফুলে উঠেছে বৃষ্টিতে ভিজে, 
মনে হবে রঙের কান্নায় ওরা 
জড়াজড়ি করে আছে সবাই? 
একটি কাষ্ঠনির্মিতমূর্তি, চোখদুটো ওর মায়ার মতো টানে, এখনো 
দাঁড়িয়ে আছে আলমারির ছাদে; 
আর একটি ধুলোয়, জানান দেয়? 
সফল শিল্পকর্মেরও শেষ-আশ্রয়! 
বড় বড় ক্যানভাসে আঁকা কিছু সমাপ্ত-অসমাপ্তচিত্রকল্প, 
মনে হবে মহাজীবন, মহাকবিতার কাজ শুরু করেছিল 
এই ঘরেই। পাথরের আবক্ষ-ভাস্কর্যটি, 
শিল্পীর নিজের কিনা লেখা নেই। 
আঙিনায় একটা বিকট লোহার ডাইনোসর, 
মনেহবে শিল্প এলাকা পাহারারত ; 
পাথরের পশুপাখি সমেত, মাটির হাঁস 
আঙুরের ঝাড়, কয়পুরুষের এই বিশাল টালিঘর 
আর ভিটেমাটি বেচে দিয়ে- 
উচ্ছেদ হয়েছে শিল্পী!
পরিত্যাক্ত জীবন আর যেখানে সেখানে রেশ রয়েগেছে 
শেষ শিল্পকর্মের ...।
(ব্লাইসেন বাখ্‌ / বুডিংগেন, জার্মানি
শিল্পী ভলফ্‌ গাঙ এর বাড়ি)

