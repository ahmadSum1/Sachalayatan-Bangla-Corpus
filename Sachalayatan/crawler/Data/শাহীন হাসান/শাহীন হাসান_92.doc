অমীমাংসিত পাথরের কাজ



অমীমাংসিত পাথরের কাজ 
বলতে যেয়েও বলোনি
অপেক্ষায় আছি
একদিন সময় আসবে
 নিজ থেকেই বলবে তখন
ভারী ভারী পাথরগুলো জড়ো করে
আসলে করো কী তুমি?
মীমাংসিত নয় কোনো কিছু
তুমিও তা জানো
কেন অনর্থক জীবন গোছাতে বলো?
এই পাথরভাঙা শ্রমিকের কাজ
কাজে আসবে না কোনো
অমীমাংসিত থেকে যাবে সব।
যেন বা অর্ধেক আকৃতিশ্বর-কাজ?
হাসপাতাল থেকে সরিয়ে নিয়ে গেলে
সাদা কাফনে ঢাকা লাশ
পড়ে থাকে লেখা এক :
জীবন একটা ছোট্ট ইতিহাস।-
অমীমাংসিত পাথরের কাজ।

