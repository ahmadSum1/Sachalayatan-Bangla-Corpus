দাসযুগের কবিতা



দাসযুগের কবিতা
দাসেদের জন্য আমার কষ্ট হয়, ইতিহাসের পাতা থেকে ওরা
মাঝে মধ্যে আমার বাড়িতে আসে। ভাষাহীন-কতগুলোচোখ-মুখ,
শুনতে বলে মনোযোগ দিয়ে ওদের কথা : কিন্তু আমাদের সময়
কোথায়? তাদের অশ্রুবিন্দুর অর্থসাম্য পরিষ্কার করে বুঝবার।
মনন-লোকেতো শুধু লোভ, ঈর্ষা-কামনা আর যোনি ; প্রতিষ্ঠা-শহর
আর যুদ্ধ! ওদের পা শিকলে বাঁধা ছিল, অনেকেই তাদের ভত্   সনা
করি : বেটাদের মগজ ছিল না কোনো! বলেই দাস ছিল। কিন্তু
আমি বুঝিনা, ওরা পাপটা করেছে কী, জন্মেছে বলে, ঐ যুগে?
আগে মানুষের পায়ের, তারপর মস্তিষ্কের স্বাধীনতা
জরুরী। আমি দাসযুগে জন্মগ্রহণ করিনি,
বলেই এতো কথা ...

