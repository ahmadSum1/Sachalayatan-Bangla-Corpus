বটবৃক্ষ



ধারালো নখরে গেঁথে নিয়ে যাচ্ছে
তাকিয়ে তাকিয়ে দেখছি
আপন উঠোন।
দেখা ছাড়া আর কোনো কাজ নেই যেন
যাকে বলে পরিতৃপ্ত-ভোজন,
তা-ই সারলো প্রকাণ্ড এক শ্যেন।
যজ্ঞেশ্বর জানেন না জীবনের মহিমা,
বিষ্ঠার মধ্য থেকে আমি বেরোলাম :
‌‌'চির-উন্নত শির‌‌'!
দু:খ
বেদনা
প্রেম
ব্যর্থতা
ভালোবাসা
আর বৃদ্ধের শেষ লাঠিটা ...
অই-সবকিছুর ছায়ারা
আমার সাথে সাথেই ছিল : 
একদিন প্রকাণ্ডবাড়িটা ভেঙে
আমি নেমে এলাম পথের পার্শ্বে ;
পাখিরা আবার এসেছে-
আমার কাছে ফল-মূলের খোঁজে,
যাকে পৃথিবীর মানুষ বলে বটবৃক্ষ ...
আমি তাকে বলতে চেয়েছিলাম,
আনন্দিত জীবন!

