হাওয়ার মুখে বাঁশি 



বিকেলের পথে
সবুজ গমের শীষে প্রায়বিলুপ্তরোদ, সাদাফুল ফুটে আছে পথে, কেউ 
কাউকে কী পুরোপুরি বঞ্চিত করে ? বিপুল উৎসবে শূন্যের সাথে মাটি, 
কথা বলে এখানে, ঝিঁঝিঁর নিস-ব্ধপংক্তি মনোবৈকল্য নাড়ে, পাখিরা বুনোগন্ধের 
অর্চনা করে, কচি আপেলের গুটি আমাকে দেখে, কামড়িয়ে খায় ; টকস্বাদে 
কামনা আমাদের চাঁদমুড়ি দিয়ে হাঁটে। বিকেলের পথে কেউ কাউকে কী 
পুরোপুরি- অবাঞ্ছিত করে ? যদিও মনুষ্যসমাজে রীতি রয়ে গেছে। 
মর্মভেদী নির্জনতা
কী দেখতে আসো- গোলাপেও ধূম্রপুঞ্জ, কীটের গন্ধ ওড়ে বাতাসে, 
আজ কলম আনোনি ? অমৃতেও ধরে বুঝি অরুচি! পথের পাথরে ঠেকিয়ে 
লেখা যায় সব ?  আমি এক শীর্ণপথ বহুদূর বয়েগেছি, যাবে ? সারাদিন সূর্যের 
দহনে পেছনে দাঁড়িয়ে তোমাকে দেখছে মৃতচাঁদ। গতকাল কথায় কথায় বলেছিলে, 
‘এতো কথা পায় কোথায় পাখিগুলো’ মনে রেখেছি সে মানবীয় ভাষা, মর্মভেদী নির্জনতা!

