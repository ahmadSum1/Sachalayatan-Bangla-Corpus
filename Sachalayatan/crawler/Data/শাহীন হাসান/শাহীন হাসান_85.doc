ভরা কলস 



ভরা কলস উপুড় করে সরিয়ে রাখো না দূরে
পুরুষকে তিয়াস দিও না মেয়ে
এমন অন্যায় রকমের
চুপসেতো যাবেই একদিন দেহ-মনের চন্দ্র 
না হয় যাও সহজ সরল ভাবে
অবগুণ্ঠন বিলুপ্ত ঘোষণা করে
সে কী ভাবে আর কারও কথা এমন মধুর করে
কাননে ফুল শুকিয়ে গেলে
কার এমন মহাক্ষতি হয় বলো হে প্রিয় নারী
পুরুষ কাঁদুক একটু দরজা জানালা ধরে
নিজের সাথে নিজের পাপে
এমন অন্যায় রকমের তিয়াস দিও না মেয়ে 
কাব্যকে কলঙ্কিত করে তাকে কী লিখতে বলো
হৃদয়হীন তোমার দেহটাই অনেক মূল্যবান নারী ?
১৭.০৬.০০৮

