ফড়িংয়ের অমৃতস্বপ্ন




সবুজ পাতার উপর শুয়ে, মিশে গিয়ে সঙ্গে
সে কোন্‌ অমৃতের স্বপ্ন দেখে?
জিজ্ঞেস করেছিলাম : এসব নিবিষ্টচিঠি,
কাকে লেখা হচ্ছে শুনি?
ফড়িংয়ের কর্ণকুহরে প্রবেশ করেনি।
নির্জনতার প্রভাব ছাড়া কেউ কী কখনো
নিসর্গে প্রবেশ করতে পারে?  
অথচ মরিয়া হয়ে আমি নির্জনতা দেখছি :
এতোঘাস-ঘাসফুল, প্রজাপতি,-পালের বাহার ;
অজস্রকীট, পতঙ্গের গন্ধ-গুঞ্জন
পাখি আর তাদের বিক্ষিপ্ত কাকলি :
মহাসংগীত না বলে পারিনি!
নিসর্গ যাকে বলে তারই মধ্যে ডুবে আছে আমার
লিখনি : কালির যোগান হয়ে বয়ে চলেছে
সান্ধ্য-ক্ষীণ, খালের ধারা মহিয়ান-
আমি নির্জনতা দেখতে পারি,
শুনতে পাচ্ছি এদের মাধ্যমে ...  
কিন্তু সবুজ পাতার উপর শুয়ে মিশে গিয়ে সঙ্গে
সে কোন্‌ অমৃতের স্বপ্ন দেখে?
এখনো জানতে পারিনি।

