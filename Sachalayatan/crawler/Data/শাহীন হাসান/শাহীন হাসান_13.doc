মূলত পৃথিবী আর একটা মৃত্যুর মুখোমুখি  



স্নায়ু যুদ্ধের দিন শেষ, কাউকে ভাগ দিতে হবে না, 
পৃথিবীর সমস্ত সম্পদ এখন ঈশ্বরের পুত্রকন্যাদের! 
জবাবদিহিতার প্রয়োজন কোথায়, 
কাকে জবাবদিহি করতে হবে ?
এই মন্ত্রে দীক্ষিত জাহাজ, ছুটছে হণ্যে হয়ে
ভিড়ছে বন্দরে বন্দরে ।  
গণতন্ত্রের জাহাজ,  
গণতন্ত্র বোঝাই জাহাজ  
গণতন্ত্রের নবীদের জাহাজ ...
গণতন্ত্র এখন রফতানি যোগ্য ? গণতন্ত্র এখন, 
পৃথিবীর সবচেয়ে বড় লাভজনক ব্যবসা ?
বসরা বন্দর থেকে ফিরছে জাহাজ‍ঃ 
লক্ষ লক্ষ বালতি রঙ ছিটিয়ে, মানুষ‌ মানবতার চেয়েও 
বহুমূল্যবান তেল নিয়ে স্বদেশে । 
ব্যাবিলনীয় ইতিহাস ঐতিয্যে 
চিরজন্মের চুনকাম করে ;  
এ যেন সেই টাটকা রঙের বালতি, 
হিটলারের চুনকাম, জার্মানির মতো  
ইরাককে রাতারাতি বদলে ফেলা ! 
এ বারের অভিষ্টযাত্রা সিরিয়া, 
না কী, ইরান যাত্রার প্রথম পদক্ষেপ ?
মাটির তলায় যাদের তেলের খনি, 
তাদের কী শান্তিতে ঘুমোবার উপায় আছে ? 
০১.০৯.১৩

