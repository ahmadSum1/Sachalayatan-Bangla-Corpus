পৃথিবীর দু:খ, আমেরিকা



১.
দাসের মতো দুঃখ নিয়ে 
নিরুপায় নরহত্যা, নিরপরাধ শিশুহত্যার কাজ করে 
খেতে পায় সে দেশের সৈনিকেরা! 
দেশটার কাটা মুণ্ডু রাখা আছে, ভিটেমাটিহীন ভুঁইফোঁড় 
এক পরজীবী রাষ্ট্রের পতাকায় মোড়া। 
সেখানেই গড়ে উঠেছে এক প্রাচীর, 
প্যালেষ্টিনা জাতির রক্তে ধোয়া ।
পৃথিবীর দীর্ঘতম দীর্ঘশ্বাস আর করুনতম ক্রন্দন, 
এখান থেকেই শুরু। 
পৃথিবীর প্রতিটি যুদ্ধ, মৃত্যুর নকশা, আঁকা হয় এখানেই।
এরা রঙের কাজ করে ভাল, 
ওদের পূর্বপুরুষ রঙ-মিস্ত্রি ছিল ? 
ইরাকের বাড়িঘর ইতিহাস ঐতিহ্যে -
চির জন্মের চুনকাম করে গেছে ওরা, 
মহাকালের কোন কারিগরের সাধ্য, মুছে দেবে সে রঙ ?  
মূলত এক অভাবী জাতি, 
হাতে টাটকা রঙের বালতি ?
.................

