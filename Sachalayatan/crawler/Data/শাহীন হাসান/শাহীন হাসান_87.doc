অলিখিত পৃথিবীর সুন্দর 



অলিখিত পৃথিবীর সুন্দর 
ঘাসের উপর ফুটে রোদের সাথে হাসছিল নীলফুলগুলো,
নত হতে হতে ঝুঁকেপড়ি, ঝুঁকে পড়তে পড়তে মিশে যায়,
মিশে যেতে যেতে ওদের মধ্যে নিজেকে জন্মাতে দেখি !
ঠিক তখনই আশ্চর্য আওয়াজটা শোনা গেল : আমাদের খুঁজছিলে?
আমি তড়িঘড়ি বললাম, তোমরা কোথায়? মাটির শীত আর
বাতাসে ফুটে থাকতে কষ্ট হচ্ছে তোমাদের? ওরা বলল, আসলে
ঠিক তাও নয়, তোমার ইচ্ছাটাই ছিল এরকম : আমরা যেন
তোমার মাথার মধ্যেই জন্মাই- কিন্তু কী বরবে আমাদের নিয়ে?
ভাবছি, কাউকে দিয়ে যাবো এইসব অলিখিত পৃথিবীর সুন্দর। 

