কোকিলের সংগীত সন্ধ্যা



বনভূমির শীতল ছায়ায় 
বিশাল বৃক্ষের নিচে
সবুজ পাটির মতো 
গোপনে থানকনি পাতার মিতালিতে 
যে সতেজ গুল্মগুলো জন্মে, 
ওরা আমাদের জানতো। 
দেখা হলেই, একটু বসবে ? 
আমরাও ওদের না বলে পারিনি, 
                            সবুজ-শান্তি!
এ বনের প্রতিটি ফুল 
প্রতিটি পাখি 
বুনো-গন্ধ
কীট-পতঙ্গ 
প্রজাপতি,
ঘাসের সঙ্গে আমার সম্পর্ক এক যুগেরও বেশী : 
গুল্মগুলোকে গতকালও বলেছি, যাবে ?
আমার বাড়িতে, কবিতারা বসবে।
আজকাল অতি প্রাকৃতিক কেন যে হয়ে উঠে হৃদয় ঃ 
আমার ভেতরে ঐ সবুজ শীতল পাটিগুলো 
ঝাড়বেঁধে জন্মায়। কাকে আর বলব চিরকাল, 
একটু বসবে ?
মেঘ লিখেছে গানের কথা, মেঘের স্বরলিপি ঃ 
গাও কিছু গান- কোকিল,
তবুও বসন্তের স্বরে ...
শাওন আসলে আসবে! 
সমস- কবিতারা আমার 
শুনবে তোমার গান, গাইবে ? 
আজ গাও কিছু গান- কোকিল,
তবুও বাঁশি, বসন্ত... ঃ

১.
ফেরারী হাওয়ার সাথে কথা ছিল কতো যে
ফেরেনি সে তো আর    আমারই ঘরে ॥ 
একাকী রাতে দাঁড়ালে জানালায় 
তার চুলের সুরভি এসে জোছ্‌না ছড়ায়।
তারার কান্না নামে আমারই চোখে 
ফেরেনি সে তো আর   আমারই ঘরে ॥ 
মেঘে মেঘে কেটে গেছে কতো যে বেলা
প্রদীপ নিভিয়ে গেছে     ঝোড়ো হাওয়া।  
(মেঘে মেঘে কেটে গেছে কতো যে বেলা) 
জীবন সসীম হলো ফেরেনি সে একা। 
ফেরারী হাওয়ার সাথে কথা ছিল কতো যে ॥
২.
(হায়-রে) 
নয়ন আমার- ওরে বিধি,
কোন্‌ জলেতে- ধুলি ?
সেথায় কেন- শাওন ঝরে,
এখন আমি- কারে দুষি (?) ॥
মেঘ উড়ে যায় 
মেঘ উড়ে যায়
কাঁদতে কাঁদতে 
ঝরতে ঝরতে।
তোমার কানে জলের ঝুমকো 
আমার আঁখীর অশ্রুর ॥ 
আমার প্রেমা নয়ন মতি-
পরলি গলায় ওরে বিধি।
মেঘ উড়ে যায় 
মেঘ উড়ে যায়
ঝরতে ঝরতে 
কাঁদতে কাঁদতে। 
তোমার পায়ে জলের নূপুর 
আমার আঁখীর অশ্রুর ॥
.....

