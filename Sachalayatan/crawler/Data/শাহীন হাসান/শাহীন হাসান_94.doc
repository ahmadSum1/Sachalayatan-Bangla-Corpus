ডোনাও আমার দু:খ আমার প্রেম



ডোনাও আমার দু:খ আমার প্রেম 
ডোনাও এর তীরে আমরা বসতে চেয়েছিলাম
তোমার পরিচিত এক পাথরের পরে
দু'পায়ে জল ছুঁয়ে ছুঁয়ে
রৌদ্র খেলবে জলে
গাঙচিলেরা উড়ে যাবে মাথার উপর দিয়ে
রোদ মাখা রঙে
আকাশটা হবে অসম্ভব নীলা
তরুকুল ছায়ার আল্পনা আঁকবে দুপুরের রোদে
আমাদের শরীর আর মনে
তীরে এসে আঘাত করবে ঢেউ
আমরা আলিঙ্গনে আবদ্ধ হবো প্রচণ্ড
পৃথিবীকে ভালবাসা জানাবো
ভিজিয়ে দেবে আমাদের
ভেজা আলিঙ্গন
ডোনাও এর জল 
সমুখে এক কল্পনার নদী
এখন আমিই একা দাঁড়িয়ে আছি
তুমি আর আকাশটাই নেই 
ডোনাও আমার দু:খ আমার প্রেম
আমার অশ্রুবিন্দু নিয়ে বয়ে যাও
সেই না বলা গল্পটা বলতে বলতে চিরকাল 
০৪.০৬.০০৮

