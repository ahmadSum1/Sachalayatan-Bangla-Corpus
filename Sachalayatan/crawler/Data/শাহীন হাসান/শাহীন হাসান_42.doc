নীল নাকফুল ৩



ফুলোঙ্গুরীয়
যুক্তমুক্তোর আকৃতিতে এই কাননেও 
পুষ্পে রচিত হয় কারও জন্য অঙ্গুরীয় ? 
কেউ তা পরে অথবা কেউ পরেই না। এক 
বিমূর্তের খেয়াল-খুশী যেন বিরাজমান এখানে!
আমার যুবক পিতার আঙুলে এরকম 
কয়েকটি উপমা দেখেছি,
বদলিয়ে বদলিয়ে পরতেন 
আবার কাউকে দিয়ে দিতেন খুব সহজে।
পথে ফোটা রঙেছোপা মুক্তোর ঝুরির মতো
এই অতি ক্ষুদ্র ফুলগুলোকে দেখে,
পিতার যৌবনচিত অহংকারগুলোও 
আমার চোখে ভাসে।
যেভাবে তাতিয়ে পিটিয়ে গলিয়ে স্বর্ণকে অলংকারের 
মর্যাদায়- সৌন্দর্যে নিয়ে আসে একজন স্বর্ণকার, 
বনের মধ্যে মাটিতে উবু হয়ে আমিও গড়ছিলাম 
সেই অঙ্গুরীয়, নরম কাদার মতো অনুভূতির স্বর্ণে 
যেই আমি রুয়ে দিয়েছি ফুলগুলোকে ... 
ঝোপের ভেতর থেকে কয়েকটি পাখি- 
হঠাৎ চিৎকার করে উঠে, যেন বা বলতে চায় 
ফুলের সঙ্গে, বনের ভেতরে এ সব- কী হচ্ছে শুনি ? 
আমি তো সঙ্গে করে কাউকে- নিয়ে যেতে আসি নি,
বলতে পারতাম, এতো ঈর্ষা কিসের তোমাদের!
কিন' তখনি-দেখি, তিনটি সান্ধ্যপাখির মতো 
গভীর বনের দিকে উড়ে গেল আমার মন, কথাগুলো 
বলতে বলতে- অঙ্গুরীয় খুঁজছো, কার জন্যে এবং 
কয়টা অঙ্গুরীয় ?

