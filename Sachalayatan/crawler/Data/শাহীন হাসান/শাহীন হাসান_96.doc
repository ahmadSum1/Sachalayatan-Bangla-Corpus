বাগদাদ জর্নাল (শেষপর্ব)



১১.
ওয়াশিংটনে এখন বসন্ত
বাগদাদ জ্বলছে ...
ওয়াশিংটনে এখন বসন্ত!
রোম নগরীর নিরু নাকি তখন
বাজিয়ে ছিল বাঁশি?
বাগদাদের লৌহমানব,
লৌহকঠিন শাসনের ভাস্কর্য ভূপাতিত।
বলা হচ্ছে : ইতিহাস এখানেই শেষ। 
প্রাসাদ হাসপাতাল হাজার বছরের
প্রাচীন ইতিহাস
ব্যাবিলনীয়ঐতিয্য,
সংস্কৃতি লুণ্ঠন চলছে ;
সর্বত্র ধ্বংস-নৈরাজ্য
রাজত্ব করছে বাগদাদে ... 
মুক্তি, স্বাধীনতা, গণতন্ত্র ও নিরাপত্তার
দেবতারা যারা এসেছে
তারা পাহারা দিচ্ছে,
গুরুত্বপূর্ণ তেলক্ষেত্রগুলো : 
ইতিহাস আবার এখান থেকেই শুরু ...
কথাটি তারা মোটেও ভাবছে না? 
১০.০৪.০৩
১২.
যুদ্ধ সম্পর্কে আমার কিছু বলবার নেই :
ওম শান্তি... 

