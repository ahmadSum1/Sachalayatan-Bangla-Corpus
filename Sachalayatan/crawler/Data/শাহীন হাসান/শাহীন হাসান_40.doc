নীল নাকফুল ৫



আকাশ-নীল-নিভিয়া
ঐ তো তোমার দিকেই তাকিয়ে আছে,
                                    নীলাকাশ।
ভালবাস মনে মনে, তা বলো না কেন তাকে ?
তোমার প্রয়োজন মাত্রতো কিছু নীল,
তা বলো না কেন আকাশ কে ?
স্বপ্নের চেয়েও সুন্দর মুখ খানা তোমার
আমি নিয়ে যাই আকাশের কাছে ...
আকাশের গায়ে লেপ্টে থাকা নীল
নেমে আসে তোমার মুখের কাছে,
যেন বা নিজহাতে আকাশ -
তোমার দু-গালে মাখিয়ে দিচ্ছে নীল।
আমি বৃক্ষের মতো মাথা ঝাঁকিয়ে বাতাসের মতো
হাসলাম। রোদসিক্ত আন্দোলিত পাতায় যেমন
হাসে বাতাস। আমার দেহ-মন জুড়িয়ে পাতার
ছায়ার শরীর, ঝিরিঝিরি উড়ছে ...
তোমাকে সাজাতে চাই, সম্মতি দাও- সাজাই!
....

