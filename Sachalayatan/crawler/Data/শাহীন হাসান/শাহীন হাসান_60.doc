কল্পনার আত্মহত্যা



যদি নিশ্চিত জানি জন্মাবো আবার এই অধরা ধরিত্রীর পরে
তবে সহজ সরলতর হাসিমুখখানি
তোমাদের দিকে বাড়িয়ে এখনি বলতাম :
এ জন্মে আমার সম্মিতি নেই -
হে জীবন-জন্ম, এখনই স্তব্ধ হওয়!
এস্টেশন কাঁপিয়ে ভেপু বাজিয়ে
সাদা সর্পিলীসর্পের মতো দানবীয়
ট্রেনটি এস্টেশন অতিক্রম করলে
মানুষটি উঠে দাঁড়ায় ধীরপায়ে
কল্পনার আত্মহত্যার বীভৎস রক্তমাংস থেকে
যাত্রীছাউনিতে, জীবনের পাশে। 
চলতে চলতে পথ না হয় পথিক থেমে যায়
অথবা মানুষই বিতাড়িত হয় ঘর থেকে নিরুত্তাপ
থেকে যায় কারও কারও পাথরে পদচ্ছাপ ... 

