অবচেতন অহঙ্কার 



আমার প্রেম আনন্দ নয় মীমাংসিতও নয়
মিলনের সাথে
দু:খের হাত ধরে হাটে
একাকী পথে নির্জন রাতে
শাওনের সুর হয়ে বাজে 
এখানে এসে থমকে দাঁড়ায় যে আকাশ
তার নীল নেই কোনো হাতে
ভেড়ে যে মেঘদল
তার রঙ নেই কোনো খানে
রাতের পাখি ভুলে যায় গান
শাওনের স্বরে
আমার আকাশ অশ্রু দিয়ে
মুছে যায় প্রেম      
বোঝেনা প্রিয়তমা
প্রিয়তমার প্রতিভা
অবচেতন অহঙ্কার 
শেষ কথা নেই জানা
পথের পর পথ হাটা
শেষ কথা নেই জানা 
শেষ গান শেষ সুর
পথের পর পথ হাটা
শেষ পথ নেই জানা
সে নদীর নাম নেই
দু:খের নাম খুঁজি
তোমার নামের অক্ষর
নক্ষত্র অবধি
১৩. ০৩.২০০৯

