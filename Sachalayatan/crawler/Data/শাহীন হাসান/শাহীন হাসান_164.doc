একটা বিকেল একটা উপাখ্যান



একটা বিকেল একটা উপাখ্যান  
আমরা বেড়াতে বেরিয়ে ছিলাম
রোদপড়ে যাওয়া বিকেল
সবুজ মাঠে তখনো চিক্‌চিক্‌ রোদ 
নির্জন পথটাই প্রেমিক-প্রিয়তমাদের জন্য ভালো
হাত ধরে হাটা যায়, ঠোঁটে-ঠোঁট রেখে বোঝা-যায়
আকাশটা খুব বেশী দূরে নয়!
হঠাত্ মনেহলো নদীর সবুজউন্মেষ,
বাতাসটা তাড়া করেছিল বেশ
সবুজশাড়ীর মতো উড়ে যাচ্ছিল সবুজমাঠগুলো
আর কিছু পাখি ওর বুক ছুঁয়ে ছুঁয়ে ...
তখন সে নীল-নয়না বলেছিল :
আবার কী হলো? ভাবছো কী!
না, তাকাই নি-তো, কোনো পরনারীর দিকে!
ওরা তো সব সবুজমাঠ, আর ঐ যে শাড়ী?
সে তো জীবনের দাস। 
সেই থেকে আমিও বলেদিয়েছি মেঘটাকে
সাবধানে থেকো!
একটা বিকেল একটা উপাখ্যান ...
২০০৫

