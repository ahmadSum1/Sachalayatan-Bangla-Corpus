যুগলপাখি




কালির উপর আঁকা ছাইমাটি আকাশ, তারই এক ফাঁক থেকে
তপন তাতিয়ে উঠে। কালোচুল সোনালি হাসে, রোদে ভেসে যায়
কবিতার খাতা, ডাইনে-বামে তার ঝাঁকড়া চুলের বাবরি দোলায়
বাঁওড়ি বাতাস, খোলা মাঠে কলম হাতে কবিকে দেখে। উজান ঠেলে
হাওয়ায় ভেসে শূন্যে দাঁড়ায়, আর দোল খেয়ে বলল যুগলপাখি ঃ
যাকে নি:সঙ্গতা দিয়েছে মানুষ, সে তো হাওয়ার হাত ধরে হাঁটে।
তাকে অনুষঙ্গ দেয় দূরের সবুজ-পাহাড়, পাতায়ও সুলিখিত হয়
ঝিরিঝিরি বাতাস, সন্ধ্যার রঙলাগা পথটাও কাগজ। দেখিস!
বিশুদ্ধ কবিতাকেই ছুঁয়ে দেবে, এই কবি ?

