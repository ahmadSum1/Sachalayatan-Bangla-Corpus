আমার ভালোবাসাটা আজকাল নগ্ন



আমার ভালোবাসাটা আজকাল নগ্ন
এক মহান নিসর্গে দাঁড়িয়ে : 
যে শাড়িটা তুমি পরো আর খুলে ফেলো,
রশিটানার মতো টেনে
আমি তা গুছিয়ে রাখি। 
যে শাড়িটা তুমি পরো রোদের ভতরে,
ছায়ার মধ্যে দাঁড়িয়ে
আমি তা গোছাতে থাকি।
আবার ছায়ার মধ্যে
যে শাড়িটা তুমি পছন্দ করো,
আমি তা রোদের দিকে টানতে থাকি। 
যে শাড়িটা পরো তুমি আনন্দে, মেঘের দিনে,
আমি তা টানতে থাকি
ঝড় আর বৃষ্টির দিকে।
যাতে ঠিকমত ভিজেপড়ে
তুমি লণ্ড-ভণ্ড, আর নগ্ন হতে পারো!
আমার ভালোবাসাটা আজকাল এরকমই নগ্ন।
১১.০৫.০০৫

