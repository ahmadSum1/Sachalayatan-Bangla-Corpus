বলেই রেখেছি সবুজ-সম্মতি



বলেই রেখেছি সবুজ-সম্মতি 
জীবন আমাকে সবুজ দেখতে সম্মতি দিয়েছে।
কথাটা বলতেই তুমি দৌড়ে গেলে আদিগন- সবুজে।
আর তোমার পছু-পিছু, কিছু ভ্রমণবিলাসী প্রজাপতি।
তখনো আমার হাতে ধরা তোমার নীল-জব্‌জব্‌ে শাড়ী।
আমরা কী জানি, জন্ম আমাদের প্রসন্ন হবে এইখানে এসে?
আমরা এইখানে আবার সবুজশিশু হয়ে জন্মায়।
এই গ্রীষ্মে
তোমরা যারা যুগলভাবে পিতা ও মাতা হয়েছো?
নবজাতকের জন্ম তোমাদের প্রসন্ন করেছে।
আমাকে জীবন সবুজ দেখতে সম্মতি দিয়েছে :
তোমরা আমার অভিনন্দন গ্রহণ করো। আর
তোমরা যারা আমার এজন্মের দোষত্রুটি খুঁজে খুঁজে
ক্লান- হও, নবজাতকের জন্ম তোমাদেরও
প্রসন্ন করুক। আমি বলব : সম্মতি।
আগুনলাগা সরিষাক্ষেত-
পার হতে হতে হাতের
ভেতরে হাতটাকে ইংগিতপূর্ণ করে
তুমিই আবার যখন বললে :
একটা কৃষ্ণলীলা! এখানে হয়ে যেতে পারতো?
আমি শুধু বলেছি : সম্মতি।
নিজের ভেতর থেকে আমরা নিজেরাই
আবার জন্মালাম এই সরিষাক্ষেতে ;
কোথাও আবার তোমাকে দেখলাম
তুমি পুরোনো-পুড়ে যাচ্ছো সুন্দরে!
সরিষাক্ষেত, সবুজমাঠ, রোদ আর হৃদয় থেকে উঠে এসে
তোমাকেই বললাম আমি : ভালোবাসি।
আর অই যে প্রজাপতি, ওরা তখন উড়ে এসে
আমার কবিতার মধ্যে থাকতে চাইলো?
আমি তো বলেই রেখেছি : সবুজ-সম্মতি ...।
০৮.০৫.০০৫

