অস্তগামী সূর্য আর বলল একটু বসবে



অস্ত-গামীসূর্য আর বলল একটু বসবে?
উঁচু ডাল থেকে
সন্ন্যাসীকে দেখে
কাকটি ডাকলো
খাঁ-আআআআ!
চোখের ছায়া আর সূর্যের অশ্রুতে
ঢাকা পড়েযায় তার জিজ্ঞাসুদৃষ্টি ;
একটু বসবে?
সবুজ মাঠটা আর বলল
কোথায় যাবে?
নিরিবিলি পথ বেয়ে
আদিগন্ত- সবুজ মাঠটাকে
দ্বিখণ্ডিত করে
নির্জনতাকে ভেদ করে
তবু হেটে যাচ্ছে দুটো পা ...
সমুদ্রগামী জাহাজ
অযথাই চায় যেমন
বিশাল জলরাশিকে বিভক্ত করতে।
কাকে বলে, জীবন গোছানো?
অস্ত-গামীসূর্য আর বলল
একটু বসবে?
২৮.০৮.০০৫

