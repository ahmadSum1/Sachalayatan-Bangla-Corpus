নির্ভুল তীরের জন্য  




রুপোলি ধনুর দেবতা অ্যাপেলো
তার তূণ থেকে ছিলায় পুরে
ভুল তীরটিই বোধ হয় ছুঁড়েছিলেন
একিলিসের দিকে
প্যারীসকে দিয়ে।
ট্রয়ের যুদ্ধক্ষেত্র থেকে
আহত হয়ে এই মাত্র ফিরলেন
প্রেমের দেবী আফ্রোদিতি,
আর কোন বিবাহিতা হেলেনের ঘরবাড়ি জ্বালাতে
ওখানে গিয়েছিলেন শুনি!
কূটোক্তি শুনলেন দেবী।
রাজদ্রোহী হতে পারতেন রুপোলিধনুর দেবতা
জিউসের দরবারে। হেক্টরকে রক্ষা করে দেবী
ট্রয়কে বাঁচাতে পারতেন
প্রেমকে জিতিয়ে দিতে?
আমি শুধু প্রমের জন্যেই দ্রোহি,
জিউসের নামটিই বেছে নেবো
এই শতাব্দিতে, নির্ভুল তীরের জন্য ....

