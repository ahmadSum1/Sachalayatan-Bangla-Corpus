নীল নাকফুল ১০



লতার বিছাহার
 
অজস্র সূক্ষ্মবনফুল লতাগুল্মকে দেখেছি
বনে বনে ঘুরে অনন্ত বারোটি বছর
শুধু পূর্ণতা দিয়েছি হৃদয়কে
এক জনমে যতটুকু সম্ভব
ফোটাতে এই বনফুল
বনলতা নিজের মধ্যে ...
আমি পৃথিবীর পথে রোপণ করিনি টাকার বৃক্ষ 
গড়তে আসিনি ইমারত। 
এই খ্যাপা, গৃহত্যাগী-হৃদয় ছাড়া 
আর কোনো ধন-সম্পত্তি নেই আমার   
এ হাতের ইচ্ছার মতো 
আমার কালজ্ঞপ্রেম 
তোমার কোমল কোমরে জড়াতে চাই ;
রোদসিক্ত লতায়- ফুটন্ত বনফুলে বুনেছি তাই, 
তোমার জন্য বিছাহার, নেবে ?
আর এ হাত আমার জীবনের কঠিন পথে
তোমায় টেনে নেবে চির-কাছে, আসবে ?
গ্রহণ করো, সম্মত হও প্রিয়তমা ! ...
যদি প্রেমে, চুম্বনে থাকে সম্মতি ?
.....

