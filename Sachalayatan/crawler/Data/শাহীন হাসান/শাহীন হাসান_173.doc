ভ্যাটিক্যানসিটি



ভ্যাটিক্যানসিটি 
কালের সাক্ষী
তাজ মহলের অস্তিত্বেও লেগে আছে পাপ!
নিরপরাধ শিল্পীর নান্দনিক রক্ত।
নির্যাতনবিহীন নিচ্ছিদ্র-নির্মাণ কাজ
সম্ভবপর হয়েছে কোথাও কখনো?
কারা এই মনোরম প্রসাদের শ্রমিক ছিল
কত কয়েদির অশ্রু, যুদ্ধবন্দী, দ্রোহির আত্মাহুতি-
নির্মাণ করেছে এই ভ্যাটিক্যানসিটি? 
যাজক ও শাসকশ্রেণীর দ্বন্দ্ব-সংঘাতের ঘোলাটে ইতিহাস
নির্মাণ করেছে : চারশো থেকে ষোলশো শতাব্দি ধরে
একশত নয় একর জমির উপর
পৃথিবীর সবচেয়ে ক্ষূদ্র এবং মনোরম
স্বাধীন সার্বোভৌম রাষ্ট্র,
এই ভ্যাটিক্যানসিটি : 
আমরা সারিবদ্ধ হয়ে দাঁড়িয়েছি
সুদীর্ঘসারি। ধীর পায়ে এগোচ্ছি, একের পর একজন।
পাথুরে সড়ক পার হতে দেখি, খুবমোটা-স্বাস্থ্যবান
পাষাণ-স্তম্ভগুলো, কালের সাক্ষীস্বরূপ দাঁড়িয়ে আছে।
আমরা প্রবেশ করছি খ্রিস্টীয় পিতার
প্রাসাদের প্রধান ফটকে :
গতকাল শান্তরি জন্য যেখানে পিতা প্রার্থনা
করে গেছেন, মানুষের জন্য ;
আমরা এসে দেখলাম স্বর্গীয়পারিজাতে বসে
সেই আলোচনাটাই করছে-
সাদা আনঞ্জেলীয় পায়রাগুলো! 
অন্তত কিছুক্ষণের জন্য ভুলে যাই, এ সড়ক
আমাদের সালাম দেয়নি, বলেনি নমস্কার ...।
১৭.০৪.০০৫

