রাগ ভৈরবী



রাগ ভৈরবী
কী চায়, চায়তে পারে, পৃথিবী আমাদের কাছে?
মাটির সাথে মিশে, পুড়ে কয়লা হয়ে পড়েছিলাম
কোনো অন্যায় যুদ্ধ ক্ষেত্রে। অথবা
জন্ম কোনো অর্থ বহন করে,
তাও জেনে যায়নি, যাবো না আমরা!
এখানে ধেয়ে আসে রাত্রি, স্বপ্ন জ্বলতে থাকে চিতায় :
এদিক থেকে দুটো পাতা গোছায়-
ওদিক থেকে ডাল ভেঙেপড়ে।
একটা বিশাল শাপলার মতো উজ্জ্বল-
শুভ্রজলে ভেসেছিল আমাদের স্বপ্ন :
জলের কামড়ে তাও রঙসহ ডুবেযায়!
জলের ভাসানে ভাসলাম কত বান-ভাসিমানুষ,
যেন ঝড়েপড়া কয়েকছত্রপাখি। এভাবেই
স্বপ্নের দেশে আমাদের পৌঁছনো হয়নি।
ভালো আছে ইউরোপ। আমরাও ভালো থাকবো বলে,
পেছনে পড়েও হাঁটছি ; পাখি, তুমি আফ্রিকা গাও... ;
পাখি, তুমি রাগ ভৈরবীতে এশিয়া গাও ...

