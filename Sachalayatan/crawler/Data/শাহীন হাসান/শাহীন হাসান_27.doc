পেটেপ্রজাপতি 



খুব চাপ দিয়ে জমিয়ে ফেলেছে কিছু জল 
অনুভূতি তার হাতের মধ্যে
একবার সমুদ্রের সান্নিধ্য চেয়েছিলাম 
উৎসের কাছে মানুষ যায়
জলের দর্পনে দেখেছিলাম অখণ্ড এক জলজ মুখ 
তখনই একটা শক্ত হাত 
অন্যশরীরে রূপান্তরিত হচ্ছিল 
আমার কিছু নতুন অনুভূতি  
সৃষ্টির আগে সৃজ্যকে 
কিছুকাল কী থাকতে হয় স্রষ্টার সঙ্গে 
আমিও গড়েছি ঘর 
যেমন কবিতার সঙ্গে শব্দের একান্ত ঘর 
অপেক্ষা করছি, 
মুক্ত মনে এই কৃষ্টিক মানবী  
কখন নীলচোখ জোড়া মেলবে ?
বিশুদ্ধ বাংলায় বলবে, বহন করছি কবি-  
পেটে আমার তোমার প্রজাপতি!
(Schmetterling im Bauch -মূল জার্মান)
পেটে প্রজাপতি : প্রমানুভূতি, প্রেমেপড়া... ।

