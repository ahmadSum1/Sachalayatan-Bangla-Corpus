বই-বার্তা: লেখক রায়হান আবীরের সাক্ষাৎকার



বইমেলা শেষ হয়ে এল প্রায়। তাক থেকে পুরানোদের হটিয়ে নতুন বইগুলো জায়গা করে নিচ্ছে, বাতাসে ছাপাই-বাঁধাইয়ের সৌরভ। সচলায়তনের সাথে সম্পৃক্ত অনেকের নতুন বই প্রকাশিত হয়েছে এবারের বইমেলায়। কারো বা পূর্বপ্রকাশিত বই নতুন আঙ্গিকে পাঠকের হাতে এসেছে। লেখার বিষয়বস্তু, ভাষার ধরন ও মুদ্রণের অভিনবত্ব বিচারে এই বইগুলো বিস্তর আলোচনার দাবী রাখে। সচলায়তনের পক্ষ থেকে এবারের বইমেলাকে কেন্দ্র করে লেখকদের সাথে তাই সাক্ষাতকারের আয়োজন করা হয়। এই খোলামেলা আলোচনার উদ্দেশ্য ছিল প্রকাশিত বইগুলোকে ঘিরে নানা প্রশ্নের উত্তর খোঁজা।
আজকের এই পোস্টটি লেখক রায়হান আবীরের সাথে সাক্ষাতকারের অডিও পডকাস্ট। সাক্ষাতকারটি স্ট্রিম করে শুনতে পারবেন এখান থেকে - 

সাক্ষাৎকারটির সূচনা সচল রায়হান আবীরের বই “অবিশ্বাসের দর্শন”কে ঘিরে। সঞ্চালক হিসেবে হিমু ভাই ও আমি নানা প্রশ্নবানে লেখককে জর্জরিত করার দায়িত্বটুকু পালন করেছি। কোন পূর্বলিখিত কাঠামোর সাহায্য না নেওয়ায় পুরো আলোচনাটাই ছিল স্বতঃস্ফুর্ত ও নানা প্রাসঙ্গিক ডালপালায় পূর্ণ।
এই ফাঁকে চট্-নজরে বইটি সম্পর্কে জেনে নেই-

--------------------------------
“অবিশ্বাসের দর্শন”
--------------------------------
লেখক - অভিজিৎ রায় এবং রায়হান আবীর
প্রচ্ছদ: সামিয়া হোসেন 
পৃষ্ঠা সংখ্যা: ৩২০
মূদ্রিত মূল্য: ৫০০ টাকা (পেপারব্যাক ২২৫ টাকা)
প্রকাশক: শুদ্ধস্বর, ফেব্রুয়ারি, ২০১১ (পুনর্মুদ্রণ ২০১২)
৯১ আজিজ সুপার মার্কেট (৩য় তলা) শাহবাগ, ঢাকা। 

বইটাকে নিয়ে একটা ফেইসবুক গ্রুপও আছে -  http://www.facebook.com/obisshasher.dorshon

আশা করি সীমিত পরিসরের এই কথোপকথন পাঠকদের মনোজগতকে উস্কে দিবে। বইটিকে ঘিরে পাঠকদের থেকে আরো নানা রকম প্রশ্ন, পাঠ প্রতিক্রিয়া আসবে। এই বেলা একটা তুমুল আলোচনা হয়ে যাক, কেমন?
---
কৃতজ্ঞতা স্বীকার: হিমু, সম্পাদনার মত কঠিন কাজটুকু স্রেফ একা হাতে সামাল দিয়েছেন।

