মৃন্ময়ের শিরোনামহীন কাব্যকথা



বিনিদ্র প্রহরে হতাশাকুড়ে অনুপ্রবেশ
অনাহূত আমি অগ্নিরূপে জাগ্রত
নিয়মনীতির পুস্তিকা পুড়ে ছাই
ধূসর রঙা মেঘ হয়ে যাত্রা অজানায়।।
মায়াময় ভাবনাগুলোর ছুরির আঘাত
কুচি কুচি চেতনার একাকী বিষন্নতা
কল্পনায় থমকে থাকা স্মৃতিগাঁথা
অশরীরী মালাবদল উজ্জ্বল আঁধারে।।
অগণিত নব্য নব্য আবিষ্কৃত অনুভূতি
সময়ের অস্থিরতা আলোকবর্ষ দূরত্বে
অসময়ের অসংজ্ঞায়িত প্রজ্ঞাপন
সুখদুঃখের মিশ্রণের স্বাদে স্বর্গানুভব।।
আলোময় ছায়াহীন জীবনের আহ্‌বান
আত্মার দেহত্যাগে কায়ার অবগাহন।।
০২/০২/২০০৮ @ ০৩:২৩

