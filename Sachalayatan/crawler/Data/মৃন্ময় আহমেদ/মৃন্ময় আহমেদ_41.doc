ডায়েরীর পাতায় লেখা এপিটাফ



করেছি কর্তব্য যাহা,
সেইটুকুই আমার যাহা জমা
করেছি অন্যায় যাহা,
সেইটুকুই খরচ দিও বাদ।
তোমাদিগকে যেটুকু দিয়েছি দুঃখ
করো ভাই ক্ষমা
তোমাদিগকে যেটুকু দিয়েছি সুখ
করো আশীর্বাদ।
ডায়েরীখানা ২০০০ সালের। এ লাইন ক'খানা লেখা হয়েছে ২০০১-এ। পৃষ্ঠা ২৫ জানুয়ারিতে। ফুটার অংশে U লেখা, মানে মূল লেখক কে তা অজানা আমার।।
এ কথাগুলোকে সবসময় মনে পড়ে। জীবনের সুতো কখন ছিঁড়ে যায় তার কোনো নিশ্চয়তা নেই। তাই ব্লগের ঘরে এপিটাফ এঁকে দেয়া উত্তম।
হঠাৎ ডেকে ওঠে নাম না জানা পাখি
অজান্তেই চমকে ওঠি-
জীবন, ফুরালো নাকি।

