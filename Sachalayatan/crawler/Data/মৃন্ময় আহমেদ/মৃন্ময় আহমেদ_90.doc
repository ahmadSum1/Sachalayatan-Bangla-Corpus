কান্না এবং মৃন্ময়



১. কান্নার কাছে নিবেদন
কেন তুমি এত দূরে?
কেন তুমি নেই এই দু'চোখে?
কেন তুমি দিচ্ছ আমায় কষ্ট?
কষ্ট দিয়ে দিয়ে করছো আমায় নষ্ট!
নষ্ট হয়ে যাচ্ছি ক্ষয়ে দিনকে দিন;
কত জনায় পায় কত অশ্রুর ঋণ।
ঋণের বোঝায় হয়ে গেছি নত
কতকিছুর দংশন সইছি অবিরত।
অবিরত যাচ্ছি বলে তোমায়...
এখনো তুমি দাওনি দেখা আমায়।
তুমি কেন এত দূরে?
কখন আসবে দু'চোখে?
মুছে যাবে সব কষ্ট
হবো না আমি আর পথভ্রষ্ট। 
২. মৃন্ময়, তোমাকে বলছি
যদি ডাকো-
মিনতি ভরা হৃদয়ে যদি ডাকো মোরে
যদি সেই ডাকে ফুটে উঠে আকুতি
যদি ডাকো মোরে-
দূরে ফেলে সব হতাশা-বেদনা
হাসি আর আনন্দকে বুকে ধরে
যদি একান্তই ডাকো মোরে-
দেখা দেবো,
দেখা দেবো তোমার দু'চোখে।। 
রচনাঃ ২০০১

