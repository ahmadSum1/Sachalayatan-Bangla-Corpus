রং বড্ড এলোমেলো



অনেকদিন কিছু লিখতে পারছি না
শুরুতেই থমকে যাই- হোঁচট খাই
শুধু অস্বচ্ছ একটা প্রতিচ্ছবি ভাসে
শৈশব কিছু স্মৃতি ফিরে ফিরে আসে..
পিছুপানে তাকানো যে বড্ড কঠিন!!
তবুও...
সাদাকালো রেখাতে ফুটে স্মৃতি
রঙিন স্বপ্নও দেখি সাদাকালোয়!
কষ্টের রঙ শুনি নীল
আনন্দ তাহলে বেনীল!
সব থাকে লাল রক্তের শরীরটাতে
নশ্বর শরীরে শুধু মাটি আর মাটি।।
কন্ঠ ছেড়ে চিৎকার করে বলতে চাই
রঙ-বেরঙের কোন খেলায় আমি নাই
শুধু একটি সময়ের কথা লিখতে চাই
শৈশব চোখের সামনে ভেসে আসে
পিছুপানে তাকানো যে বড্ড কঠিন!!
তবুও...
সাদা কাগজে কালো কালির কালো অক্ষর।
ভাবনাদের কেবল দু'চোখে হানা দেওয়া
অক্ষরদের চোখের জলে ভেসে যাওয়া।
রঙহীন চোখের জল।
আর
রঙ বড্ড এলোমেলো।

