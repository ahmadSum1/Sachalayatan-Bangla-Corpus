জীবন/পরিত্যাগের নির্বাসন



তুমি পরিত্যাগ করেছিলে আমায়
তাই অচেনা এক ভুবনে আগমন
বেনামী আমার মানুষ নামকরণ।
তুমি পরিত্যাগ করেছিলে আমায়
কিছু ভালোবাসার মানুষের মাঝে
জীবন নামের ভেলা ভেসে চলে।
তুমি পরিত্যাগ করেছিলে আমায়
হারজিতের খেলায় বেঁচে আছি
জীবন নামের লড়াইয়ে মত্ত আমি।
তুমি নির্বাসনে পাঠিয়েছিলে আমায়
দুই যুগ পেরিয়ে গেলো সেই কবে
পুড়ে চলেছি বেঁচে থাকার নির্বাসনে।
তুমি পরিত্যাগ করেছিলে আমায়
জানি কাছে আবার নেবে ফিরিয়ে
মরণ আসছে তাই ধীরপায় এগিয়ে।
পরিশিষ্ট-
তুমি পরিত্যাগ করেছিলে আমায়
সেই বিরহের ফল এই জীবন
তুমি আবার ফিরিয়ে নেবে আমায়
সেই মিলনের তরেই তো মরণ।
-----------------
২০০৭-০১-২৩ 

