অ্যান্টি-পয়েট কাকে বলে?



শবাধার আর ছাইদানের কোনো ব্যবসাদার?
এমন সেনাপতি যে নিজেও ক্ষমতায় দ্বিধাগ্রস্ত?
এমন পুরুত যে কিছুতেই বিশ্বাস করে না?
এমন-কোনো ভিখিরি-ভবঘুরে যে সবকিছু নিয়েই
হাসাহাসি করে, এমনকি বার্ধক্য আর মৃত্যু নিয়েও?
কোনো বদমেজাজি বাক্যবাগীশ?
খাদের পাশে নাচতে-থাকা কোনো নাচিয়ে?
সারা জগতের প্রেমে পড়েছে এমন-কোনো নার্সিসাস?
এক রক্তমাখা ভাঁড় যে ইচ্ছে করেই যা-দশায় পড়েছে?
চেয়ারে বসে ঘুম লাগায় এমন-কোনো কবি?
এক অত্যাধুনিক কিমিয়াবিদ?
বৈঠকখানার কোনো বিপ্লবী?
কোনো পাতিবুর্জোয়া?
কোনো ছ্যাবলা? কোনো হোতা? অপাপবিদ্ধ কেউ?
সানতিয়াগো চিলের কোনো চাষী?
যে-বাক্যটি নির্ভুল মনে হয় তার তলায় লাইন দাগো।
__________________________
-নিকানোর পার্‌রা 

