মাতাল সুরে মাতাল শিরোনামে তালের গান



আজ জানলা খুলে সূর্য ডাকি আয় মামা!
গতকালও ছিলাম মাতাল, হ্যাঁ মামা!
কতো গাল খেলাম জীবনে.
কতো সকাল গত রাতে,
বদলে নেই সব অঙ্গীকার,
গরীবের যদিও খাদ্য দরকার...
আমি মাতাল।
একটা বোতল সাবাড় করে আরেকটা!
নিজেই ঠুকছি নিজের মাথার পেরেকটা!
কতো টাকায়, কতো বোতল
একা একা করে কতল,
বদলে নেই সব অঙ্গীকার,
ন্যাংটো ছেলেটার প্যান্ট দরকার...
আমি মাতাল।
মাতলামিতে ঢালছি টাকা পাঁচ বছর,
মাতলামিতে ফার্স্ট হবো, নেই শপথ!
কতো টাকায়, কতো হাসি
ক্ষমতাকেই ভালোবাসি,
বদলে নেই সব অঙ্গীকার,
দেশটা যাক,... জানুক আবার...
আমি মাতাল।
কোনো পথই মসৃণ নয়, কোনো পথই নয় চেনা! এখানে টিকে থাকা যুদ্ধ নয়, সংগ্রাম। সংগ্রাম অধিকার নয়, সওদাগরি! এরপরও টিকে থাকা অনিবার্য নয়, মুহুর্মুহু প্রসব বেদনা।
- কার্নিশে ম্যাগপাই।।








     Get this widget 
|
     Track details  
|
 		eSnips Social DNA    






