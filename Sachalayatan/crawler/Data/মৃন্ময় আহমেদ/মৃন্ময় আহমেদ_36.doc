ক্লান্তি আর আমি



ক্লান্তি চুমু এঁকেছে কপালে-
(পরম যত্নের সেই আদর,
শিহরণ সমগ্র সত্ত্বা জুড়ে)
অবসর মিলে না কোনো।
কোথাও যেতে ইচ্ছে করে না
কিছু করতেও মন চায় না।।
গানের কথা ভেসে আসে
অন্তরাত্মা হতে-
বিবাগী মন নিয়ে জন্ম আমার...
শুধুই বলে,
আমায় ডেকোনা, ফেরানো যাবে না..
আমি বলি,
নই আমি কোনো ফেরারী পাখি-
সাধারণ মানব হয়ে উড়াই ঘুড়ি
নাটাইবিহীন, কোনো সুতো নেই।
জীবন, ক্লান্তি আর আমি।
আমৃত্যু, ক্লান্তি আর আমি।
অতঃপর অনন্ত গহ্বরে.. 

