কষ্টও রং বদলায়



সমস্ত সত্ত্বা জুড়ে আগুনের খেলা।
জ্বলন্ত আমি।
আগুন নিভাতে চাই আগুনে।।
নিভন্ত আগুন হতে ধোঁয়ার রেখা ফুটে না তবু
আগুনে ঢালি আগুন আবার-
একের পর এক
অগ্নিশিখায় ধোঁয়ার কালো রেখা মুছে দেবো
পেরে ওঠি না।
আগুনে আগুনে ছেঁয়ে যায় নীল আকাশ আমার
রঙ তবু ধোঁয়ার।
কষ্টের রঙ নীল।
আগুনে আগুনে ধূসর হয়েছে এখন সেই দুঃখ।
অচেনা তুমি কখন এসে কয়েক ফোঁটা দিলে জল ঢেলে
ধূসর কালো মেঘে ঢাকা আকাশ আবার হয় নীল বৃষ্টিতে।

