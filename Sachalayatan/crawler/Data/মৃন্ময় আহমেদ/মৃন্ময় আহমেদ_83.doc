অব্যক্ত কথায় লিপ্ত দেহ-মন...



কিছু কথা ছিলো। বলছি।
শোনো!
অনেকদিন থেকেই ভাবছি বলবো
বলা হয়নি এতোদিন
বললেই তো আর বলা হয় না-
কিছু অব্যক্ত থেকে যায়।
এই তো সেদিন!
বলেছিলামঃ ভালোবাসি।
তবুও কিছু শব্দ আড়ালে ছিলো;
বলিনিঃ ভালোবাসি শুধুই তনু
মনের ভাব দিয়ে কী হবে!
আমি দেহাস্বাদনে লিপ্ত-
একটার পর আরেকটা... অমৃত যেন!
ভালোবাসার অভাব নেই ভেতরে। -
তবুও মন বলে ওঠেঃ কাকে যেন মনে পড়ে- যখন-তখন।
আমি বলিঃ যা! ভুলে যা.. কেউ নেই- ছিলোও না কোনোদিন।
মনও ক্ষণিকের তৃপ্তিতে ভুলে যায় ক্ষণিকের তরে...
মেতে ওঠি নতুন প্রেমে- ভালোবাসায়
যার শেষ নেই, নাকি আছে!
হয়তো শেষ মৃত্যুতে, কারণ
শুনেছি মৃত্যু নাকি পুরুষ।
- ২৮ ডিসেম্বর ২০০৬

