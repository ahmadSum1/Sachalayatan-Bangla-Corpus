এখন আমি, আমাতে



অতঃপর
নীড়ে ফিরে আসা
আনন্দে ভেসে যাওয়া
নিজেকে আত্মস্থকরণের তৃপ্তি
বেশ ক'দিন
কী জ্বালা, যন্ত্রণা
নিজেকে হারানোর দংশন
রঙহীন রক্তক্ষরণ শরীর বেয়ে
এবং আবার
দহন হয়েছে অতীত
নিজেকে ছুঁতে পাওয়ার মুহূর্ত
এক অজানা আবেশে দিশেহারা
অনেক সময়
এক সফেদ ফাঁস
কালো ছুরির ফলায়
পলকে সাদাকালো দাবার গুটি
চলছে জীবন
চলবে এমনি
বাধ সাধে ধ্রুব কাল
এপার ওপার মাঝে এক নদী
আর
বুকে নব্য প্রাচীনের অবাধ মিলন। 

