আজ বিরিয়ানি খাব



উলুম্বুশ
---------
নিজের হাতের বিরিয়ানিঅনেকদিন ধরে ভালমন্দ কিছু খেতে ইচ্ছে করছে। আমার মত যারা একা একা থাকেন প্রাণের দায়ে পরে তারা খাদ্য বলে কিছু রান্না করা শিখে ফেলে একথা ঠিক কিন্তু ভোজনবিলাস যাকে বলে তা ঠিক হয়না।
তার উপর আমার কপাল এতই খারাপ আমার শহরে আমি একা থাকি। আশে পাশে কোন ভাইয়া থাকলে না হয় একটা কথা ছিল। অবশ্যই ভাইয়াকে বিবাহিত হতে হবে। তাহলে অন্তত মাঝে মাঝে দাওয়াত খেয়ে থাকা যেত। শুনেছি ব্যাচেলর ছেলেদের প্রতি প্রবাসী ভাবীদের একটা আলাদা মায়া থাকে। সম্ভবত তারাই তাদের রান্নার একমাত্র ভক্ত হয়। কখনো প্রমান করে দেখতে পারলাম না।
যা আছে কপালে ভেবে আজ ঠিক করলাম বিরিয়ানি রাঁধব। সকাল থেকেই তাই আজ বেশ উৎসব উৎসব ভাব আমার মাঝে। সেই সাথে একটা চিন্তা কেমন জানি হয়। রেসিপে পেয়ে দেখলাম খুবই সোজা। এটার পর এটা করতে হবে তেমন তো কঠিন মনে হচ্ছেনা। উৎসাহ বেড়ে গেল আর কল্পনা করছি নীলক্ষেতের সেই ১৫টাকা হাফ প্লেটের কথা। কোথা থেকে যেন নাকে সুগন্ধ ও চলে আসল। আমি রান্না শুরু করলাম। 
এরপর দেখি রেসিপিতে যেমন যেমন হওয়ার কথা তেমন তেমন হচ্ছেনা। বলল ঝোল শুকিয়ে ১ কাপে আসলে যেন মাংসে চাল দেই কিন্তু ঝোল তো আর শুকায়না। আমি দাঁড়িয়ে আছি তো আছি। আর তারপর কি করতে হবে সেটা নিয়ে অপেক্ষা। ধূর ছাই কি আর করা অতক্ষণ অপেক্ষা না করে দিয়ে দিলাম। এরপর হল যাতে নিচে না লেগে যায় তার জন্য নাড়তে হবে। আমি সমানে নাড়ছি এক সময় মনে হল এ তো হালুয়া হয়ে যাবে। তারপর আবার নাড়া বন্ধ। কিছুক্ষণ পরে আবার দেখি নিচে লেগে যাচ্ছে। প্রায় সোয়া ১ ঘন্টা পর যা হল তা দেখে কিন্তু বিরিয়ানির মতই লাগছে। রেসিপির লাস্টে একটা কথা থাকে সুন্দর করে পরিবেশন করুন। সুন্দর করে কিভাবে পরিবেশন করে আমি জানিনা। তাই দুটা টমেটো দিয়ে চোখ বানিয়ে একটা ডিম দিয়ে একটা হাসিমুখ অনেকটা ইয়াহুর স্টাইলে বানাতে চাইলাম। এখনো খাইনি কারন খাওয়ার পর যদি আর লেখার মুখ না থাকে। তবে একটু মুখে দিয়ে দেখেছি বেশ মজাই লাগল কিন্তু। এ কি আমার হাতের গুন নাকি জিহবার দোষ তা কিন্তু বলতে পারবনা। সচলায়তনের সবাইকে নিমন্ত্রণ। 
 
