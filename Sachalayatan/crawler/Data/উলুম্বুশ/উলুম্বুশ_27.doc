একজন অতিথি লিখকের আত্মকথা



***********উলুম্বুশ**************
******kamrultopu@yahoo.com*****
******************************
 আমি একজন অতিথি লিখক। সচলদের ভীড়ে অচল একজন। সচলায়তনের মোহে উড়ে এসে লিখার তর সইতে না পেরে সাথে সাথে নিবন্ধন করে ফেললাম। কিন্তু উলুম্বুশ নাম নিয়েও সেদিন থেকে আমার নতুন নাম অতিথি লিখক। আমার সাথে অবশ্য আরো অনেকে আছে একই নামে। তাও আমাদের মধ্যে কোন সদ্ভাব নাই। বরং নিজেদের মধ্যে একটা প্রতিযোগিতা চলে। ডায়েরিতে লিখা নিজের কবিতার একমাত্র পাঠক ছিলাম আমিই। তারপর ছোটভাই কে পড়িয়ে কিছু প্রশংসা শুনে ভাবলাম বাকি সবার মন্তব্য শুনি। কিন্তু নিজের উপর আস্থা বিলীন হয়ে গেল সচলায়তনের সচলদের ঝরঝরে লেখা পড়ে। তাই আর লিখব কিনা ভাবি। 
কিন্তু তাও অতিথি লিখক হিসেবে আমার জীবন এখন অন্যরকম। দিনে ১ টা লিখা দিয়ে ১/২ ঘন্টা যেন পেরুতেই চায়না। তারপর যখন লিখা আসেনা তখনও নিজেকে স্বান্ত্বনা দেই হয়তবা কোন মডারেটর নেই এখন। আশায় থাকি। আর যখন একটা লিখা চলেই আসে তখন তো আরো টেনশন। কজন পড়ল কজন আমাকে মন্তব্য দিল সেটা দেখতেই ব্যস্ত থাকি আমি। একই নামের অন্যান্যদের সাথে চলে কার লিখা কেমন জনপ্রিয় হয় কে আগে সচল হয়। আমার হোমপেজ হয়ে গেল সচলায়তন। দিনের মধ্যে কতবার যে আসি এখানে।
সচলায়তনের অচল আমি হাবিজাবি যাই লিখি নিজের নামে প্রকাশের অপেক্ষায়। হোক দেরি ততদিন হাত পাকুক , যোগ্য হয়ে উঠি সচলায়তনের।
ততদিন আপনারা একটু অপেক্ষা করুন আসছি আমি।  

