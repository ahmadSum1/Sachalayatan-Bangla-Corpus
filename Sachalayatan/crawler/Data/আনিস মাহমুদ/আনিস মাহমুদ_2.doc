সচলদেরকে আমন্ত্রণ: মুহম্মদ জুবায়েরের প্রথম প্রয়াণবার্ষিকী



গত বছর মার্কিন হিসেবে ২৪ সেপ্টেম্বর আর বাংলাদেশী দিনপঞ্জি অনুযায়ী ২৫ সেপ্টেম্বরে আমার ভাই মুহম্মদ জুবায়ের চলে যান। দেখতে দেখতে পেরিয়ে গেল একটি বছর।
এই উপলক্ষে আমাদের মা আগামী শুক্রবার, ২৫ সেপ্টেম্বর ২০০৯ তারিখ বিকেল ৫:০০টায় বনানীতে আমাদের বোনের বাড়িতে ছোট্ট এক অনুষ্ঠানের আয়োজন করেছেন। সেখানে তিনি তাঁর প্রয়াত সন্তানের কাছের মানুষদের উপস্থিতি চান। তিনি জানেন সচলেরা তাঁর সন্তানের কতটা কাছের। যেখানে যে সচল আছেন, আমাদের মা'র পক্ষ থেকে তাঁদের সকলকে আমন্ত্রণ জানাচ্ছি নিচের ঠিকানায়:
বাড়ি ৪৭, সড়ক ১৩
ব্লক ডি, বনানী
সচলদের উপস্থিতি আমার মা'র সন্ত্বাপ কিছুটা হলেও কমাবে বলে আমার বিশ্বাস।

