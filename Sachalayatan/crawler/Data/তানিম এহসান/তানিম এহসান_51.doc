নামহীন - চার



এক.
তারপর জানা যায় কোন এক ভুল বুঝে চলে গেছে কেউ, 
কোন এক কথা তবু থেকে গেছে বাকি; --
থেকে যায় অপসৃত ফোঁটা জল, প্রতিশ্রুত ঢেউ!
--------------------------------------------------------------------------
দুই.
মুগ্ধতা ঝরে পড়ে!
ঘাস নয়, ফুল নয়, চাঁদ নয় জোছনায়,
সমুদ্র পাহাড় নয়, নয় ফুল প্রজাপতি ..
পৃথিবীর এপিঠ-ওপিঠে আর কিছু নয়,
বিস্ময়াভিভূত এই জীবনে তবু, 
শুধু মুগ্ধতা ঝরে পড়ে ....
---------------------------------------------------------------------------
তিন.
একটি জ্বোনাক পোকার কাছে ঋণী থেকে গেছি, ঋণী থেকে যাই;
প্রতিদিন জেনে যাই মানুষের মুখোশ কত অকৃত্রিম হতে পারে!
জেনে গেছি -
বাস্তব এতোটা সহজ বলে কোনদিন সহজ হবোনা অনায়াসে।
একটি জ্বোনাক আলোর কাছে প্রতিটি ভোর কেবলই থেকে গেছে ঋণী।

