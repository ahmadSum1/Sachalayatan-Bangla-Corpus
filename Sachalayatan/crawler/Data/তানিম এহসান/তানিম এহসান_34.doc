আমাদের স্বাধীনতা প্রকৃতপক্ষে মহান: গঠনতন্ত্র থেকে আল্লাহ-রসুল বাদ দিলো জামাত



এই লেখাটি পড়লাম। আপনিও পড়ুন দয়া করে। পড়ে বিস্মিত হলে আপনার সবকিছুতে খুব বেশি বিস্মিত হবার ক্ষমতা কমিয়ে ফেলুন। যদি ভাবেন, ‘ওরা এমনি’ তারপর ধরে নিন যে এমনি করেই দিন যাবে তাহলে আপনার জন্য ০৪ ডিসেম্বরে একটি জামাত ঘোষিত হরতাল অপেক্ষা করছে, এরই মাঝে সারাদেশে তাণ্ডব ঘটেছে ব্যাপক। পুলিশ ধারনাটার উপর সাধারণ জনগণের আস্থা নেই, তার সুযোগে কর্তব্যরত পুলিশের উপর হামলা হয়েছে যত্রতত্র। সব করা হয়েছে ধর্মের নামে, আজ থেকে শুরু হয়নি। রাজনৈতিক দল হিসেবে সুযোগ, পৃষ্ঠপোষকতা পাবার পর থেকে জামাত-শিবিরের হাতে সারাদেশে মধ্যযুগীয় কায়দায় মারা গেছেন অসংখ্য মুক্ত বুদ্ধিসম্পন্ন মানুষ, পঙ্গু হয়ে বেঁচে আছেন আরও সব বিভিন্ন রাজনৈতিক দলের নেতাকর্মী।
শুধুমাত্র ধর্মের নামে একটি দেশের স্বাধীনতাকামী মানুষকে গণিমতের মাল হিসেবে এরা ধরে ধরে খুন করেছে, কন্যা-জায়া-জননী’দের তুলে দিয়েছে বর্বর পাকিস্তানী বাহিনী’র হাতে, নিজেরাও ধর্ষণ করেছে, লুটপাট করেছে -- সব ইতিহাসের পাতায় ছবিসহ রাখা আছে। শুধুমাত্র ধর্মের নামে এরা এখনও পারলে আপনার আমার ঘরে হানা দেবে, এরা এখন মরিয়া। আজকে (৩ ডিসেম্বর ২০১২) দের গঠনতন্ত্রে ব্যাপক পরিবর্তন এনেছে জামাত, আগামী কাল (৪ ডিসেম্বর ২০১২) ডেকেছে হরতাল। সেই হরতালে একদম মন থেকে সাড়া দেবে, কাজ করবে জামাতের সকল শক্তি, একদম পরিকল্পনা অনুসারে ঘটবে সব। আমরা এখনও গণিমতের মাল, বাংলাদেশ নামে কোন দেশের অস্তিত্ব কোনদিন কোনভাবে ছিলোনা এদের কাছে, এদের সংঘবদ্ধ চক্রের কাছে আমি, আপনি, আমরা সবাই বন্দি। চিড়িয়াখানার হায়েনা, চিল, শকুন এখন খাঁচায় থাকেনা; আমাদের মন, মনন বোধ এরা তাদের ব্যবসায়ী খাঁচায় বন্দি করে ফেলেছে। আমরা পণ্য। আপনি প্রতিদিন নিয়ম করে জামাতকে টাকা দেন, তাদের পৃষ্ঠপোষকতা করেন, করেন না?
গঠনতন্ত্র থেকে যাই বাদ দিক, এদের বিশ্বাস পাল্টায় নি, কোনদিন পাল্টাবেনা, তেমনি পাল্টাবেনা চর্চা। বাংলাদেশের গণতন্ত্র নিয়ে আপনি যদি খুব বীতশ্রদ্ধ হন এবং সেই কারণে ধর্ম বাদ দিলেই যদি আপনি জামাতের সবকিছু ভুলে যেতে রাজি থাকেন তাহলে এখান থেকেই পড়া বাদ দিয়ে দিলে খুশী হই, সবার জন্ম নিয়ে সবর মা কোনদিন গর্বিত হয়-না, আমাদের একসাথে ভাবতে চাওয়ার কোন সুযোগ নেই। গেট লস্ট! 
ধর্ম চিবিয়ে খায়না কেউ, বাংলাদেশের কোথাও কোন ধর্মযুদ্ধ নেই, কোনদিন ছিলোনা। যারা বুঝে ধর্ম পালন করেন তাদের-ও ভাবার সময় এসেছে আপনি আসলে নিজের ধর্ম পালনের পাশাপাশি শুধুমাত্র ভিন্ন ধর্ম পালনের জন্য কিংবা কোন ধর্মীয় আচার না মেনে চলা কোন মানুষের জীবনে সমস্যা তৈরির অধিকার রাখেন কিনা। কিন্তু যারা শুধুমাত্র পালন করতে হবে বলে পালন করতে করতে পরকালের কথা ভাবতে ভাবতে তবুও চুরি করেন, ঘুষ খান এবং অবসর জীবনে এসে হজ্ব করে মুচলেকা দিয়ে ফতোয়া দিতে শুরু করেন, এমনকি আপনারও ভেবে দেখা উচিত দাঁড়িপাল্লা মানে ওজনে কতটা কারচুপি হতে পারে! 
আমরা সবাই বাংলাদেশের নাগরিক, সাংস্কৃতিক ঐতিহ্যে, জাতিগত ভাবে বাঙালী -- আমরা কেউ ঢাকাইয়া, চাঁটগাইয়া, সিলেটী কিংবা কামরূপ কামাখ্যার অধিবাসী নই। একই দেশের নাগরিক, একই জাতীয় সঙ্গীত গাই, একই রণসঙ্গীত শুনে সবার-ই রক্ত দামাল হয়, একই ভাষার ভিন্ন ভিন্ন স্থানিক উচ্চারণে কথা বলি, একই একাত্মতা অনুভব করি -- বিশ্বাসে এবং মানবিক সংজ্ঞায় পার্থক্য আছে, থাকাটাই স্বাভাবিক। হয়তো আমার কথায় আপনি প্রচুর তর্কের সুযোগ খুঁজে পাবেন। আপনি তর্কের অজুহাত খুঁজতে থাকুন, ডান আর বামের মাঝামাঝি আপনার অজুহাত নামে আরেকটা হাত লেজের মত ঝুলতে থাকুক, আপনি ঘুমোতে যান।
নতুন সংশোধনীর মাধ্যমে দলটি গঠনতন্ত্র থেকে আল্লাহ প্রদত্ত ও রসুল প্রদর্শিত ইসলামী রাষ্ট্রব্যবস্থার কথা বাদ দিয়ে গণতান্ত্রিক রাষ্ট্র ব্যবস্থার কথা বলেছে। একই সঙ্গে নতুন গঠনতন্ত্র অনুযায়ী ইসলামী রাষ্ট্র ব্যবস্থার পরিবর্তে গণতান্ত্রিক পদ্ধতিতে ন্যায় ও ইনসাফ ভিত্তিক সমাজ প্রতিষ্ঠার কথা বলেছে দলটি। -- যে দেশে ইসলাম রাষ্ট্রধর্ম (এরশাদ প্রদত্ত, এই নরাধমের বিচার হয়নি এখনও বাংলাদেশে), শতকরা হিসেবের বাইরে মসজিদে মসজিদে একেক ওয়াক্তে আযান শুনতে পাবেন আপনি কম-সে-কম ১০ মিনিট নানাদিক থেকে, সে দেশে আল্লাহ প্রদত্ত ও রসুল প্রদর্শিত ইসলামী রাষ্ট্রব্যবস্থা বলতে-ও জামাত যা বুঝায় তার কথা ইসলামে বলা হয়নি। আমার কাছে এই এখন কোন রেফারেন্স নেই তবু আপনি চাইলেই দেখতে পারেন, খুঁজে নিতে: জামাতের প্রতিষ্ঠাতা মওদুদীর ইসলামের শুরু কবে, কিভাবে এর বিকাশ ঘটেছে, কোথা থেকে সব পরিচালিত হয় এবং ফাকিস্তান নামের একটা অথর্ব রাষ্ট্রে’র জনগণ তাদের কতটা ঘৃণা করে। সেসবের প্রমাণ দেয়ার জন্য প্রচুর মানুষ বসে আছেন, আপনি চেয়ে দেখুন একবার সত্যিকারভাবে। আপনি নিজ থেকে খুঁজে নেন কি? নাকি ধরেই নেন আপনার বাড়ী পাহারা দিতে আপনার সতর্ক থাকার প্রয়োজন নেই, সমাজ আর রাষ্ট্র নামের একটা যন্ত্র আপনাকে সব বালা-মুসিবত-মুশকিল থেকে আসান দিবে তাবিজ-কবজের মত?
আপনি কিসের উপর ভিত্তি করে নিজের দেশপ্রেম নিয়ে নিজের কাছে ভাবিত হন একজন শিক্ষিত মানুষ হয়ে? ইন্টারনেটে ঘুরে বেড়ান, কেন পেজে লাইক দেন, কার স্ট্যাটাস শেয়ার করেন, কতবার মন্তব্যে বলেছেন আপনি জামাতের বেলায় কতটা সচেতন? কতবার নিজেকে মনে করিয়ে দেন, মুখ ফুটে বলে ফেলেন জামাত’কে আপনি ঘৃণা করেন কারণ আপনার স্বাধীন-সার্বভৌম দেশের অস্তিত্বে আপনি বিশ্বাসী, এর চাইতে সুবৃহৎ আর কোন বিশ্বাস আপনাকে গর্বিত হতে দেয়না! বাংলাদেশের মুক্তিযুদ্ধ কেবলমাত্র কোন মিথের উপর ভিত্তি করে দাঁড়িয়ে নেই আপনি যতটা ভাবেন! সত্যিকারভাবে একটা ১৯৭১ ছিলো, ছিলো সত্যিকারের যুদ্ধে হাসতে হাসতে মরে যাওয়া তিরিশ লক্ষ শহীদ, সত্যিকারভাবেই এই দেশের অগণিত কন্যা-জায়া-জননী’র উপর চলেছিলো অকথ্য অত্যাচার, সত্যিকারভাবে-ই আপনি, আমি ভুলে যাওয়া মানুষের দলে নাম লিখিয়েছি। আমাদের পূর্বতন প্রজন্মের ব্যর্থতার কারণে সেইসব নারী’রা তাদের সম্মান ফিরে পান-নি, সেই পাপ বহন করে এই এখনও আপনার, আমার ছোট বোনটিকে সেফটি-পিন হাতে বাসে উঠতে হয়... শেষ নেই... আপনি কখনও প্রতিবাদ করেন? টাইটেল পাস করা একজন মাদ্রাসা ছাত্র যখন আপনাকে ধর্মের নামে কাফের হত্যার বৈধতা দিয়ে দোয়া পাঠ করে, আপনি তখন কতটা প্রতিবাদ করেন? আশেপাশের মানুষের সাথে কথা বলেন এই নিয়ে?
আমাদের যদি সবারই দল থাকে, সবারই একেকটি নির্দিষ্ট দল থেকে থাকে প্রত্যাশা তবে শুধুমাত্র একটি মানদণ্ডের উপর দাঁড়িয়ে আপনি, আমি একসাথে কথা বলতে পারি। সেই মানদণ্ড’টির কোন আকার নেই, আয়তন নেই, নেই কোন সূচনা, শেষ কিংবা সারাংশ। একটি যুদ্ধ করে স্বাধীন হওয়া দেশে স্বাধীনতা বিরোধী’রা সব দেশেই ছিলো, আছে, থাকবে কিন্তু আমাদের বাংলাদেশের মত এমন সুযোগ-সুবিধা আর বাহুবল নিয়ে পৃথিবীর আর কোন দেশে এরা থাকেনি।আপনি আপনার শুধুমাত্র শারীরীক নয়, মানসিক অবস্থান-ও বেছে নিন। না পারলে মানুষকে ভালবাসুন, বাবা-মা’কে শ্রদ্ধা করুন, বৃদ্ধদের সহায়তা করুন, শিশুদের প্রতি হওন সদয়, নারী-পুরুষ নির্বিশেষে মানুষ হিসেবে গল্পের বই পড়ুন, গান শুনুন, কবিতার বই পড়ুন, সিনেমা দেখতে যান, নাটক দেখতে যান -- সামগ্রিকভাবে একটা কিছু করুন অন্তত। শুরু করুন এই বিজয়ের মাসে। এই বিজয়ের মাসে এরা হরতাল দিয়েছে সারা বাংলাদেশ জুড়ে!! একবার ভাবুন, তাদের বিচারের এই ক্রান্তি লগ্নে বিজয়ের মাসে একা একা হরতাল দেয়া, তার আগের দিন এই ভণ্ডামি কতটা তাৎপর্যপূর্ণ হতে পারে। নাকি মগজ ধোলাই হয়ে গেছে এরই মধ্যে? বিক্রি হয়ে গেছে আত্মা, স্বদেশ, সংস্কৃতি, মা-বোন --- সব? 
স্বাধীনতার গর্বের পাশাপাশি এটা আমাদের জাতীয় লজ্জা হতে পারে যদি না এই ধর্মেরে খোলসে বন্দি পশুটির প্রকৃত খোলস বেরিয়ে আসার পর আমরা তাদের আবার সুযোগ করে দেই, সেই ব্যর্থতার ইতিহাসে আপনার নাম লিখা হবেনা হয়তোবা কিন্তু আমাদের পরবর্তী প্রজন্ম যখন ‘সব শালা মাদারচোদ ছিলো!’ বলে গালি দিবে তখন সেখানে আপনার শিশুটি আপনার মুখ খুঁজে নেবে সবার আগে।

