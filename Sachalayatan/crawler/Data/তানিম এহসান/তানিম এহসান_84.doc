সূত্রধর! রঙে হোক শিল্পীর জয়!!



সূত্রধর!

ওহে নিরালা মানুষ, ঘরের আঁচলে খুদকুটো জমেছে যা,
তার সব নৈবদ্য জ্ঞানে পূজা করলেই দেখবে পূজারী মন
বেহালায় সংগত; সেইসাথে আলাপ জুড়ে দিতে একটা
মিঠেকাড়া মন্দিরা দূরাগত বাঁশীটাকে টেনে নেবে যখন -
তখন তুমি চাইলে একটা হারমোনিকা খঞ্জনির বোলে
যে গাইবেনা তার দিব্যি তোমাকে কে দিয়েছে কবে?
বাজো! গ্রহন লাগা ঘনঘোর নিশ্চিত জলের দেখা পাবে,
তারপর সাধিত গলায় জটাধর বিবাগী তুমি গেয়ে উঠলে -
আবারও মনে হবে - বাজালেই বেজে উঠো তুমি;
তুমি ছাড়া আর কেউ তোমাকে বাজাতে পারেনা;
তুমি ছাড়া তোমার উচাটন জল, প্রাকৃতিক ভূমি
বাজাবে - কোথায় সে সূত্রধর? বাজোনা!
রঙে হোক শিল্পীর জয়!!

আকোঁনা! বে-নী-আ-স-হ-কলা দেয়া আছে পৃথিবীর সংহত পাত্রে!
তুমি- তোমার বিলাসী খেয়ালী হাত আর তুলি ধরে
একটা গগনবিদারী আর হুহু টানে ক্যানভাসে, সুশোভিত ছত্রে
টান দিলেই ফুটে উঠবে তোমার নিজস¡ এক গ্রনথিত রঙ; প্রাণভরে
আঁকোনা; অবিনাশী জলাধার তুমি, আঁকোনা তোমার নিজেকে!
প্রাকৃতিক নিয়মেই - সব রঙ ফিকে হয়, সব ভুল বড় করে যায়,
সব দায় মিটে যায় সহজ নিয়মে; তারপর আবারও সরল সত্যটাকে
খুব করে মেনে নিয়ে হতে হয় ধ্যানী - ঋষি - ধ্যান সহায়!
জড়ের সাধ্য থাকেনা সৃষ্টি করে, হতে পারে নিপূণ চিত্রকর -
বেপথু মানুষ জানেনা কতদূর গেলে পরে একখানি ছবি আঁকা হয়;
পথে দেখো সতেজ দুলেছে জারুলের ঘ্রান, দারুন জারুল প্রহর,
তুমি তবে আকর্ষিত পতঙ্গপ্রাণ - রঙে হোক শিল্পীর জয়!!
         - তানিম এহসান, বরিশাল, ২৩.০৭.২০১১

