অদ্বৈত!



হতবাক জারুল পেয়েছে তৃষিত ঝিনুকের দেখা, সম্প্রদান বাকি -
প্রথমের যথাভাব, দ্বিতীয়ার প্রণতি স্বভাব - উপমায় এলো-কি!
যতটুকু বলা হলো, দ্যোতনা প্রকাশ পেলও সশব্দ অক্ষরে -
তাতে কার কতখানি, হয়ে গেলো জানাজানি, কবিতার হাত ধরে!
গেলো-কি জানা, দু’জনার কোথায় ঠিকানা অথচ দূরত্ব অতিক্রান্ত,
হলোকি খোঁজা- কতদূর জানাবোঝা, খুলেছে নিজস্ব সীমান্ত;
তারপর নীরবতা, বলে গেছে যতকথা, তার বেশি দিয়েছে শ্বাস-
জলের সিম্ফনি, ছুঁয়েছে চিরল বনানী, শ্রুতি-ময় করে গেছে বসবাস;
জারুলের সব রঙ, ঝিনুকে প্রতিফলন নান্দনিক হয়ে গেলে,
ঝিনুকের মিহিদানা, পাললিক প্রার্থনা, জারুল পরাগে পৌঁছুলে -
জেগেছে সৃষ্টির সুখ, ঝিনুকের উন্মুখ, দোয়াতে ভরেছে কালি -
ঘনঘোর কলমের দায়, মুক্তো যদিবা ফলায়, তাতে সব দুঃখ জলাঞ্জলি!
                (ঢাকা, ০২.০৯.২০১১)

