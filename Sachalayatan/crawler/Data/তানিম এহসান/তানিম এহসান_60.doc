প্রজ্ঞা বন্দনা




স্মিতহাস্য সক্রেটিস পুত্রবৎ বন্ধুদের কহিলেন -
“ প্রজ্ঞার অন্বেষণে, চষিয়াছি জ্ঞানী জনে;
দেখিলাম কাহারো অজ্ঞেয় কিছু নাই,
যখনই জানিতে চাই
কি আছে অজানা আর কিবা অজ্ঞেয়,
তাহা জানেনা কেহ।”
অতঃপর ক্ষণকাল নির্বাক রহিলেন।
নিষ্পলক চক্ষুদ্বয়, চাহনি সুদূর,
কহিলেন - “কিছুই হইলোনা জানা,
জ্ঞান সসীম নহে অসীম সমুদ্দুর,
আমি তাহাতে মাত্র ক্ষুদ্র বালুকণা”।
হেমলকে মরে নাই প্রজ্ঞা, ঢের বিকশিত
প্রজ্ঞায় প্রণতি জানাই, প্রজ্ঞায় আনত।।
০৩.০২.২০০৩, সৈয়দপুর।

