অধম গোলাম হইতে উত্তম যদি তার দেশপ্রেম থাকে।




অধম গোলাম হইতে উত্তম যদি তার দেশপ্রেম থাকে।
অধম গোলাম হইতে উত্তম যদি সে নরাধম না হয়, যদি তার না থাকে পশু প্রবৃত্তি।
অধম গোলাম হইতেও উত্তম যদি তার মওদুদি-দাড়ি-টুপি সম্বল না হয়।
একজন অধমের সাথে তবুও ভুল করে মেলানো যায় হাত, গোলামের সাথে আমৃত্যু নয়!
বাংলাদেশের কারাগারগুলোতে ধারণ ক্ষমতার অতিরিক্ত কয়েদী থাকে, সেখানে নানান রকম কাণ্ডকারখানা ঘটে বলে আমরা জানতে পাই। আমরা জানতে পাই সেখানে একজন কয়েদী তালিকাভুক্ত হওয়া মাত্র তাকে কিনে নেয়া হয়, তৎক্ষণাৎ একটি নাম্বার দেয়া হয় সেই কয়েদীকে, তারপর তার জন্য বরাদ্দ থাকে ‘চিত-কাইৎ’ পরিস্থিতি। যদি চিত হও তাহলে কাইৎ হতে পারবানা আর যদি কাইৎ হও তাহলে চিত হওয়া মানা, এর ব্যত্যয় ঘটলে নাকি ‘রোল’ দেয়া হয়, ক্ষেত্রবিশেষে চড়-চাপড় এমনকি পশ্চাদদেশ দিয়ে নানাবিধ  ‘টিকা’ দেয়া হয়। 
আজ ঢাকা কেন্দ্রীয় কারাগারে বিকিকিনির হাটে একটি নাম্বারবিহীন পশু সবার জন্য দল-মত নির্বিশেষে ‘জায়েজ’ হোক।
আজ রাতে বিশেষ একটি প্রাণীর জন্য ঢাকা কেন্দ্রীয় কারাগারে চিত এবং কাইৎ দুই প্রকারই নিষিদ্ধ করা হোক, তার জন্য বরাদ্দ থাক যাবতীয় রোল, সিঙ্গারা, সমুচা এবং টিকা প্রদানের ক্ষেত্রে সবরকম সম্ভাবনা উপর্যুপরি যাচাই-বাছাই করে দেখা হোক।
আজ রাতে কেন্দ্রীয় কারাগারে সকল ছারপোকা, মশা, মাছি, পোকামাকড় সদলবলে বেড়াতে বের হোক এই জেনে যে তাদের এখানে একটি নতুন পশুর আগমন ঘটেছে এবং তারা সেই ঘৃণিত পশুর দেখা পেয়ে তাকে পরখ করে দেখার চেষ্টা করুক সর্বোত্তম উপায়ে। আজ রাতে এমনকি এতদিন যাবত সবচাইতে ঘৃণ্য অপরাধে দণ্ডিত কয়েদীটিও ঘৃণার থু থু ফেলুক একটি পশুর দিকে তাকিয়ে। আজ রাত ঢাকা কেন্দ্রীয় কারাগার হোক বাংলাদেশের সবচাইতে ঘৃণিত পশুটির জন্য ‘হাবিয়া দোজখ’।
রাজনীতির ছলা-কলা এমনকি আমাদের স্বপ্নগুলোর জায়গীর নিয়ে নিয়েছে, এইসব ছলা-কলায় আক্রান্ত ভবিষ্যৎ আমাদের জন্য কোন উপহার নিয়ে আসবে জানিনা, সেদিনের মোকাবেলা সেদিনই হোক। আজকের কথা বলি।
আজ ১১ জানুয়ারি ২০১২, আজ রাতে তিরিশ লক্ষ শহীদের আত্মা চল্লিশ বছর পর এতোটুকু প্রশান্তি নিয়ে ঘুমোক, মহত্তম অঙ্গনাদের স্তিমিত হৃদয়ে আজকের এই একটি দিন খানিকটা উষ্ণতা ফিরিয়ে দিক। 
অন্তত একটি রাতের কাছে আপাতত ঋণী থেকে যাই!
http://www.youtube.com/watch?v=TumNK7QgYYU

