দুই এক-এ দুই!



এক.
তারপর আর কোন কথা বাকি থাকবেনা কোনদিন, তারপর নীরবতা থেকে গেছে পনেরো-আনা --
এক আনা মানুষ বুঝেছো - যতখানি অনুবাদ করেছো- তার বেশী  প্রশ্রয় দেবোনা!!
                                                                        (২৭.০৮.২০১১)
দুই.
ধরে রাখতে শিখিনি, নাকি জোর করলেই হতো?
নাকি অধিকার আদায় করে নিতে হয় নিজের মত---
এই “নিজের মত” বলেই বলে দিতে পারি এখনি-
এ-জীবন ধরে রাখতেই হবে বলে ধরে রাখতে শেখেনি;
অথচ ভীষণ শিখেছে নিতে সুদূর দুঃখ ইশারা,
যতদূর দেখা গেছে তার বেশী আবেগে-আত্মহারা
হয়ে এ জীবন আবেগের তীর্থভূমি হয়ে গেছে; -
কে বলে আবেগের সাথে মানুষ জিতেছে?
ধরে থাকে যা-কিছু প্রলেপের মতো আছে জড়িয়ে-
যাকিছু আগাছা পরজীবী ছেঁটে, যতদূর ছাড়িয়ে-
দেখে ফেলা এ-জীবন, হে-জীবন তুমি সময়ে যতি; -
এ-জীবন সরলে সহজে নৈবদ্য, এ-জীবন একাকী আরতি!!
                                          (২৫.০৮.২০১১)
                                               -----তানিম এহসান, বরিশাল
http://youtu.be/qMk5PeOUSgw

