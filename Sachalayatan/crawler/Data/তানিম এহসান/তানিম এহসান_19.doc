রং নেই নীরবতা তবু নীল



এবং দেয়ালের একপাশ সংক্ষেপে গৃহী হলেও মোড়কে উৎপন্ন সফল সুখে’র দায়ভার পার্শ্ববর্তী দেয়ালের কানে কেবল-ই মন্ত্রণা দেয় পরবাসী... হে বিভেদ, হে দ্বন্দ্ব কিংবা ইতর লোভের জলে ঢিল ছোঁড়া হৃত হাত -- জলে বাড়ে জলধি যদি, কর্মে কার্পণ্য বাড়ায় স্তুতি আর যতি-হীন অপলাপ... 
গান নেই তাই গানের ভিড়ে চুপ ঘুমিয়ে সুর! দুপুর, তুমি তাই ঘেসো মাঠে বিবাদী ধুলাদের বুকে খরতাপ দাও বুঝি! তারপর নির্মোহ সন্ধ্যা’র কাছে বিগত দিনের ছায়া ফেলে যায় প্রথাগত রাত- কড়া নাড়া...
যতটা প্রহর বাড়ে তারও বেশি শুভাগত বিভ্রম চলে আসে নাকি! মুহূর্ত একাকী তাই যতো কথা বলে যাই তার-ও বেশি বাঙময় নীরবতা, একা একা...

