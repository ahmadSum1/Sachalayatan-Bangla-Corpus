সত্য জানে সত্যভাষণ, নিজের ভাষায় অনুবাদে



পহেলা এপ্রিল, ২০১৩: ভুলে-ভরা ফুল! ভুলে ধরা প্রজাপতি ভুল ছড়া শিখিয়েছে,
ভুল সংকল্পে শিখে ফেলা ব্যাকরণ, সমাস -- মানুষ পণ্যের প্রতিরূপ হয়ে গেছে,
বিক্রি হয়েছে সদা সবাই; শেকড়ে জ্বালানী পুড়াই প্রশাখা’তে জমে যায় দাহ,
শাঁখা সব বৈরাগ্য জেনেছে, পাতায় পাতায় উনুনে’র সনাতন জ্বলুনি প্রত্যহ;
প্রতিটি আলোর শীর্ষ ধরে রাখে বনানী’র উচ্চতর যে বৃক্ষ তার নাম থাকে কি কোন?
সব ভুল অপহৃত, সব পথ বেছে হাঁটে, বেছে নেয়া কিছু পথ নিজস্ব নিয়মে ঠকানো!
পুস্তকে গ্রন্থ বিপণী! ফুট কাটে বই পড়ে উদভ্রান্ত-জাহাজের মাস্তুলে চেপে বসা চোখ --
সকলে স্ব জাতি বাঁচে, সব প্রাণ প্রাণে আছে, আরো কাছে মশালে’র প্রত্যয় আলোক!
মানুষের মঙ্গল হোক! মানুষের গন্তব্য হোক মসৃণ হাসিমুখে চলে যাওয়া পথের সরণী
ধরে তীব্র প্রশ্বাসের আগে জেনে যাওয়া প্রতিটি সত্য প্রতিবার নিজস্ব সততার কাছে ঋণী!
শ্বাপদসংকুল বটে বনানী! স্থলভাগ উঁচুনিচু, জলাধার রক্ত-বিধৌত সবুজে অবিচল তুমি, তুমি আমি...
তুমি! মানুষ করেছ বলে মানুষ থেকেছে যারা তাদের দ্যোতনা দিও স্বাক্ষরে- জেগে থাক প্রিয় মাতৃভূমি!

