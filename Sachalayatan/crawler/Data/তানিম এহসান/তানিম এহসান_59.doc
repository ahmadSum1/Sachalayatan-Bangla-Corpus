আমরা কেন জামাতকে টাকা দেই?




জামাতের সব টাকা মধ্যপ্রাচ্য থেকে আসে - এই প্রচলিত মিথ এর দিন এখন আর নেই। 
জামাতের টাকা মধ্যপ্রাচ্য থেকে যতটুকু আসে তারও বেশি আমরা দেই। আমি, আপনি, আমরা দেই। জেনে দেই, না জেনে দেই, বুঝে দেই, না বুঝে দেই, কিন্তু দেই। একবার ভেবে দেখুনতো গত পাঁচ বছরে শুধুমাত্র আপনার কাছ থেকে জামাত পণ্য বিক্রি করে কতটাকা নিয়ে গেছে, কত টাকা নিয়ে গেছে গত দশ বছরে, গত চল্লিশ বছরে .... আমাদের টাকায় আমরা ক্রমশ লালন করে যাচিছ আমাদের সবচাইতে ঘৃণিত পশুদের!
আপনি কতটুকু সচেতন? আপনি যে দোকান থেকে প্রতিদিন কেনাকাটা করেন তার মালিক কি জামাত করে? আপনি কাকে বাড়িভাড়া দেন? কার সাথে ব্যবসা করেন? আপনি যে ব্যাংক থেকে সুদের বিনিময়ে ঋণ নেন সেটি কি জামাতের? আপনি আপনার সন্তানকে যে স্কুলে শুধুমাত্র ইংলিশ মিডিয়ামে পড়াবেন বলে ভর্তি করেছেন সেটি কি জামাতের? আপনি যে ফার্মেসি থেকে ঔষধ কেনেন, যে ফার্মাসিউটিক্যাল কোম্পানির ঔষধ কেনেন সেটি কি জামাতের? ............... আপনি আর আমি না জেনে কতটা জামাতি?
আপনি আর আমি না জেনে জামাতের হাতে হাত রেখে প্রতিদিন জামাতের হাতে কতটা ছেড়ে দেই আপনার আমার পূর্বপুরুষের রক্তের বিনিময়ে অর্জিত আমাদের স্বদেশ? কোন স্বদেশ রেখে যাচ্ছি আমরা আমাদের আগত, অনাগত সন্তানের জন্য? 
কোনটি জামাতের প্রতিষ্ঠান? কতটা প্রতিষ্ঠানের নাম জানি আমরা? কতটা নিশ্চিতভাবে জানি? আসুন, মন্তব্যের ঘরে ইমো না দিয়ে একটা নাম লিখে যান, আপনি যে এলাকারই মানুষ হয়ে থাকেন না কেন জানিয়ে দিন দিন আমরা সেখানে গেলে কোন হোটেলে থাকবোনা, খাবোনা, যাবোনা কোন বাসে। আসুন সবাই মিলে তৈরি করে ফেলি একটা তালিকা, জায়গার নাম, প্রতিষ্ঠানের নাম, ঠিকানা - অন্তত একটা নাম লিখে যান।
আবেগ থেকে নয়, বরং স্বাভাবিকভাবে এই বর্জন শুরু করা উচিত আমাদের। খুব স্বাভাবিকভাবে শুরু করা উচিত।
নাম এর তালিকা শুরু হোক:
১.	ইবনে সিনা গ্রুপ
২.	ইসলামি ব্যাংক (কি অদ্ভুত, ক্রিকেট বিশ্বকাপ এর সময়টায় এদের বিপণন ছিলো সর্বাধিক!)
৩.	কেয়ারী গ্রুপ
৪.	দিগন্ত টিভি
৫.	এস.এ পরিবহন
৬.	আকিজ গ্রুপ (বিশেষ করে আদ-দ্বীন)
৭.	এশিয়ান ইউনিভার্সিটি (?)
৮.	নর্দার্ন ইউনিভার্সিটি (?)
(শুধু অনুরোধ করবো ব্যাক্তিগত ক্ষোভ থেকে জামাত করেনা এমন কারো নাম এখানে দেবেননা।)

