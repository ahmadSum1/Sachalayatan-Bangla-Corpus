শিরোনাম পাঠকের হাতে! 



১.
ব্যাকরণ অস্বীকার করলাম আজ আবার! আজ
অস্বীকার করলাম মানুষের হাতে তৈরি হওয়া সকল অভিধান; আজ থেকে 
-সকল ধরাবাঁধা উপপাদ্য, গণিত, জ্যামিতি, ত্রিকোণমিতি, নাম-ধাম, আচার-বিচার, ক্ষেত্রফল-রসকদম্ব- যোগ-বিয়োগ- গুণ-ভাগ, হরাইজন্টাল-মরাইজন্টাল, তত্ত্ব-তালাশ, কাঁটাতার-ব্যারিকেড; 
এমনকি যাবতীয় রাক্ষস-খুক্ষস-দৈত্য-দানো-ভুত-পেত্নী-হুর-পরি, জহরত-মহরত, ইশারা-ইঙ্গিত, শান-শওকত;
এবং- অবশ্যই “বে-জান্মাত” বলে বিষবৎ পরিত্যাজ্য সবকিছু
চ্রমভাবে প্রত্যাখ্যান করা হলো;
আজ- আবার বেরিয়েছি নির্বাচিত পথে! 
২.
মানুষ হিসেবে আর কোনদিন ফিরবোনা; -আসার আগে
তীব্র বিক্ষোভ হবেই! প্রয়োজনে বিদ্রোহ বিপ্লব;
সব- যাতনা হবে সহগামী অস্ত্র, 
সবগুলো সুখ বারুদের মত জ্বালিয়ে দিয়ে
একাকী গেরিলা ছিনিয়ে নেব- 
শূণ্যতার স্বাধীনতা -
মানুষ হিসেবে, ফিরবোনা আমি আর!!
৩.
আমাকেও তোমাদের মত হতে হবে কেন? আমি হবোনা!
নিজস্ব নিয়মে যেপৃথিবী দাড় করিয়েছি তার সাথে
আর কোন আপোষ করতে আমি রাজি নই;
আমি এইভাবে বেঁেচ থেকে বারবার চলে গেছি,
আবার এসেছি অস্বীকার করে যাবো বলে!
৪.
প্রিয় নবান্ন- কতদিন পাইনা তোমাকে বলতো!
নবান্ন, কতটা জানো -
তুমি নেই বলে উৎসব নেই, তুমি নেই
তাই দলবেঁধে নাচেনা মানুষ, তুষ
থেকে জ্বলেনা আগুন, সেখানে কাঁপেনা আগুন -
মানুষের দলগত ছায়া নিয়ে; এর মানএ-
বুঝে নিতে যদি নাই পারো, তবে আবারো-
তোমাকে বলছি - প্রতীক্ষায় আছি!
---------------- ২৭.০৮.২০১১, তানিম এহসান, বরিশাল
http://youtu.be/uJkrA6DtDgQ

