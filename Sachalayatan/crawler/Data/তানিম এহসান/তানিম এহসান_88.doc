তিনটি কবিতা



এক.
আজ আমার মন ভালো নেই!
টুকরো কাগজ হাওয়ায় হাওয়ায় উড়ে
তারপর টুপটাপ, রিনিঝিনি, টুনটুন;
সকাল গড়িয়ে যায়
দুপুর গড়ায়
উচ্ছল বিকেলে এসেও
মনের দেয়াল জুড়ে বিষন্ন ছবি 
আকে অজানা অচেনা সব হাত,
রঙতুলি কেবলই বেছে নেয় নীল রঙ,
আঁকে, আঁকতেই থাকে আর
দরোজা, জানালা সব একের পর এক
কে যেন বদ্ধ করে নিপূণ সামর্থ্যে;
আমি শুধু ঘোরলাগা ঘাসের ডগারমতন
একফালি সূর্যের দেখা পাবো বলে
আনমনে বসে থাকি, বসেই থাকি
এখনোতো ভোর হতে সহস্রবছর বাকি!!
দুই.
চেনা পথ অচেনা মনে হয়, অলিগলি ঘুরে দেখেছি,
সেখানে আনাচে কানাচে জমে আছে বহুকিছু -
আধেকটা সঞ্চয় জীবনের। আজকাল সতব্ধতা
বেশী কাজ করে, ছেড়াতার চেয়ে থাকে, আমার মনোযোগ
তবু ইতিউতি কি যেন খোঁজে, তারপর বিশ্রাম বুঝিবা, আবারও
অন্বেষন নিরন্তর। তবে কি হারিয়ে খুঁজি? - তবে কি মিছিমিছি
কোন এক খেলা খেলি নিজের সাথে, নিজের সাথে কি চলে
‘কানামাছি ভোঁ ভোঁ’? 
কেবল সপর্শ্ব করা থাকে বাকি!!
তিন.
কির্তনখোলা নদী টইটুম্বুর, ছলাৎ ছলাৎ ঢেউ
যান্ত্রিক নৌযান এর আধিক্যেও তিনকাঠের নৌকোয়
রঙবেরঙের পাল তুলে জলে ভাসে কৈবর্ত,
এক বা একাধিক হাত জাল টানে, বৈঠা বায়
আর বয়ে যায়, 
বাংলার শ্বাশত, আবহমান - “কৈবর্ত জেবন”!!
     -	তানিম এহসান; বরিশাল; ০৫.০৭.২০১১

