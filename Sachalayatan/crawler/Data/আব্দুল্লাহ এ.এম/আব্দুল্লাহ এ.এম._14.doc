মুসলিম জাঁহান মূর্তিতে মূর্তিতে সয়লাব! ইসলাম ডুবিলো!



বছরকয়েক আগে হযরত শাহজালাল বিমানবন্দরের প্রবেশপথে লালন শাহের মূর্তি সম্বলিত একটি নির্মানাধীন ভাস্কর্য ইসলাম ধর্মের দোহাই দিয়ে ভেঙ্গে ফেলার চেষ্টা হয়েছিল। মহাজোট সরকার সেই চেষ্টার সাথে সংহতি প্রকাশ করে সেখানে আর লালনের কোন মূর্তি গড়ে নি। কাছাকাছি সময়ে মতিঝিলে বিমান অফিসের পার্শ্বে নির্মিত বলাকা ভাস্কর্যও ভেঙ্গে ফেলার চেষ্টা হয়েছিল, সরকার অবশ্য সে চেষ্টায় সায় দেয় নি। সাম্প্রতিক জামায়াতি তান্ডব এবং হেফাজতি উত্থানের সময় লক্ষ করা যাচ্ছে অরাজনৈতিক সে সকল ভাস্কর্যের সাথে সাথে আমাদের মুক্তিযুদ্ধ ও স্বাধীনতার প্রতীক বিভিন্ন ভাস্কর্যও ভেঙ্গে ফেলার দাবী উঠেছে। শুধু দাবীর মধ্যে সীমাবদ্ধ না থেকে বিভিন্ন স্থানে ভেঙ্গে ফেলা হয়েছে বেশ কিছু মূর্তি। শুধু মূর্তি নয়, বেদায়াতি সংস্কৃতির বাহক অভিহিত করে ভেঙ্গে ফেলা হয়েছে শহীদ মিনারও। আমি নাদান পাবলিক, ইসলামের বিস্তৃত জ্ঞানভান্ডারের অতি সামান্য অংশই আমি জানি। তাই ভেবেছিলাম হেফাজতের দাবী হয়তো হাক্কানী দাবী, কিন্তু গুগল বলছে অন্য কথা। মুসলিম বিশ্বের দেশে দেশে বিভিন্ন প্রান্তরে স্থাপিত রয়েছে অজস্র মূর্তি ও ভাস্কর্য, হেফাজতী হুজুরেরা কি সে সবের খবর রাখেন? বোধ হয় না! দ্বীনি দায়িত্ব ও কর্তব্য বিবচনা করে এ সকল নাফরমানী কামের কিছু নিদর্শন এইখানে পেশ করা গেল। আমার দাবী- পরিস্থিতির গুরুত্ব বিবেচনা করে বিশ্বের সকল মুসলিম দেশকে হেফাজতের পক্ষ থেকে অবিলম্বে নাস্তিক কাফের হিসাবে ঘোষনা করা হউক।
ইরানঃ আমাদের অতি পরিচিত এবং অতি গুরুত্বপূর্ন এই দেশের পথে প্রান্তরে রয়েছে সে দেশের ইতিহাস, ঐতিহ্য ও সংস্কৃতির ধারক বাহক বিভিন্ন জনের অগনিত মূর্তি। তার মধ্য থেকে কয়েকটি নিম্নে উদ্ধৃত হলো-

*তেহরানের ফেরদৌসী স্কোয়ারে স্থাপিত মহাকবি ফেরদৌসীর মুর্তি।

*তেহরানের লালেহ পার্কে স্থাপিত ওমর খৈয়ামের মুর্তি।

*ইরানের হামাদানে স্থাপিত ইবনে সিনার মুর্তি।

*খোরাসানের মাসাদে ভারত জয়ী নাদির শাহ এর মুর্তি।

*হামাদানের সেন্ট্রাল স্কোয়ারে ময়দান-ই-ইমাম এ ইমাম খোমেনির ম্যুরাল।
সতর্কতাঃ ইসলামী স্কলারদের বিরাট অংশ অবশ্য ইরানকে ইসলামী দেশ বলে মনে করেন না। কেউ কেউ তাদের প্যাগান ধর্মের ধারক বাহক বলেও বিবেচনা করে থাকেন। সুতরাং ইরানকে সহজেই নাস্তিক মুরতাদদের দেশ বলে ঘোষনা দেওয়া যায়।
ইরাকঃ ইসালামের ইতিহাসের স্বর্নযুগের প্রতিভু ইরাক। দেখা যাক এ বিষয়ে ইরাকের বর্তমান অবস্থাঃ

বাগদাদের ইন্টারন্যশনাল জোন এ হাম্মুরাবির মুর্তি

 বাগদাদে সম্প্রতি নির্মিত লিবার্টি ষ্ট্যাচু

 বাগদাদে আলিবাবা ফাউন্টেন, এই নারী আলিবাবার সেই বিখ্যাত বাঁদী, মর্জিনা।

 বাগদাদের আবু নুয়াস ষ্ট্রীটে শাহেরজাদী পার্কে আরব্য উপন্যাসের প্রধান চরিত্র শাহেরজাদী এবং শাহরিয়ারের মুর্তি
সতর্কতাঃ সাদ্দামের কুশাসনে বোধ হয় ইরাকের অধঃপতন ঘটেছে। সুখের বিষয় আল কায়দা সেখানে যথেষ্ট তৎপর, আশা করা যায় অদূর ভবিষ্যতে সেখানে প্রকৃত ইসলামী হুকুমত কায়েম হবে এবং এ সকল বে শরা কার্যক্রমের অবসান ঘটবে। সে পর্যন্ত ইরাক বাদ।
উজবেকিস্তানঃ ইসলামী সভ্যতা, সংস্কৃতি ও জ্ঞানের অপূর্ব ক্ষেত্র হলো উজবেকিস্তান। এ দেশের সমরকন্দ বোখারা এককালে ইসলামের আলোকবর্তিকা হিসেবে পথ দেখিয়েছে আমাদের। দেখা যাক এ দেশের অবস্থা-

বিশ্বখ্যাত বিজেতা আমির তৈমুর(তৈমুর লং) এর মুর্তি। সারা উজবেকিস্তানে তৈমুরের এরকম অগণিত মুর্তি রয়েছে।

বোখারার লিয়েব-ই-হউজে বিশ্বখ্যাত রম্য চরিত্র মোল্লা নাসিরুদ্দিন হোজ্জার মুর্তি

আন্দিজেন নগরে স্থাপিত মোগল সম্রাট বাবুরের মুর্তি
সতর্কতাঃ এই দেশ একসময় নাস্তিক কম্যুনিষ্টদের অধিকারে ছিল, তাই ইসলামের শিক্ষা থেকে বিচ্যুত হয়ে নাস্তিক্যের পথে চলে যাওয়া খুবই স্বাভাবিক। তাই এ দেশটিকেও গোনার মধ্যে না ধরে বাতিল করে দেওয়া যায়।
তুরস্কঃ 

মর্মর সাগর তীরে ফেতে পোতাশ্রয়ে অপূর্ব মর্মর মুর্তি

আংকারাতে ইনডিপেনডেন্স টাওয়ারের পাদদেশে তুরস্কের জাতীয় সংস্কৃতির ধারক তিন নারীমূর্তি

আন্তালিয়ায় এডুকেশন এ্যাক্টিভিষ্ট তুরকান সায়লান এর মূর্তি

সারা তুরস্কের বিভিন্ন স্থানে আধুনিক তুরস্কের প্রতিষ্ঠাতা কামাল আতাতুর্কের রয়েছে অগনিত মুর্তি। এটি ইস্তাম্বুলের বেসিকতাসে স্থাপিত।
হায়! হায়!! এককালের সারা জাহানের খলিফার দেশের এ কি অবস্থা? নাস্তিক কামাল পাশা এ কি হাল করেছে এ দেশের! ইসলামী দল ক্ষমতায় আসার পরেও দেখি অবস্থার কোন পরিবর্তন হয় নাই। তুরস্ক বাদ!
এবার তাহলে দেখা যাক আধুনিক যুগের উন্নত মুসলিম দেশগুলোর অবস্থা- 
মালয়েশিয়াঃ

বাটু কেভ এর বিখ্যাত মুরুগান মুর্তি

কুয়লালামপুরে ফ্রীডম মেমোরিয়াল ষ্ট্যাচু

কুচিং হলিডে ইন হোটেরের সামনে মার্জার মুর্তি

কুয়ালালামপুরে একটি স্কুলের সামনে কনফুসিয়াসের মুর্তি।
মালয়েশিয়ায় অতীতে একসময় হিন্দুয়ানী রাজত্ব প্রতিষ্ঠিত ছিল, তার রেশ ধরেই হয়তো এখনও এদেশে চালু রয়েছে হিন্দুয়ানী মূর্তি সংস্কৃতি, তাই মালেয়শিয়াও বাদ।
দুবাইঃ

এই আরবীয় যুগলের মুর্তি বুর্জ আল খলিফার বিপরীত পার্শ্বে সংস্থাপিত হয়েছে।

দুবাইয়ের ওয়াফি অঞ্চলের প্রবেশপথে পাহারাদারের প্রতিমুর্তি হিসেবে সংস্থাপিত কুকুরের মুর্তি।

দুবাইয়ের ইবনে বতুতা মার্কেটে স্থাপিত মুর্তি।
আয়! হায়!! আরব মুল্লুকের দেশ দুবাইয়েরও দেখি খুবই খারাপ অবস্থা! এইটাও বাদ।
অন্যান্য কিছু দেশঃ

সিরিয়ার সিটাডেল এ গাজী সালাউদ্দিনের মূর্তি

তিউনিসে হাবিব বরগুইয়া এভেনিউয়ে ইবনে খালদুনের মূর্তি

আলজিয়ার্সের রাজপথে একটি মূর্তি

তাজিক রাজধানী দুসানবেতে সেকেন্দার বাদশার (আলেকজান্ডার) মূর্তি

মালিতে একটি পার্কে ইবনে বতুতার আবক্ষ মূর্তি
খুবই হতাশাজনক অবস্থা! ইয়াহুদি নাসারাদের চক্রান্ত থেকে সারা মুসলিম জাঁহানের কেউই কি রক্ষা পায় নাই? সব বাদ!
ভাল কথা, আমাগো আসল দ্যাশ ফাকিস্তানের কি অবস্থা? দেখা যাক-

এই "কাজের বেটি রহিমা" মার্কা মূর্তিটা বেনজির ভুট্টোর, সিন্ধু  প্রদেশের তাঁদো আল্লাহ ইয়ারে সাম্প্রতিককালে নির্মিত

লাহোর স্টক এক্সচেঞ্জ ভবনের সামনে ষন্ডমূর্তি

লাহোরে বাদশাহী মসজিদের পার্শ্বে মেরী মাতার মূর্তি

পাঞ্জাবের জং শহরের একটি রাস্তায় ঐতিহ্যবাহী ঘোরসওয়ারের মূর্তি

লাহোরে ন্যাশনাল কলেজ অব আর্টস প্রাঙ্গনে প্রেমিকযুগলের মূর্তি
খাইছে আমারে! এই যদি হয় পেয়ারা ফাকিস্তানের অবস্থা, তাইলে ইসলাম রক্ষা করবো কেডা? বাদ! বাদ!! ফাকিস্তানও বাদ।
একে একে সব দেশই তো বরবাদ হইয়া গেল, বাকী শুধু আল্লা রাসুলের দেশ সৌদি, দেখি একটু-

জেদ্দা নগরীতে মুষ্টিবদ্ধ হাত

জেদ্দায় হাংরি হর্স ভাস্কর্য

মরুর বুকে উটের ভাস্কর্য

জেদ্দা নগরীতে একটি বিমূর্ত ভাস্কর্য, মনুষ্য অবয়ব কি পরিস্কার নয়? 
ওহ্ হোঃ মাথা পুরাই নষ্ট! বাঁচান! হেফাজত ভাই আমারে বাঁচান!!
সংবিধিবদ্ধ সতর্কীকরনঃ এই অধম নিতান্তই একজন ঘরকুনো বাঙালী মুসলমান, মালয়েশিয়া ছাড়া মুসলিম জাঁহানের আর কোন দেশে ভ্রমনের প্রত্যক্ষ অভিজ্ঞতা না থাকায় সকল ছবি ইন্টারনেট হইতে এস্তেমাল করা হইল। যদি ইয়াহুদি-নাসারা চক্রের কারসাজীতে এই সকল ছবি ইন্টারনেটে দাখিল করা হইয়া থাকে,  তাহার জন্য আমি দায়ী নহি।

