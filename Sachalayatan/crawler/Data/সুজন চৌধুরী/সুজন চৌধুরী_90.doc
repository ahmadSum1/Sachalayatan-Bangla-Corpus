৭ই মার্চ




 বাবার কাছে শোনা মুক্তিযুদ্ধের গল্পগুলোর মধ্যে আমার সবচেয়ে প্রিয় ৭ই মার্চের ভাষণের গল্পটা ... রোমাঞ্চিত হতাম... বাবা বলতো... "তারপরতো বঙ্গবন্ধু মঞ্চে উঠলেন ... আমরা দর্শকের একেবারে সামনের সারিতে...... মঞ্চের উপর বঙ্গবন্ধুর সেই বিশাল দেহ ..... তারপরতো সবই ইতিহাস...."
মাত্র ৩৮ বছর আগের জিনিস এভাবে রক্ষা করতে হবে ভাবলেও অপরাধবোধ হয়।৭১ সালের অনেক পত্রিকাই বাবার কাছে ছিলো, সব এখন আর পাই না, তবে যা ছিলো সবই সংরক্ষণের চেষ্টা করছি। এটা তারই ১টা পাতা, ১৯৭১ সালের ৮ই মার্চের দৈনিক ইত্তেফাক।আজকে যখন স্ক্যান করছিলাম মনে হচ্ছিলো ইতিহাসকে স্পর্শ করছি, যার প্রতিটা অক্ষর সময়ের সাক্ষী...... বাবার চোখ দিয়ে দেখার চেষ্টা করি, না দেখা বঙ্গবন্ধুকে, নিজের অজান্তেই বলি
জয় বাংলা !
জয় বঙ্গবন্ধু!

