আমার টেনিদা




আমি যখন চারুকলায় পড়তাম, আমাদের ১ বড় ভাই ছিলেন আমাকে খুব দেখে টেখে রাখতেন, আমি তাঁকে টেনিদা ডাকতাম। কতো যে জ্বালাইছি ওনারে তার হিসাব নাই। ছিলেন আমাদের ১বছরের সিনিয়ার পরে আমার ব্যাচে চলে আসেন । কমলাপুর রেল স্টেশানে যেতাম ফিগার ড্রইং করতে আর বরসিলার বিল পার হয়ে গ্রামে যেতাম ওয়াটার কালার করতে.... ভোর বেলা ঘুম থেকে তুলে নিয়ে যেতেন আমাকে, চোখ কচলাতে কচলাতে ওনার পিছনে হাটতাম আমি। খুবই ভালো ইলাস্ট্রেশান করেন উনি, পরে আমাকেও সুযোগ করে দিয়েছিলেন ওনার সাথে ইলাস্ট্রেশান করার। দারুণ সুযোগ! সেটা ছিলো বাংলাদেশের ১ম "মীনার" ইলাস্ট্রেটেড বই আর ওই ইলাস্ট্রেশান গ্রুপের লিডার ছিলেন শিশির ভট্টাচার্য্য (শিশির স্যার) ঐখানেই পরিচয় হয় আমার সবচয়ে প্রিয় ছড়াকার লুৎফর রহমান রিটন ভাইয়ের সাথে উনিও ছিলেন ঐ দলে লেখক এবং ছড়াকার হিসাবে, কি যে দুর্দান্ত ছিলো সময়টা! শিশির স্যার আর রিটন ভাইয়ের জুটি! তার মধ্যে আমরা কয়েকজন পিচ্চি পোলাপান! কতো কিছু যে শিখেছিলাম ঐবার তার প্রয়োগ মনে হয় সারা জীবনই করবো।
যাহোক এরপরও অনেক কাজ করার সুযোগ হয় টেনিদার সাথে... খুব ওজনদার ১টা নাক আছে ওনার, সব সময়ই নাক বরাবর হাটেন। অনেকদিন যোগাযোগ নাই ওনার সাথে আজকে সকালে ফেইস বুকে টেনিদা ফ্যানক্লাব দেখে খুব মনে পড়লো ওনার কথা... তাই ভাবলাম এইভাবে মনে রাখি।

