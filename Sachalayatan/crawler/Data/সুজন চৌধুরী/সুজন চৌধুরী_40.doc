চলে গেলেন ভাষা সৈনিক শিল্পী ইমদাদ হোসেন



এইমাত্র জানতে পারলাম ইমদাদ কাকা নেই। দীর্ঘদিন ধরে অসুস্থ ছিলেন বিশাল দেহী এই অসাধারণ মানুষটি।
ভাষা আন্দোলনের সময় ২১ ফেব্রুয়ারীতে শহিদ রফিকের রক্তমাখা শার্ট হাতে শিল্পীদের মিছিলে নেতৃত্ব দেন উনি, এখনো শহীদ মিনারে ২১ ফেব্রুয়ারীতে চালচিত্র হিসাবে যে বিশাল লাল সূর্যটা দেয়া হয় সেটাও করা ইমদাদ কাকার। ইমদাদ কাকা ছায়ানটের প্রতিষ্ঠাতাদেরওএকজন। কামরুল হাসানের সাথে প্রতিষ্ঠা করেন বিসিক।  বি টিভির প্রতিষ্ঠার শুরুতে যে কয়জন  মানুষ জড়িত ছিলেন ইমদাদ কাকা তাদের একজন, আমার জানামতে বিটিভির লোগোটাও ওনার করা। বাংলাদেশে  বহুকিছুর শুরুর মানুষ এই ইমদাদ হোসেন।  
মনটা খুব ভারী লাগছে.... ইমদাদ কাকা, বাবার সবচেয়ে ঘনিষ্ঠ বন্ধুদের একজন.... ঢাকা আর্ট কলেজে বাবার সহপাঠী  ছিলেন, ১ম ব্যাচের ছাত্র। অসাধারণ ১টা শিল্পী পরিবার ওনার,  একছেলে ( ইমরান হোসেন পিপলু)  চারুকলায় আমার সহপাঠী ছিল আরেক ছেলে শিল্পী নিসার হোসেন চারুকলায় আমার শিক্ষক ছিলেন আরেক ছেলে ভাস্কর সাখাওয়াত হোসেন এখন ভ্যান্কুভারে আমার প্রতিবেশী, ওনার বড় ছেলের স্ত্রীও আমার শিক্ষক ছিলেন ছায়ানটে।
নতশীরে তাঁকে শ্রদ্ধা জানাই।

ছবি: 


 



