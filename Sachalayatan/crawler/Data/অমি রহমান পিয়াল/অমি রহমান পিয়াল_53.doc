জন্মদিনে কিছু লিখতে হাত নিশপিশ করছে



সচলের জন্ম প্রক্রিয়ার শুরু থেকে আছি। মানে একটা পরিকল্পনা যখন নেওয়া হলো, তার ভাগীদার ছিলাম আমিও। ঠিক কি করা হবে, নাম কি, কি কি থাকবে - মনে পড়ছে হিমু, অরূপ, আমি, বদ্দা, আরো অনেকে আমরা হটমেইল কনফারেন্সে স্বপ্নে মাততাম।
মাঝে থমকে ছিল বেশ কিছুদিন। হঠাতই গতি পেল তীব্র। অরূপ বোনাইকে এজন্য আন্তরিক অভিনন্দন। অলস লোকটা প্রাণপন খেটেছে কদিন। তবে সুমন যা করেছে, সেটাকে ভাষায় বর্ণনা করা যাবে না। লেখাতেও না।
শুরু থেকেই আমাদের স্বপ্ন ভালো লেখালেখির একটা দুর্দান্ত প্লাটফর্ম। তার ভিত্তিটা তৈরি, এখন এগিয়ে নেয়ার পালা। সবাইকে নিয়ে হাতে হাত রেখে এগিয়ে যাওয়ার প্রত্যয় নিয়ে সচলকে জন্মদিনের শুভেচ্ছা

