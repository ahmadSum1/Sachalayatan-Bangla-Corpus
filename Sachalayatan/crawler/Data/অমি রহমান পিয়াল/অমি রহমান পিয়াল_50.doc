গেরিলা ম্যানুয়েল ২



মুক্তিবাহিনীর নির্দেশাবলী

গেরিলা যুদ্ধের বিভিন্ন পর্যায়

১. প্রথম পর্যায় : ঘাটি স্থাপন (১০-১৫দিন মোটামুটি সময়)
ক.  ঘাঁটি ও লুকাইবার বিভিন্ন স্থান নির্বাচন
খ. অস্ত্রশস্ত্র, গোলাবারুদ এবং অন্যান্য রসদ রাখার গুপ্তস্থান নির্বাচন
গ. কর্মরত গণবাহিনীর লোকদের সহিত যোগাযোগ স্থাপন
ঘ. স্বাধীনতাকামী স্থানীয় দলের সহিত যোগাযোগ
ঙ. স্থানীয় গন্যমান্য ব্যক্তিদের সহিত যোগাযোগ স্থাপন এবং তাহাদের মন জয়
চ. শত্রু ও স্থানীয় বিরুদ্ধকারী দলগুলোর সম্পর্কে খবরাখবর সংগ্রহ
ছ. গোপন তথ্য সরবরাহকারী সংস্থা (intelligence network) স্থাপন ও খবরাদি আদান প্রদানের ব্যবস্থা।
[এই কাজ সব পর্যায়ে চলবে]

২. দ্বিতীয় পর্যায় : অসামরিক জনগণের সমর্থন আদায়-
[এই কাজে কোনো নির্দিষ্ট সময় নেই, তৃতীয় পর্যায় অবধি চলবে]
ক. জনগণের মধ্যে রাজনৈতিক চেতনা সৃষ্টি করে এবং বিভিন্ন সমাজকল্যাণমূলক কাজ করে জনগণের মন জয় করতে হবে। সমাজকল্যাণ কাজের মধ্যে রয়েছে- আর্তের চিকিতসা, ত্রাণকার্য ও চুরি ডাকাতি বন্ধ।
খ. রাজাকার, মুজাহিদ ও অন্যান্য যারা বিভিন্ন কারণে শত্রুর সহযোগিতা করছে তাদের মধ্যে ভাঙন ধরাতে হবে ও নিজেদের দলে ভিড়িয়ে নিতে হবে।
গ.ধর্ষণ, লুণ্ঠন ও হত্যাকাণ্ড এইসমস্ত ঘৃণ্য অসামাজিক কাজকে সমূলে উচ্ছেদ করতে হবে।
ঘ. গ্রামের বা অঞ্চলের আঞ্চলিক রক্ষীবাহিনী গঠন
৩. তৃতীয় পর্যায় : সম্পূর্ণভাবে জয়লাভ না করা পর্যন্ত শত্রুর ধ্বংস সাধন করা
ক. রেলপথ, সড়ক এবং নদীপথে শত্রুর যোগাযোগ বিচ্ছিন্ন করা এবং ক্রমাগত অতর্কিত হামলা ও অ্যামবুশের মাধ্যমে শত্রুর ধ্বংস সাধন
খ. সকল বিমান যোগাযোগ ব্যবস্থা বিনষ্ঠ করা ও শত্রুর ব্যবহারের অনুপোযোগী করা
গ.বিদ্যুত সরবরাহ নষ্ঠ করে দেয়া
ঘ. শত্রুর সরকারী অফিস আদালতকে অকেজো করে দেয়া
ঙ. শত্রু দ্বারা নির্বাচিত অনুষ্ঠানকে বিফল করা
চ. সকল জ্বালানী তেলের গুদাম বিনষ্ট করা
ছ. মুক্তিযুদ্ধে বাধাদানকারী যে কোনো শক্তির উচ্ছেদ
জ. আঞ্চলিক প্রশাসন ব্যবস্থা প্রণয়ন। একাজে সকল সত ও কর্তব্যপরায়ণ মোড়ল মাতব্বরদের যোগ্য স্থান দিবে এবং প্রয়োজনবোধে নতুন লোককে নিয়োগ করবে
ঝ. পাট রপ্তানী সম্পূর্ণভাবে বন্ধ করতে হবে। সরকারীগুদাম ও বড়বড় ব্যবসায়ীদের (ইস্পাহানী ও আদমজী) গুদাম, যেখান থেকে পাট বিদেশে রপ্তানী করা হয় সেগুলো সম্পূর্ণভাবে ধ্বংস করতে হবে। দেশবাসীকে পাট না বুনে ধান বোনার জন্য উতসাহিত করতে হবে। (চলবে)[i]

