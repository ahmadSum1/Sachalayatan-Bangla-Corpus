ইয়াবা মানে পাগল



ক্যাম্পাসে ঢুকেই বড় ভাইদের সুবাদে ডেকচির সঙ্গে পরিচয়। ডেকচি নিক। আসল নাম ডেক্সিড্রিন। রাত জাগার মহোষৌধ হিসেবে প্রিয় ছিল আমাদের মতো ফাকিবাজদের। ‘৮৬ বিশ্বকাপের সময় শুরুতে কয়েকদিন খেয়ে দেখেছি। আমাদের মিল্টন একটানা তিনরাত জেগেছিল একবার খেয়ে। বেচারা আইটেম ফাইনালের জন্য খেয়েছিল। তারপরই আমরা ডরসে দূর। ফালতু রাতজাগার কোনো মানে হয়! আড্ডায় রাত আমাদের অনেক কেটেছে। তার জন্য ডেকচি লাগেনি। ভিন্ন মৌতাত ছিল অবশ্য। সেটা অন্য গল্প।
ডেকচির কথা মাথায় এল আসলে ইয়াবার কারণে। ঢাকা শহরে শোরমাচায়া ইয়াবা। হঠাৎ কয়েকজন বড়লোকের পোলাপান পোরশে আর বিএমডব্লু সহ গ্রেপ্তার হলো। দুই মেয়ে অভিভাবকসহ গুলশান থানায় মামলা করেছে। কিনা তাদের ইয়াবা খাইয়ে বিকৃতকামনা মেটানো হয়েছে। তারপরই শুরু ইয়াবা-ইয়াবা। অফিসের লিটন ভাই আস্তে করে জিজ্ঞাস করে বসলেন- বস জানেন নাকি কিছু!
ইয়াবা পার্টি ড্রাগ। মেথা-এমফিটামিন থাকে। আর থাকে ক্যাফেইন। একসটেসি নামে একটা পার্টি ড্রাগ বেশ জনপ্রিয় ছিল ইউএস-ইউরোপ এবং এশিয়ার রাতের পাখীদের কাছে। ইয়াবা সেটার সস্তা বিকল্প। দু-তিনবার খাওয়া হয়েছে। এলুমুনিয়ামের ফয়েলে অনেকটা ব্রাউন সুগারের মতো চেজ করে খেতে হয়। গোলাপী ট্যাবলেট থাকে গুড়ি গুড়ি। সঙ্গে একটা কাউন্টিং পিল। ওটার নাম গ্রিন পিল। ৫০ বা ১০০টার প্যাকেটে ৪৯ ও ৯৯টি পিঙ্ক ট্যাবলেটের সঙ্গী থাকে ওটা। গ্রিন পিলের কোনো বাড়তি আমেজ নেই। তবে অনেকে বলে এটা ইয়াবার রিভার্স ইফেক্ট। ঝরঝরে করে দেয় শরীর। আমার অত পদের মনে হয়নি। ৩০০ টাকা করে মাসে ৯ হাজার ফালতু খরচের অবস্থানে আমি নেই। তারপর আছে ডোজ বাড়ার ঝামেলা। এডিকশনে ডোজ বাড়বেই। তাহলে দিনের ৩০০ এরপর ৬০০ তারপর ১২০০ ছাড়াবে। মাফ চাই দোয়াও চাই। তারপর রয়েছে অফিস। সারারাত জেগে অফিসে ঘুমাব নাকি। এই দুর্দিনে চাকরি গেলে পুরা খবর আছে!
এটা ঠিক ইয়াবা খেলে শরীর জেগে ওঠে। নট নেসেসারিলি সেক্সুয়ালি। কিন্তু চার্জড আপ হওয়া যায়। ইয়াবার জনপ্রিয়তা এ কারণেই। উইকেন্ডে খাও, পরদিন পার্টি করে ঘুম দাও। তারপর অফিস। শুনেছি গালফ ওয়ারের সময় ইউএস আর্মি ইউজ করেছে ইয়াবা। কফির সঙ্গে মিশিয়ে দেয়া হতো। তবে ঘুম তাড়াতে মেথা-এমফিটামিনের ব্যবহার অনেক আগে থেকে।
ইয়াবার সাইড ইফেক্ট মারাত্মক। না ঘুমালে এমনিতে মেজাজ খিটখিটে হয়। তারপর আছে হ্যালুসিনেশন। প্যারানয়া আরেকটি মারাত্মক অনুষঙ্গ এ ড্রাগের। চারিদিকে শত্রু  কল্পনা করে রীতিমতো আতঙ্কিত থাকে ইয়াবা এডিক্টরা। আমি রিহ্যাব সেন্টারে এখনো কোনো ইয়াবা এডিক্ট পাইনি। রাতভর ফুর্তি করার জন্য মধ্যবিত্ত সমাজে ইয়াবার কোনো কদরই নেই। সেটা উচ্চবিত্তদের ব্যাপার। তারাই ধরা খাচ্ছে। কিন্তু ভয় পাচ্ছি তাদের এজ লেভেল দেখে। ও-লেভেল, এ-লেভেলের ছাত্র-ছাত্রীরা এতে আসক্ত হচ্ছে। মারাত্মক ব্যাপার!
ইয়াবা এডিক্টরা তাদের উইথড্রয়ালের সময় গরমে থাকতে পছন্দ করে। চোখ থাকে ঢুলুঢুলু, মনে হয় এখনি ঘুমিয়ে পড়বে। হাই তোলে, সেই সঙ্গে ঠোটের কোন জিভ দিয়ে চাটা একটা কমন উপসর্গ। ট্রিটমেন্ট অপয়েড ড্রাগের মতোই। বাংলাদেশের যে কোন ভাল রিহ্যাব সেন্টারই ইয়াবার ট্রিটমেন্ট করতে পারবে। মূল জায়গাটা আসলে এডিকশন। সেটা ঠিক তো সব ঠিক। তারপরও কেউ ফেরে, কেউ ফেরে না। আফসোস, নিম্ন মধ্যবিত্ত তরুণরা শেষ হচ্ছে ঝিমুনি খেয়ে। উচ্চবিত্তরা না ঘুমিয়ে। ঘুরেফিরে শেষ হওয়া। আমরা একটা অসুস্থ প্রজন্মকে সামনে পেতে যাচ্ছি যদি না এখনই কিছু করা হয়।

