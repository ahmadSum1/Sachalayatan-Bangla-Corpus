সিমির জন্য...



সিমির জন্য...
আজকে আমরা সবাই একসাথে ঢাকা ভার্সিটিতে অনেকক্ষণ কাটিয়েছি,শুধু আনন্দ নামের জিনিসটা ছিল না। ছিল  আশঙ্কা...কিভাবে সিমির জন্য টাকার ব্যাবস্থা করা যায়?
কথা ছিল আগের ঈদের ছুটিগুলো যেমনই কাটুক এবার ছুটিটা হবে খুবই special,কারণ একটাই হলিক্রস স্কুল এস এস সি ২০০৩ এবার একটা গেটটুগেদের আয়োজন করবে দীর্ঘ পাঁচ বছর পর। কিন্তু বুধবার সন্ধ্যাটা যেন সব কিছু ওলট পালট করে দেবার জন্যই...ফোনের পর ফোন আসতে থাকে আমাদের
সবচেয়ে শান্ত বন্ধু সিমি (শারমিন তাসকিন),ওর দুটো কিডনিই নষ্ট হয়ে গেছে। সবার মনে তখন একই প্রশ্ন-দুইটা কিডনিই নষ্ট হয়ে গেল!! অনেক সময় নিয়তি কি চায় বুঝে উঠা যায় না।  অনেক কষ্টে যাচ্ছে সিমির দিন কিডনি ফাউন্ডেশনের ছোট  কেবিনে। সিমির বাবা মা তাকে স্বপ্ন দেখিয়ে যাচ্ছে এই বলে  যে,বেশী দিন সিমিকে হাসপাতালে থাকতে হবে না। নিজের  ভেতর কি রোগ বাসা বেঁধেছে তাও অজানা সিমির। দুই/তিন দিন পর পর dialysis এর জন্য ১৫/২০ হাজার টাকা  খরচ হচ্ছে। আর সিমির স্বাভাবিক জীবন ফিরে পাবার জন্য প্রায় ৫০ লক্ষ টাকার দরকার। 
ঢাকা ইউনিভার্সিটির মার্কেটিং ডিপার্টমেন্টের ২য় বর্ষের ছাত্রী সিমি হাসপাতালের বিছানায় শুয়ে  এক নিষ্পাপ হাসি ধরে রেখেছে এই আশায়, সে বাড়ি ফিরে  যাবে। কিন্তু মধ্যবিত্ত পরিবারের মেয়ে বলেই হয়তো বাবা মা নিজেদের সান্ত্বনা দেবার মত কিছুই খুঁজ়ে পান না। আমরা  আমাদের সবচেয়ে শান্ত ফ্রেন্ডটিকে হারাতে চাই না। আসুন, মানবতাকে এগিয়ে নিয়ে যাই।
আরো একবার নিজেদের মানুষ হিসাবে প্রমান করি। 
সহযোগিতার হাত বাড়াতে চাইলেঃ
মোহাম্মদ সোলাইমান
সঞ্চয়ী হিসাব নম্বরঃ ০০২১৯৯৩৩৫
জনতা ব্যাংক লিঃ
মোহাম্মদপুর কর্পোরেট শাখা 
বিঃদ্রঃ লিখাটি ক্যাডেট কলেজ ব্লগে প্রকাশিত
 
