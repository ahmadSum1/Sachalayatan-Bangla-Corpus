বাণী মিলিন্টারি



ছোটবেলায় নিউজপেপার থেকে রাজনৈতিক জোক্ সংগ্রহ করার অভ্যাস ছিল। তার কয়েকটির অনুবাদ তুলে দিচ্ছি। সবগুলোই সংগৃহিত, অনেকেরই হয়তো পূর্বপরিচিত।
(১)
আমি যখন আমার রাইফেল হারালাম, আর্মি ৮৫ ডলার ক্ষতিপূরণ চাইলো। সম্ভবত এ কারণেই নেভির ক্যাপ্টেনরা জাহাজের সাথেই ডুবে যায়। - ডিক গ্রেগরি
(২)
যুদ্ধ হল স্রষ্টা কর্তৃক আমেরিকানদের ভূগোল শিক্ষার একটি পদ্ধতি মাত্র। - এমব্রোস বায়ার্স
(৩)
‘অসির চেয়ে মসি বড়’ – কথাটি যে বলেছে, সে নিশ্চয়ই কখনো স্বয়ংক্রিয় অস্ত্রের মুখে পড়েনি। - জেনারেল ডগলাস ম্যাকআর্থার
(৪)
এয়ার ট্রাফিক কন্ট্রোলার এবং পাইলটের ভেতর মিল কোথায়? – পাইলট ভুল করলে পাইলটের মৃত্যু হয়; আবার এয়ার ট্রাফিক কন্ট্রোলার ভুল করলেও পাইলটের মৃত্যু হয়।
(৫)
সেনাবাহিনীর প্রত্যক্ষ প্রয়োগ যেকোন সমস্যার অত্যন্ত দুর্বল সমাধান, কেবলমাত্র শিশু এবং বৃহৎ রাষ্ট্রই শুধু এর দ্বারস্থ হয়। - ডেভিড ফ্রাইডম্যান
(৬)
‘মিলিটারি’ ‘ইন্টেলিজেন্স’ – দুটি শব্দ যারা একত্রে কোন অর্থই প্রকাশ করে না।
(৭)
হোয়েন ইন ডাউট, এম্পটি ম্যাগযিন! (যুৎসই বাংলা করা গেল না)

