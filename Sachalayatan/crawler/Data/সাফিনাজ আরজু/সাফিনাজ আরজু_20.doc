ছবিব্লগ- গ্রীষ্ম বিলাস!





এত উত্তরের দেশ ফিনল্যান্ডে আমার হুট করে এসে পড়ার পিছনের কারণগুলো ছিল খুব মজার এবং অদ্ভুত। সব কারন আজ না বললেও অন্ততপক্ষে একটি কারন উল্লেখ করি- সেটি হল, ফিনল্যান্ড নামটা আমার খুব ভালো লাগত। কেমন জানি মায়া জড়ানো, শান্ত, চুপচাপ, ঝিমধরা, কোমল একটা ভাব। নামের মধ্যে "ফিন" থাকায় আমার মনে হত নিশ্চয় সমস্ত মৎস্য কন্যাদের গোপন আবাসস্থল ফিনল্যান্ড। কথাটা সত্যি হলেও হতে পারে কিন্তু, হাজার হ্রদের দেশ ফিনল্যান্ড, হাজার  দ্বীপের দেশ- হয়ত কোথাও কোন নিঝুম দ্বীপে কোন মৎস্য কন্যা লুকিয়ে  থাকলেও থাকতে পারে।
যখন প্রথম ফিনল্যান্ডের তামপেরে তে পা রাখি, তখন গ্রীষ্ম বিদায় নিয়েছে। শরৎ তার অরুন আলোর অঞ্জলি দিয়ে প্রকৃতি কে রংধনুর সাত রঙে সাজিয়েছে।  খুব সুন্দর কিছু আমি বেশীক্ষণ নিতে পারিনা, আমার দম আটকে আসতে চায়। তাই সেই অপার্থিব সৌন্দর্যটুকু আমি অল্প অল্প দেখেছি। দেখতে না দেখতেই হুট করে সাদা আর সাদাতে চারিদিক ছেয়ে গেছিল। টানা ৭ মাসের বৈরাগের পর গ্রীষ্ম যখন এসেছিল, আবার আমার মাতাল হবার পালা। গ্রীষ্মের দিনগুলো আমি শুধু চুপচাপ দেখে গিয়েছি, মন ভরে দেখে নিয়েছি, আলতো করে ছুঁয়ে দিয়েছি। সবুজে আর নীলে মিশে বারবার বহুদুরে রেখে আসা আমার অদ্ভুত সুন্দর দেশটার কথা ভেবেছি। বহুবার এই দিনগুলো ছবির বাঁধনে আটকে রাখতে চেয়েছিলাম। কেন জানি হয়নি... এই না হবার মাঝেই ফিনল্যান্ডে যে টুকটাক গ্রীষ্ম বিলাস আমার তাই আজ খুলে বসলাম।  সচলের এত বাঘা বাঘা আলোকচিত্র শিল্পীদের মাঝে আমার আনাড়ি হাতের ছবিগুলো দিতে বেশ কুণ্ঠিত বোধ করছি।  
এই হিম হিম শীতকালে ছবিগুলো আমার গ্রীষ্ম বিলাসের সেই দিনগুলো ফিরিয়ে আনল।
 ১) ডুব সাঁতার

২)দুর বনান্তে 

৩) এক মুঠো সুখ

৪) উৎসব 

৫) নাগরদোলা

৬) স্বাধীনতা তুমি

৭) পটে আঁকা শহর

৮) ঝুলন্ত সেতু

৯) রুপকথার গল্প

১০) সৌন্দর্য 

১১) চল হারাই ঐখানে

১২) মন চায় উড়তে, উড়তে

১৩) আমার আছে জল 

১৪) এক আকাশ নীল 

পরিশেষে, অনুদাকে আন্তরিক ধন্যবাদ হাতে কলমে সচলে ছবি আপলোড করতে শিখানোর জন্য।

