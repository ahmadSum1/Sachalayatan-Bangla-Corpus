প্রসঙ্গ:গ্যাস এবং পিএসসি



গ্যাসের বর্তমান পরিস্থিতি
 
পেট্রোবাংলা বলছে দেশে  দৈনিক মোট উৎপাদন ২১৮৯ মিলিয়ন ঘনফুট(এখানে আছে)। জ্বালানি প্রতিমন্ত্রী বলেছেন দেশে জ্বালানির ঘাটতি ৫০০ মিলিয়ন ঘনফুট(MCF)। তিনি বলেছেন,দেশে বর্তমানে উত্তোলনযোগ্য গ্যাসের মজুদ প্রায় ১০ দশমিক ৮ ট্রিলিয়ন ঘনফুট।
ঘাটতিটা চাপ ফেলে প্রধানত সার এবং বিদ্যুৎ খাতে। বাসাবাড়িতে দেওয়ার ক্ষেত্রেও।

গ্যাসের ভবিষ্যৎ হিসাব
দেশে উৎপাদন দৈনিক ২২০০ মিলিয়ন ঘনফুট।(পেট্রোবাংলা বলে ২১৮৯, রাউণ্ড ধরি)।
দেশে মজুদ আছে  প্রায় ১০ দশমিক ৮ ট্রিলিয়ন ঘনফুট। 
ক্যালকুলেটর নেই। ২২০০ মিলিয়ন গুণ দিন ৩৬৫
৮০৩ বিলিয়ন ঘনফুট গ্যাস এক বছরে পাওয়া যায়।
ভাগ করলে পাওয়া যায়ঃ ১৩ দশমিক ৪৪...অর্থাৎ আর কোন নতুন ক্ষেত্র আবিষ্কৃত না হলে এই দিয়ে ১৩ বছর চলতে পারবো। প্রতিবছর গ্যাসের ডিমান্ড বাড়ে। সেই হিসাব মাথায় রাখতে হবে। 
এখন, কোন ব্যবস্থা না নিলে আজ থেকে দশ বছর পর এমনিতেই গ্যাস কিনে চলতে হবে।
যারা বাজার সম্পর্কে অবহিত তারা একটু খেয়াল করবেন। গ্যাসের দাম কমছে না বরং, বাড়ছে। একই সাথে অন্যান্য জিনিসের দাম। ১০ বছরের মধ্যে আমাদের ভালো একটি উৎস দরকার গ্যাসের। 
পিএসসি 
পিএসসি হল,  একটা আদর্শ(মডেল) চুক্তি  বাংলা ‘উৎপাদন বন্টন চুক্তি’ (production sharing contract)। তেল বা গ্যাস উত্তোলনের কাজে নিয়োজিত কোম্পানিগুলোকে এই  ধরনের চুক্তি করতে হয়। 
২০০৮ সালে প্রণীত আদর্শ পিএসসি  
বিডিং এর আহ্বান
বিডিং এর ফরম বা ডকুমেন্ট

৩ টি ডকুমেন্ট থেকে পাওয়া তথ্য থেকে উপস্থাপনাঃ
ক্ষেত্র থেকে পাওয়া গ্যাসের যে অংশ কস্ট রিকোভারি হিসেবে কোম্পানি নিবে, তার একটা অংশ যাবে যন্ত্রপাতি স্থাপন এবং পাইপলাইনে। এইসব যন্ত্রপাতির দাম যখনই কস্ট রিকোভারিতে আসবে, সাথে সাথে তা হয়ে যাবে বাংলাদেশের।  
এক্ষেত্রে পাইপ লাইনও। কোম্পানি রিগ থেকে যে পর্যন্ত পাইপ টানবে সেই পাইপও আমাদের। ওরা যদি ২ কিলোমিটার পাইপ টানে আমরা সেটার জন্য কস্ট রিকোভারি গ্যাস দিব, ১০০ কিলোমিটার টানলেও তাই। পাইপলাইন নিজে বসালেও এই টাকা দিতে হত।কস্ট রিকোভারির আরও কিছু বিষয় ব্লগার নৈষাদের লেখার মন্তব্যে উঠে এসেছে । (১৯ নম্বর মন্তব্যের ১-৩ নম্বর পয়েন্টগুলো) 
আদর্শ মডেল পিএসসি অনুযায়ী, কস্ট রিকোভারির জন্য কোম্পানি বছরে উত্তোলিত গ্যাসের সর্বোচ্চ ৫৫%(a maximum of  55% per calender year of all available oil/natural gas/ condensate/NGL from the contract area) নিতে পারবে। এর বেশি নয়। ততদিন পর্যন্ত নিবে, যতক্ষণ না কস্ট রিকোভার হয়।
ধরুন গ্যাস পাওয়া গিয়েছে। আরও ধরুন ৫৫ টাকা খরচ হয়েছে সার্ভে এবং রিগের পেছনে (৫৫০ টাকাও ধরি)। দশ বছরের জন্য।যদি সর্বোচ্চ ৫৫% ভাগ করে কস্ট রিকোভারি করে দশ বছরে, তাহলে:
 ৫৫ টাকার ক্ষেত্রে(এক বছরে মোট উৎপাদন ১০০ টাকার গ্যাস হলে ৫৫ টাকা কস্ট রিকোভারি)
৫৫	২০	২০	২০	২০	২০	২০	২০	 ২০	২০		 কস্ট রিকোভারি
৪৫	৮০	৮০	৮০	৮০	৮০	৮০	৮০	৮০	৮০	 	প্রফিট গ্যাস
৫৫০ টাকার ক্ষেত্রে(প্রতি বছর ৫৫ % কস্ট রিকোভারি ধরে, দশ বছরে সর্বোচ্চ কস্ট রিকোভারি ৫৫০টাকা, মোট উৎপাদন যেখানে ১০০০ টাকার গ্যাস)
৫৫	৫৫	৫৫	৫৫	৫৫	৫৫	৫৫	৫৫	৫৫	৫৫	কস্ট রিকোভারি
৪৫	৪৫	৪৫	৪৫	৪৫	৪৫	৪৫	৪৫	৪৫	৪৫	প্রফিট গ্যাস
প্রথম ক্ষেত্রে,কস্ট রিকোভারি এক বছরে হয়ে যায়। (দ্বিতীয় ক্ষেত্রে ১০ বছরে।) 
বাকী ৯ বছরে  ২০% মেইনটেনেন্স কস্ট ধরে কোম্পানির মোট ১০ বছরে আসে ২০ গুণ ৯+৫৫=২৩৫ টাকা। মানে বছরে গড়ে ২৩ দশমিক ৫ টাকার গ্যাস সে কস্ট রিকোভারি বাবদ পাবে, ১০০ টাকার গ্যাস উঠলে। 
বাকীটা প্রফিট গ্যাস। মানে ৭৬ দশমিক ৫ টাকা বা আমরা বলতে পারি ১০০ ভাগ গ্যাস তুললে ৭৬ দশমিক ৫ ভাগ প্রফিট গ্যাস থাকবে।  (৫৫০ টাকার ক্ষেত্রে হিসাবটা ৪৫ ভাগ প্রফিট গ্যাস। )
 এবার আসুন বিডিং ফরমের ১৪ নাম্বার পৃষ্ঠায়।  প্রফিট গ্যাস সর্বনিম্ন বাংলাদেশ কত পাবে? 
 স্পষ্ট লেখা “not less than 55%”। আর যত গ্যাস বেশি পাওয়া যাবে তত প্রফিট গ্যাস বেশি পাবে বাংলাদেশ।তার হিসেবও সেখানে দেওয়া আছে। কস্ট রিকোভারিতে যে খরচ তা বাংলাদেশ নিজে সার্ভে বা রিগ বসালেও হবে। রিস্কটা এখানে ফ্যাক্টর। গ্যাস না পেলে সার্ভের টাকাটা পুরোই জলে, যদি বাংলাদেশ নিজে সার্ভে করে। 
যা বলছিলাম, ৭৬ দশমিক ৫ এর ৫৫%=৪২(৫৫০ এর জন্য ৪৫ এর ৫৫%=২৪ দশমিক ৭৫)। ৩৪ ভাগ দিয়ে দিতে হবে প্রফিট গ্যাস হিসেবে ( ৫৫০ এর জন্য ২০ দশমিক ২৫ ভাগ গ্যাস)
এটাই সর্বোচ্চ।  রিগ বাংলাদেশ বানালে বা সার্ভে করলে যা খরচ হত, কস্ট রিকোভারি হিসেবে কোম্পানি তাই নিয়ে নিবে। আর উপরের হিসেব অনুযায়ী কোম্পানিকে লাভ হিসেবে সর্বোচ্চ আমরা দিব ৩৪ ভাগ (৫৫০ এর জন্য ২০ দশমিক ২৫ ভাগ গ্যাস)।
আমাদের মূলধন বা বিনিয়োগ কিন্তু শূন্য।
যত গ্যাস বাড়বে তত বাংলাদেশের ভাগ বাড়বে।বিডিং এর ফরমের ১৪ নাম্বার পৃষ্ঠায় বিস্তারিত আছে। দৈনিক উৎপাদন বৃদ্ধি পাবে, বাংলাদেশ বেশি অংশ পাবে।
লোকবল

গ্যাস উত্তোলনে কোম্পানিকে আমাদের দেশীয় লোক সর্বনিম্ন ৬০ ভাগ নিতে হবে (গ্যাস উত্তোলনের শুরু থেকে প্রথম ৫ বছরে)। পরবর্তীতে তা বাড়বে এবং ১০ বছরে গিয়ে ৯০% হতে হবে। ক্মপানি যথাযথ ট্রেনিং এর ব্যবস্থা করবে। বাইরে থেকে লোক (এক্সপার্ট) আনার ক্ষেত্রে, ওদের দেখাতে হবে যে আমাদের দেশে সেই দক্ষতার লোক নাই। এই লোকদের বেতন কস্ট রিকোভারিতে যাবে। 
কোম্পানির অংশের গ্যাস

এরপর কোম্পানি তার অংশের ন্যাচারাল গ্যাস বাংলাদেশকে প্রথম বিক্রি করতে বাধ্য থাকবে (তার প্রফিট গ্যাস+ কস্ট রিকোভারি গ্যাস)। বাংলাদেশ যদি কিনতে পারে, কিনবে।না হলে রিফিউজ করবে। বাংলাদেশ সরকারকে প্রথম গ্যাস কেনার জন্য অফার দিতে হবে। সে রিফিউজ করলেই তৃতীয় পক্ষের কাছে কোম্পানি যেতে পারবে।
ধরুন বাংলাদেশ বললো, গ্যাস কিনবো। যে কারণে পিএসসিতে লেখা রইল না রপ্তানির কথা। কিন্তু পরে বাংলাদেশ কিনলো না গ্যাস, সেক্ষেত্রে কোম্পানি কি করবে? 
তাকে গ্যাস বিক্রি করতে হবে লোকাল মার্কেটে। এক্ষেত্রে লাগবে পাইপলাইন। এবং পাইপলাইন বাংলাদেশের হওয়ায় কোম্পানি যদি তার গ্যাস পাইপলাইন ব্যবহার করে নিতে চায়, তাহলে বাংলাদেশ সরকারকে মোট গ্যাস মুল্যের ১% পাইপ লাইন ব্যবহারের জন্য দিতে হবে। তবে কস্ট রিকোভারি যতদিন না উঠে আসবে তাকে এই ১% দিতে হবে না। 
কিন্তু সেখানেও যদি ক্রেতা না থাকে, মানে দেশের মধ্যে? এই কারণে কোম্পানিগুলো রপ্তানির সুযোগ চায়। 
আর কোম্পানি গ্যাস রপ্তানি নিরুৎসাহিত করার জন্যই এলএনজি অংশ জুড়ে দেওয়া।
বিষয় এলএনজি 

এলএনজি হলো লিকুইড ন্যাচারাল গ্যাস। 
তাপমাত্রা কমিয়ে আয়তন সংকুচিত করে এলএনজি পাওয়া যায়।
৫২ দশমিক ৩ স্ট্যাণ্ডার্ড ঘনফুটে এক কিলোগ্রাম এলএনজি হয়। 
নাইজেরিয়ার একটি এলএনজি প্ল্যান্ট বানানোর খরচ। ওদের মোট ৫ টা ট্রেইন আছে। এদের মধ্যে ২টির খরচ দেওয়া আছে। 
এলএনজি এর জন্য দরকার এক, পর্যাপ্ত গ্যাস। অনেক জায়গায় প্ল্যান্ট কাজ করছে না পর্যাপ্ত গ্যাসের অভাবে ।
দুই খরচ। 
মোদ্দা কথা ফিসিবিলিটি। ফিসিবল হবে কিনা সেটা ভেবে দেখবে কোম্পানি। 
এখন আসি আসল কথায়, আমাদেরকে ওরা দিবে এলএনজি করার পর ২০ ভাগ, সর্বোচ্চ। এই % আসলে কত হবে তা কখনও জানানো হয় না। কারণ ধরুন কোম্পানি ৫৫% রেটে বাংলাদেশের কাছ থেকে কস্ট রিকোভারি গ্যাস নিল। এবং এটা প্রকাশ করা হল। পরবর্তী বিডিং এর সময় অন্য কোম্পানি বলবে আমরা ৫৫% এর নিচে যাব না। আমরা এই রেটেই কস্ট রিকোভারি চাই।একই কথা অন্যান্য বন্টনের ক্ষেত্রেও। এটা করা হয়েছে মূলত উভয়ের স্বার্থ রক্ষার্থে। 
বাংলাদেশ যদি আগে রিফিউস করে থাকে, তাহলে ঐ (২৩ দশমিক ৫ + ৩৪)= ৬৭ দশমিক ৫ ভাগ গ্যাস কোম্পানি এলএনজি করতে পারবে।( ৫৫০ এর ক্ষেত্রে ৭৫ দশমিক ২৫, দশ বছরে ৫৫% কস্ট রিকোভারি নিয়ে এর চেয়ে বেশি কোম্পানি পাবে না ) করার উদ্দেশ্য হবে বাণিজ্যিক।
এক্ষেত্রে থেকে যায় ঝামেলা, কারণ বাংলাদেশ পাবে ২০% এলএনজি। এখন বাংলাদেশ যদি ৬৭-৭৫ ভাগ গ্যাস না কিনতে পারে, কিভাবে ৫০-১০০% এলএনজি কিনবে সে প্রশ্নটিও থেকে যায়।
 ১০ বছর পর  এই ২০% হয়ে যাবে ৩০, তা করা হয়েছে দেশের চাহিদার কথা চিন্তা করে।
আর এলএনজি প্ল্যান্ট করা হলে এর মালিকানা বাংলাদেশ পাবে। এর জন্য অনুমতি নিতে হবে বাংলাদেশ সরকারের। বাংলাদেশের মাটিতে তাকে এই প্ল্যান্ট স্থাপন করতে হবে। 
দিন শেষে দেখা যাচ্ছে (দশ বছরের হিসেব) সর্বনিম্ন ২৪ দশমিক ২৫ ভাগ গ্যাস, এবং ১৫ ভাগ (৭৪ দশমিক ২৫ ভাগ এলএনজি এর ২০%) এলএনজি পাবে বাংলাদেশ। মোট গ্যাসের যা ৪০%। this is the worst case scenario. সময় দশ বছরের  চেয়ে বেশি হলেও একই রেটে প্রতি বছর কস্ট রিকোভারি চললে সর্বনিম্ন ৪০% গ্যাস বাংলাদেশ পাবে।

