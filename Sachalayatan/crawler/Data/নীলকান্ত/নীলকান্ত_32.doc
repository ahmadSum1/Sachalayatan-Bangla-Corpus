 "টাকা ঈশ্বর, কিন্তু ঈশ্বর ভালো লাগে না।"



১
"টাকা ঈশ্বর, কিন্তু ঈশ্বর ভালো লাগে না।"
 চরম সত্য, সবাই জানে।
এ নিয়ে কিছু লেখাটাও চরম বোকামির পর্যায়ের। আমি বোকা।
এ উক্তিটাও আমার নয়, আমার এক প্রিয় মানুষের, অনেক প্রিয়।
তার মুখে কবিতা শুনি, তার হাসি দেখি, প্রাণখোলা নিশ্চিন্তমনের এক হাসি।
নিশ্চিত মন? বলতে পারি না। সব কিছু কি বলা যায় ? বলা যায় না।
 তবু ভাবতে ভালো লাগে সে নিশ্চিন্ত।
আমি এই মুহূর্তে হাসছি, তার কথা ভেবে।
আমি যদি তার মত হতে পারতাম!
ঈশ্বরটাকে যদি না ভালো লাগাতে পারতাম!!!
২
"nothing is certain, nothing is permanent."
এই সহজ সত্যটা আমি প্রতিদিন সকালে উঠে ভুলে যাই।
বাড়ি ফিরে আসতেই সে মনে করিয়ে দেয়।
আর এক প্রিয় মানুষ আমার। আসলেই কোন কিছুই নিশ্চিত নয়, কোন কিছু স্থায়ী নয়।
মানুষটাকে প্রায়ই ভালো করে দেখি। মানুষটার সরলতা আমার ভালো লাগে। মানুষটার অন্যের উপকার করে বেড়ানোর চেষ্টা।
হয়ত সেও একদিন আমার মত ভাবতো কিছু না কিছু তো নিশ্চিত, কিছু জিনিস তো স্থায়ী।
হয়তো সেও সকালে উঠতো ভাবতো আজ নতুন কিছু করবে, স্থায়ী কিছু। হয়তো...
৩
"কষ্ট নেবে কষ্ট, আমার আছে লাল, নীল হরেক রকম কষ্ট"
নাহ, সে কষ্টের ফেরিওয়ালা নয়। সে শুধু কষ্ট বুকে নিয়ে সুখ বিলিয়ে যায়।
প্রচন্ড কষ্টে তার মুখ নীল হয়ে যায়, তবু সে হাসে।
 অমায়িক সে হাসি।
সে বলে না, সবার মত, সুখ তুমি কি বড় জানতে ইচ্ছে করে। সে বলে না, জীবন মানেই ছলনা।
সে জানে সুখ সে পাবে না, তাই সুখ সে খোঁজে না।
সে অন্যকে সুখী করতে চায়। 
তাকে দেখি, আর ভাবি কবে এমন হব, কবে?
৪
দূরে তাকে দেখি।
অনেক দূরে।
সে আমাদের অগ্রগামী, আমাদের পথপ্রদর্শক, মতান্তে সে দলপতি।
আমি তাকে দেখি।
আমার সামনে।
হেঁটে চলেছে সে। ক্ষুধা নেই,  তৃষ্ণা নেই। নেই কোন ক্লান্তি।
অবাক হই। ভাবি, কিভাবে পারে সে? 
সে আমায় শেখায়, সে আমায় বোঝায়। আমি শুনে যাই একমনে।
৫
patches of clouds...
floating...
পাঁচটা বেনসন পোঁড়ে।
পিছনে আমি, মন্ত্রমুগ্ধের মত তাদের দেখি। সামনে তখন-
"রাত্রি ক্লান্ত জীর্ণশীর্ণ আধো চাঁদের আলো
পিচ ঢালা পথ কখনও ধূসর কখনও বা কালো...
সারাটা পথ জুড়ে আমি একা
হেঁটে যাই আকাশ তারার পানে চেয়ে..."

