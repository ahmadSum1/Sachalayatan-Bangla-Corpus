আবার লিখতে বসলাম...



সচলের জন্য প্রথম লেখা।কি লিখব ভাবতে ভাবতে মাথায় আসল অ্যালের কথা।
‘অ্যাল’। এক স্কটিশ। পুরো নাম অ্যালি ম্যাকডোনাল্ড। পেশায় সাংবাদিক। সস্ত্রীক বাস করছেন বাংলাদেশে ২০০১ সাল থেকে।
অ্যালের সাথে আমার পরিচয় হয় জীমে। প্রথম যেদিন জীমে যাই সেদিন-ই দেখেছিলাম অ্যালকে। হেডফোন কানে লাগিয়ে গান শুনছে আর আপন মনে ব্যায়াম করছে। আর একটা কারণে চোখে পড়েছিল অ্যালকে। অ্যাল কোন কারণে খুব রেগে ছিল এক লোকের উপরে এবং জোরে জোরে চেচাচ্ছিল। তখন ভেবেছিলাম কোন দাম্ভিক বিদেশী গালি দিচ্ছে আমার জাত ভাইকে। পরে জানতে পারি আমার জাত ভাইটি ফ্লোরের উপরে থুথু ফেলছিল(continuously) । অ্যাল তাকে আগে একবার বলেছিল কাজটি না করতে, পরে ইচ্ছাকৃতভাবে কাজটি বারবার করায় অ্যাল গিয়েছিল রেগে। খাস বাঙালি আর কি! যা খারাপ তাই আবার করবে, যত মানা করা হোক না কেন!!!
সে যাই হোক। করিম ভাই( আসলে স্যার) ব্যায়াম করতেন আমার সাথেই। পেশায় শিক্ষক এবং আমেরিকা প্রবাসী। বলা উচিত বাবা মা খালি বাংলাদেশী, তিনি পুরোই আমেরিকান। যে কারণে অ্যালের সাথে তার ঘনিষ্ঠ হতে বেশি সময় লাগেনি। দুজন অনর্গল ইংরেজীতে কথা বলে যেত আর আমি শুনতাম। আমার সাথে করিম ভাইয়ের ভাল সম্পর্ক ছিল। সেই সূত্রে একদিন কথা হয় অ্যালের সাথে। কয়েকদিনেই বুঝলাম যতটা দাম্ভিক তাকে ভেবেছি ততটা কি তার কিছুমাত্র সে নয়।
যাকুজি(Jacuzzi )তে  দেখতাম অ্যাল সব সময় হাতে একটা ম্যাগাজিন নিয়ে পা ডুবিয়ে বসে আছে। জানতে পারলাম পড়ার নেশা তার বহু পুরনো। আমাকে কতগুলো বইয়ের নাম দিল আর পড়তে বলল। আমি সানন্দে সেগুলো নিলাম।
অ্যালকে নিয়ে এ লেখাটি লিখতাম না যদি না পরের ঘটনাটি ঘটত। গত ফেব্রুয়ারির ঘটনা(২০১০)। প্রতিদিন প্রায় সবাই (জীমে যারা যায়)একটু সময় হলেও ট্রেডমিলে দৌঁড়ায়। জীমে আবার ট্রেডমিলের সামনে টিভি রাখা। দৌঁড়াতে দৌঁড়াতে যাতে একঘেয়েমি না লাগে তার জন্য আর কি! বেলা তিনটা হবে তখন। অ্যাল দৌঁড়াচ্ছিল ট্রেডমিলে, কার্ডিও বিভাগে তখন কেবল অ্যাল একা। আশপাশের সবগুলো টিভি আর ট্রেডমিলগুলো তখন চলছে। অ্যালের দৌঁড়ানো শেষ হলে সে সুন্দর মত ট্রেডমিল থেকে নেমে সবগুলো ট্রেডমিল আর টিভি বন্ধ করে দিল!!!
জীমে সার্বক্ষণিক যেকোন কাজের জন্য ১০ জন লোক থাকে। ট্রেইনার তো আছেই। কিন্তু কারো মাথায় আসে না যে বিদ্যুৎ অপচয় হচ্ছে। অথচ এক বিদেশী কিনা এ ব্যপারে সচেতন।
আমি খুব অবাক এবং লজ্জিত হয়েছিলাম। কারণ আমি নিজেও রুম থেকে বের হবার সময় সব সুইচ বন্ধ করিনা।
পরের কয়েকদিনও দেখলাম একই জিনিস। কেউ না থাকলে অ্যাল এসে সুইচগুলো অফ করে দেয়। অ্যালকে বললাম কথাটা আর জিজ্ঞাসা করলাম তুমি এটা কেন করলে? না করলেও তো পারতে। অ্যাল আমাকে বলল, “ আমি অপচয় করা পছন্দ করিনা। আমি ব্যবহার না করি আর একজন যাতে ব্যবহার করতে পারে সেবিষয়ে সচেতন হওয়া উচিত। তাছাড়া চিন্তা করে দেখো এই যন্ত্রগুলোতে যে পরিমাণ শক্তি লাগে তা দিয়ে কয়েকটা বাড়িতে বিদ্যুৎ দেওয়া যাবে।”
অ্যালকে কি বলা উচিত? এক বিদেশী যে সচেতন? নাকি একজন মানুষ যে সচেতন? নাকি একজন বিদেশী বা একজন মানুষ যে চোখে আঙুল দিয়ে দেখিয়ে দিচ্ছে আমরা কতটা অচেতন আর বলছে ‘সচেতন হও’।
এরপর থেকে আমি সচেতন। যেখানেই থাকি আশেপাশে কেউ না থাকলে বা নিজের রুম থেকে বের হয়ে গেলে সুইচগুলো অফ করে দেই।
গতকাল অ্যালকে বললাম কথাটা, “I have changed in a way because of you.”
অ্যাল আমাকে উত্তরে বলল, “ It’s good to know that at least somebody has changed.”
অ্যাল চলে যাচ্ছে সপরিবারে এ মাসের ২৯ তারিখ। কিন্তু সে বলেছে সে আবার আসবে, “ I like this country. Don’t worry I’ll back.”
অ্যাল ভালো থাকুক এই কামনাই করছি।
পলাশ রঞ্জন সান্যাল
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%70%61%6c%61%73%68%5f%62%6c%6f%67%40%79%61%68%6f%6f%2e%63%6f%6d%22%3e%70%61%6c%61%73%68%5f%62%6c%6f%67%40%79%61%68%6f%6f%2e%63%6f%6d%3c%2f%61%3e%27%29%3b'))

