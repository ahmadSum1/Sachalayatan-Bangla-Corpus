বুয়েটের সোনালী ব্যাংক শাখা এবং কিছু কথা



আজ অনেকদিন পর বুয়েটের সোনালী ব্যাংকে যাওয়া হলো। পাশ করে গেছি বছর দুয়েকের বেশি হচ্ছে। 
ধরেই নিয়েছিলাম অন্তত ঘন্টাখানেক লাগবে। তো গিয়েই তব্দা খেয়ে গেলাম। নতুন এক পদ্ধতি চালু করা হয়েছে। 

যেখানে অনেক উচ্চমার্গীয় ব্যাংক এবং সেবা প্রতিষ্ঠানের মত টোকেন নিয়ে অপেক্ষা করতে হবে। 
খুবই ভাল লেগেছে বিষয়টি। পরে জেনে আরও ভাল লেগেছে যে পুরো পদ্ধতিটা স্কুল জীবনের এক বন্ধুর করা, পরে এক সাথে কলেজ এবং বিশ্ববিদ্যালয়। 
যাই হোক, কাজের কথায় যাই। পদ্ধতি পরিবর্তনের ফলে সেবার মানের কি পরিবর্তন তা হারে হারে টের পেলাম। দীর্ঘ এক ঘন্টা অপেক্ষার পর দেখা গেল অবস্থায় এই। 

আমার আগে ছিল মাত্র ৮৪ জন, আমার সিরিয়াল ১১৯ এবং এক ঘন্টা পর চলমান ৫১! দীর্ঘ এক ঘন্টায় ৭টা কাউন্টারের মধ্যে কর্মরত ৩টিতে ঘন্টায় গড়ে ৬ জন সেবা নিয়েছে। 
সেবাদানকারী কর্মচারীদের মুখের বিরক্তি এবং আচরণ বুঝিয়ে দেয় সময় কাটানো তাদের কতটা দায় এবং তারা কর্মদিবস শুরু হবার ২ ঘণ্টার মাঝে কি পরিমাণ ক্লান্ত। 
যদিও এসির বাতাসের তেজ যথেষ্ট এবং পাশে বসার সোফা বিদ্যমান। 
মূল কথা হলো, পদ্ধতি যতই বদলানো হোক না কেন, গায়ে জমা তেল আর আলস্য না ছাড়ানো পর্যন্ত দীর্ঘসূত্রিতার শেষ হবে না। মানুষের বিড়ম্বনা দেখে আজকে আসলেই কষ্ট লাগছে। 
যাই হোক এক ঘন্টা পর, ভি আই পি (শিক্ষক) এক বন্ধুর উদয় আমাকে উদ্ধার করলো। ওয়ান স্টপ সেবা যাকে বলে।  
এবং ফেরার পথে মনে মনে ভাবতেছিলাম, পদ্ধতি বদলায়, শালার সোনালী ব্যাংক বুয়েট শাখা কেন বদলায় না? অন্য ব্যাংক আসতে ক্ষতি কি?

ছবি: 


 

 



