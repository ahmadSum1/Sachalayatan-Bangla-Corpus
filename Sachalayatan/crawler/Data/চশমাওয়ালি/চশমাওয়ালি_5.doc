মেঘ আর বৃষ্টির কথোপকথন - ২



একটা চটকানা দিব।
এইটা কী ধরনের কথা?
এইটা কী ধরনের কাজ?
মানে? নিজের বউকে আদর করা নিষেধ নাকি?
ইলেক্ট্রিসিটি চলে গেলে অন্ধকারে গায়ে হাত দিলে সেটাকে আদর বলে না, ছোটলোকি বলে।
বাহ্ বিয়ে করা বউ, অন্ধকার আর আলোতে কী?
তেমন কিছু না - এইবার তো খালি গালি দিলাম এর পর কখনো চড় থাপ্পড় খেলে নালিশ করতে এসো না।
মানে কী? আমি কি পাশের বাড়ির মেয়ের গায়ে হাত দিয়েছি যে চড় থাপ্পড় খেতে হবে!
শোন এটাকে বলে রিফ্লেক্স। মেয়েরা অন্ধকারে কিংবা ভীড়ের মধ্যে স্বাভাবিক ভাবেই ভীষন সচেতন হয়ে থাকে। তখন গায়ে হাত পড়লে জামাই না রাস্তার লোক বোঝার আগেই চড় থাপ্পড় শুরু হয়ে যাবে মনে রেখ।
আমার মনে রাখার দরকার নাই। আমি তো আর অন্য কারো সাথে এমন করতে যাচ্ছিনা।
থাক্ আর ঢং করতে হবে না। সাহস থাকলে যে সব মেয়েদের সাথেই করতে সেটা বুঝতে আমার বাকি নাই। বউ এর সাথে তো আর সাহস লাগে না তাই সব বাহাদুরি এইখানে।
তুমি আমাকে কী ভাব?
তুমি যা তাই ভাবি।
আমি কী?
তুমি একটা অসভ্য ছোটলোক। বাইরে বাইরে ভালোমানুষী দেখাও আর ভেতরে ভেতরে তুমি….তুমি একটা ইয়ে । তুমি আসলে খুব নির্দয় একটা ছেলে - ছোট বাচ্চাদের একদম দেখতে পারো না।
ওরে বাবা এর মধ্যে আবার ছোট বাচ্চা আসলো কেমন করে?
সত্যি কথা চাপা থাকে না। এইরকম হুটহাট বের হয়ে পড়ে।
তোমার মাথা। আমার তো মটুসটু ফর্সা বাচ্চা ভালই লাগে।
মিথ্যে কথা।
কেন?
তা না হলে আমি এতবার মানা করার পরেও তুমি শুনলে না কেন?
কী?
বল্লাম না আজ কিছু লাগবে না। তুমি তো শুনলে না।
বৃষ্টি, এত অবুঝ হও কেন তুমি মাঝে মাঝে? আমরা কী এখনি এত বড় দায়িত্ব নেওয়ার জন্যে তৈরি?
অবশ্যই তৈরি।
সব কিছুতেই জেদ করলে চলে না।
জেদের কী দেখলে এখানে? আমি জানি আমি তৈরি । তুমি ছোট বাচ্চা পছন্দ কর না তাই তুমি তৈরি না।
ফালতু কথা বলো না। সবকিছু তোমার একার ইচ্ছেয় করতে চাও। আমি এখন এসব ঝামেলা চাই না।
আমি চাই।
তাহলে যা করার একাই কর। আমাকে টান কেন!
বাহ্। একা একা কি বাচ্চা হয়?
এই তো বুঝতে পারছ। ব্যাপারটা দুজনকেই চাইতে হয়।
বেশ তো। তুমি না চাইলে আমি একাই বাচ্চা বানাব। বল কেমন চাই তোমার? নীল চোখ-ফর্সা না চিংকু না কি নরমাল বাংলাদেশি?
সবকিছু কে টুইষ্টেড করে ফেলা একটা অভ্যাস হয়ে গেছে তোমার।
বা রে তুমি কিছু করবে না আবার আমি চেষ্টা করলেও চলবে না - স্বার্থপর একটা!
ছেলেমানুষী করো না।
আমার জীবনে চাওয়া পাওয়ার কিছু নেই। সবকিছু তোমার ইচ্ছে মত। আসলে বাইরে যে যাই বলুক বাংলাদেশে মেয়েদের জন্যে সময়টা থেমে আছে বেগম রোকেয়ার আমলেই। স্বামীর আদেশেই সব!
তুমি যে এত সিরিয়াস তখন তো আর বুঝি নাই। আমাকে আরেকটু বুঝিয়ে বলতে; জোর করতে। আমার তো জোরাজুরি করতে ভালই লাগে।
ইস্‌সি রে! জোর করলে তুমি কত রাজি হতে। কোনদিন পেরেছি?
সত্যি আজকে মনে হয় রাজি হয়েই যেতাম।
তাই আজকে সত্যি রাজি হতে?
নিশ্চয়ই হতাম।
তাহলে শোন, সবগুলো প্যাকেট আগেই আমি পিন দিয়ে ফুটো করে রেখেছিলাম। একদম বাতিল হয়ে গেছে সব! ওগুলো দিয়ে বেলুনও ফোলাতে পারবে না আর!

