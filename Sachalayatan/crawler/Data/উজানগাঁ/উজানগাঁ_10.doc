ডানাওয়ালা মানুষের গল্প




মানুষের ডানা থাকে এবং এই গল্প আমি ছোটবেলায় শুনেছি। হাত-পা ছাড়াও দুইটা ডানা তাদের। ঐ গুলা দিয়া তারা যেখানে খুশি উড়ে বেড়ায়। হঠাৎ খুব প্রিয় কোনো মানুষকে দেখতে ইচ্ছে হলে চোখের পলকে তারা সেখানে পৌঁছে যেতে পারে। 
ছোটবেলায় সেই গল্প শুনে আমি ডানাওয়ালা মানুষ হতে চেয়েছিলাম। কিন্তু ডানাওয়ালা মানুষ হওয়া কি আর এত সহজ? চাইলেই কি আর ডানাওয়ালা মানুষ হতে পারে কেউ? 
বড় হয়ে আবিষ্কার করলাম বড়-বড় দুটি ডানার পাশাপাশি তাদের বিশাল একখানা হৃদয়ও থাকে। আশে-পাশের মানুষকে তারা তাদের বিশাল হৃদয়খানা দিয়ে আগলে রাখে ঝড়ে--দূর্দিনে।
এরকম কিছু ডানাওয়ালা মানুষ প্রতিনিয়ত আমাদের চারপাশে ঘুরে বেড়ায়। তারা তাদের বিশাল দুইটি অদৃশ্য ডানা দিয়ে আমাদের আগলে রাখে সবসময়।
শুভ জন্মদিন মুস্তাফিজ ভাই।  এইমূহুর্তে আপনার বিশাল ডানাগুলো আমাদের জন্য খুব জরুরি।
ছবি: অনিন্দ্য কবির অভীক

