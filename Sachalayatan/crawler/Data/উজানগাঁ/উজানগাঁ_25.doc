চিহ্ন



কোনো কোনো মাঝরাতে ঘুম ভেঙ্গে গেলে দেখি অন্ধকারের ফাঁকে ফাঁকে জ্বলে-ওঠা আগুনের দিকে ছুটে যাচ্ছি আমি,
আমাকে তাড়া করছে শীতরাত্রি, আমাকে তাড়া করছে মৃত্যুভয়
আর দেখি শরীরে আগুন নিয়ে তুমি ছুটে আসছো আমার দিকে...
এ কি কোনো বিভ্রম নাকি বিস্ময়চিহ্ন !
কে কাকে চমকাচ্ছে আজ,
কে কাকে মুগ্ধ করছে অবিরত
দীর্ঘ আলাপচারিতার পর
কে বেশী অন্ধকার নিয়ে ফিরে যায়
তোমার চুল ভর্তি লুকানো কথার ছুরি--স্পর্শের ভেতর নিয়ে এসে দেখেছি তোমার ভেতর খেলা করছে এক অদ্ভূত মাতাল পশুর ভালবাসা
ভেতরে আগুন নিয়ে কতদূর উড়ে যাবে তুমি !
এই উত্তেজনা, ভয়--বর্ষাযাপনের ফাঁকে
উঠে আসছে তোমার আমার দীর্ঘ বিরহযাপনের চিহ্ন

