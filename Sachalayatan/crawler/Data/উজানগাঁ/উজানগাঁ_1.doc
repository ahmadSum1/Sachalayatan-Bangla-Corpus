আমাদের কোথাও যাওয়ার কথা ছিল!



বহুপথ ঘুরে এসে তোমার কথা মনে পড়ে ফের
ওখানে কি বৃষ্টি হয়? তুষার পড়ে?
আমার বন্ধ জানালার পাশে এক গভীর ব্যপ্তিহীন বৃষ্টিপাত।
আমাদের কোথাও যাওয়ার কথা ছিল!
গল্পগুলি রাগে-অভিমানে আমরা পুড়িয়ে এসে বসেছি এইখানে।
গল্পগুলো বলা হয়নি কোথাও, গল্পগুলি ছাই হয়ে উড়তে-উড়তে 
আজ বন্ধ জানালার পাশে।
আমি কি তাকে ভেতরে আসতে দেবো?
নাকি, না-ঘুমানো রাত্রির মতো সমুদ্রের ওপার থেকে 
তুমি এসে দাঁড়াবে বন্ধ জানালায়! 
আমরা কি যাবো কোথাও ফের?

