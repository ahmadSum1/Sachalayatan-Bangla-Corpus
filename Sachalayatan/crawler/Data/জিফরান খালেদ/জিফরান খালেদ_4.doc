ধ্রুব মামার আরেকটা জন্মদিন চইলা আইলো...



আমার আট মামার সবচাইতে ছোট যে মামা, তার কাছ থেইকা মাঝেই মাঝেই শুনতাম ধ্রুব নামের এক বন্ধুর কথা। আমি বিলাত আসার আগে ওনার প্রসঙ্গ উঠসে বহুবার। ছোটবেলায় আসলে দেখাও হইসিলো। কিন্তু, ছোটবেলা বইলা কথা, ভুইলা যাই মামাদের বন্ধুগো।
তো, আমি কিছুদিন কার্ডিফ কাটায়া যখন পাকাপাকি লন্ডনে আসি, তখন মহিবুল ভাই আমারে যেই রেডব্রীজ এলাকায় লয়া ফেলান এরশাদ ভাইয়ের ঠিকানা অনুযায়ী, সেইখানে চশমা পড়া বুদ্ধিদীপ্ত চেহারার এক লোক আমাদের জন্যে টিউব স্টেশনে দাঁড়ানো। মহিবুল ভাইয়ের সাথে ওনার আগে থেকেই পরিচয়। ওনারা ওনারা গল্প করতে থাকলেন আর আমি বহুকষ্টে আমার লাগেজ ধীরে ধীরে টানতে লাগলাম তাগো পিছন পিছন।
পরদিন জানতে পারলাম, টিউবে বসা তখন, এই চশমা পড়া লোকটাই আসলে আমার মামার লন্ডনে হারায়া যাওয়া প্রাণপ্রিয় বন্ধু ধ্রুব মামা। ব্যস, আমি তো মজায়!
তারচেয়েও সবচেয়ে বড় ব্যাপার, এই লোক একজন তুখোড় শিল্পবোদ্ধা। তার ফিল্ম লাইনে যে জ্ঞান ও নিজস্ব যে স্টোরি লাইন আসে, সেইসব শুইন্যা আমার ভিতরকার কাঁচা জ্ঞান গম্যি দূর হইয়া জায়গা হইলো শ্রদ্ধার। আমি মোটামুটি নিশ্চিত ধ্রুব মামার মতো বিশ্ব চলচ্চিত্রের খবর বেশ কম মানুষেরই আছে। এতো মারাত্মক ওনার কালেকশন। আর, আর্টে যে গভীরতা, সেইটাও আমারে আমার অজ্ঞতা নিয়া কাচুমাচু ফিলিংসের বদলে মুগ্ধতা আনসে। তার ভবঘরে রক্ত শরীরে, অথচ, কি চমতকার সংসারী মানুষও তিনি। আমি শুধু অবাক হই!
তিনি চবির সাবেক বাম রাজনীতির লোক, এখন সমূহ অ-বাম। বেশ কিছু দুর্দান্ত শর্ট ফিল্ম করছেন দুয়েকজন বন্ধু মিলে। আমারে কথা দিসেন আমার দুএকটা গল্প নামায়া দিবেন! হা ঈশ্বর, আমিও সে আশায় আশায় আসি!
আমি মামার লগে এই লন্ডনে দুই দফা থাকসি। ফ্ল্যাটমেইট হিশেবে আমার জঘন্যতা তিনি অনেক যত্ন সহকারে দেখাই দিসেন অনেকবার। বকসেন কত! রাগও করসেন! আমার ব্যক্তিগত সংকটেও ওনাকেই আগায় আসতে দেখসি অনেকবার। শুধু ওনাকেই।
এখন নতুন জায়গায় আসেন। ভয়ঙ্কর স্রোতবিরুদ্ধ জীবনেও উনি ফিল্মমেকিঙ্গের কূল ছাড়েন নাই। মানুষের বিপদে আগায় যাওয়ার যে মানবিকতা, তা ওনার মধ্যেই আমি এত বেশি দেখি, দুঃখই লাগে নিজের জন্যে।
মামার বয়স মেলা হইলো। অসংখ্য প্রেমের অপূর্ণ শেকলে তিনি আজো বাঁধা পড়েন নাই। পড়াটা খুবই দরকার যদিও। হেহে! বয়স হয়া যাইতেসে তো!
যেখানেই থাকেন, ধ্রুব মামা, ভাল থাকেন, আর, ও হ্যা, শুভ জন্মদিন!

