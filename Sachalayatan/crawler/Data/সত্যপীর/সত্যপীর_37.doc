বাদার বিক্রম - প্রথম পর্ব



চাঁদপুরের কাছে মেঘনা নদীর বুকে কোন এক স্থান।  ভোররাত, ১৬৪৫ সাল।
নৌকার দুলুনি ছাপিয়েও পাটাতনের নিচে বসা বিক্রম টের পেল পাশের কিশোর ছেলেটি থরথর করে কাঁপছে। শিকলবাঁধা হাত নাড়ানো বেশ শক্ত তাই কনুই দিয়ে সে একটু ঠেলা দিয়ে বলল, এই কি হইসে?
হেঁচকি তুলে কাঁদতে কাঁদতে ছেলেটি বলল, কানাই বলছে বেচার আগে আমাগো সবাইর নাকি বিচি কাইটা  দিব? সত্য দাদা?
সে উত্তর না দিয়ে চুপ করে আছে দেখে ছেলেটি আরো জোরে কেঁদে উঠে বলল ও মা গো আমি ব্যথা পামু আমারে ছাইড়া দেও আমারে মাপ কইরা দেও। 
চিৎকারে বিরক্ত হয়ে বিক্রম বলল চুপ ছেমড়া। বাঁচোস কিনা আগে দেখ। নৌকা কিরম দুলতেছে দেখছস? ঝড় আইছে। নৌকা উল্টায় ডুইবা মরলে বিচি তর কোন কামে আইব?
নৌকার উপরে পর্তুগীজ কাপ্তেন পেদ্রো দূর থেকে এগিয়ে আসতে থাকা বিশাল ঢেউ দেখে ঢোঁক গিলল কয়বার। এইরকম দুর্দান্ত ঝড়ে এই নৌকা টিকবে বোধ হয় না। সুন্দরবনে দাসগুলিকে ধরে নিয়ে ফিরত আসার সময় রায়মঙ্গল নদীর চড়ায় লেগে নৌকার তলায় চোট লেগে আছে এমনিতেই, সন্দ্বীপে সারাই করে আসা উচিৎ ছিল। তবে এরকম মালভর্তি জাহাজ নিয়ে হুটহাট থামাও বুদ্ধিমানের কাজ নয়।
প্রচণ্ড বাতাস আর ঢেউয়ের ঠেলায় আচমকা নৌকা ফট করে নিয়ন্ত্রন হারিয়ে ঘুরতে আরম্ভ করল মাঝ দরিয়ায়। কোন এক দানবীয় হাত যেন এসে নৌকা নিয়ে খেলতে লাগল, উপরে আফোন্সো আর আর্থার টাল সামলাতে না পেরে ঝুপ করে পড়ে হারিয়ে গেল কোথায়! পাটাতনের নিচে জনা ত্রিশেক শেকলবাঁধা বন্দীর কান্না আর কাপ্তেন পেদ্রোর ভয়ার্ত চিৎকার গিলে খেয়ে নিতে থাকল মেঘনা নদীর প্রলয়ঙ্করী ঝড়।
তাণ্ডব যখন থেমে গেছে তখন সকাল। লালদিঘীর জমিদারের কাছে পাইক আব্দুল ছুটে এসে খবর দিল যে নদীর কিনারে আধাভাঙা জাহাজ পড়ে আছে আর ভেতরে শিকলবাঁধা একগুষ্টি দাস। জমিদার আদিত্যনারায়ণের চোখ চকচক করে উঠল সেই খবরে, এই বছর ফলন কম হওয়ায় খাজনা ঠিকমত দিতে পারেননি তিনি। শিকদার১ এসে দিন দুই আগে চোটপাট করে গেছে যে বাকি টাকা সপ্তাখানেকের মধ্যে না দিলে কন্যা বিন্দুকে তুলে নিয়ে যাবে সে। মহা যন্ত্রণা। বিন্দুর জায়গায় ইন্দু হলেও কথা ছিল, ইন্দুর মাথা নষ্ট তাই তার বিয়ে দেওয়া যাচ্ছে না। মোগল তুলে নিলে একরকম বেঁচেই যান তিনি। কিন্তু বিন্দুকে বিলিয়ে দিতে তার ঘোর আপত্তি।
এই দাসগুলি তার খাজনা বিন্দু ইত্যাদি সমস্যার সমাধান করে দিতে পারে সহজেই। তিরিশটা দাসের দাম কম নয়, শিকদার নিশ্চয়ই খুশি হবে। সে পাইক আব্দুলকে বলল সকলকে যেন নিয়ে ঠিকমত নিয়ে বেঁধে রাখা হয় আর দানাপানি দেওয়া হয় ঠিকমত। দাস মরলে চলবে না। দুইটা নাকি আবার ফিরিঙ্গি ধরা পড়েছে। খুশিতে জমিদারের দাঁত বেরিয়ে পড়ে, শিকদার মহা খুশি হবে। বিন্দুটা বেঁচেই গেল।
দুপুরের কড়া রোদ চোখে লেগে ঘুম ভেঙে উঠে পড়ে বন্দী দাস বিক্রম হাজরা। একটু সময় লাগে তার ঠাহর করে উঠতে, সে কোথায় এবং কেন। অথবা কিভাবে। মনে পড়ছে হার্মাদের দল তাদের আস্ত গ্রামের লোক বেঁধেধরে নিয়ে নৌকার পাটাতনে ঢোকায়, তারপর নৌকা ঝড়ের কবলে পড়ে আর মাথায় কিছু একটা ভারি জিনিসের বাড়ি খেয়ে অজ্ঞান হয়ে পড়ে সে। আর কিছু মনে নেই। কিন্তু সেই ফিরিঙ্গি তাদের সাথেই বাঁধা কেন? নতুন কেউ ফিরিঙ্গিসুদ্ধা তাদের আবার আটক করেছে বলেই মালুম হচ্ছে। হে হে। ভালো হয়েছে। ফিরিঙ্গি হারামির বিচিও এইবার কাটা যাবে। 
নে খেয়ে নে, পেয়াদা এসে বিক্রমের সামনে একথালা ভাত দিয়ে বলল। বিক্রম দেখল গরম সাদা ভাত, নুন আর পেঁয়াজ। ঝাঁপিয়ে পড়ে গপগপ করে খেতে আরম্ভ করল সে, নৌকায় দানাপানি জুটেছে অল্পই। আর পাটাতন জুড়ে পেশাবের এমন বদ গন্ধ ছিল যে কিছু খেতে গেলেই নাড়ি উল্টে বমি আসত। কত হাজার বছরের খিদে যেন জমে আছে পেটে, খেতে খেতে মনে হল।
পরদিন শিকদার এলে পরে তাদের সকলকে এক কাতারে দাঁড় করানো হল। শিকদার খুঁটিয়ে খুঁটিয়ে সকলের দাঁত হাতের পায়ের পেশি পরীক্ষা করলেন। তারপরে একটু পিছিয়ে পেশীবহুল তরুণ বিক্রম হাজরার দিকে তর্জনি তুলে জমিদার আদিত্যনারায়নের উদ্দেশ্যে বললেন, এই লম্বুকে আমার সাথে এখন নিয়ে যাব। একে আমার বিশেষ দরকার। বাকিগুলিকে নৌকায় ঢাকায় পাঠিয়ে দেও জলদি জলদি।
তাই করা হল। বিক্রমকে শিকদার মুহাইমেনের বহরের এক মালবাহী গরুর গাড়ির পেছনে বাঁধা হল, সে হেঁটে হেঁটে চলল বহরের সাথে।
….............................................................................................
মাসখানেক পরের কথা। বিক্রম সকাল সকাল নিজেকে আবিষ্কার করল একটি ছোট কুঠরিতে, উপরে একটা ফুটো। তাই দিয়ে অল্প আলো আসছে, আর শোনা যাচ্ছে অনেক লোকের গলা। কি ব্যাপার, হাট বসেছে নাকি?
ফট করে দরজা খুলে গেল। দুই পেয়াদা এসে কৌতুকের স্বরে শেকল খুলতে খুলতে বলল, চল আইজ তোর খেলা।
খেলা?
চাপা হাসি হাসতে হাসতে পেয়াদা বলল, অবশ্যই খেলা। তোর খেলা দেখতে কত লোকে ভিড় জমায় আইছে। স্বয়ং হুজুরে আলা সুবাদার আর নায়েবে নাজিম তোর খেলা দেখতে আইছেন।
হুজুরে আলা সুবাদার আর নায়েবে নাজিম কে?
দেখবি দেখবি। আয়।
বিক্রম দেখল তাকে নিয়ে যাওয়া হচ্ছে এক বিশাল মাঠে, তার চারপাশে কত যে মানুষ। তাকে দেখে সকলে হইহই করে উঠল। একপাশে তাঁবু ফেলা, সেখানে বসে কিছু রইস আদমী। আরেকদিকে একটা বড় পাথরের ঘর, তার দরজা বন্ধ। 
ভয়ে বিক্রমের বুক ধড়াক ধড়াক করতে থাকল, কি ব্যাপার। কি হচ্ছে? কিসের খেলা? 
মাঠের কোণায় গিয়ে তার হাতের শিকল খুলে দেয়া হল। আর প্রায় সাথে সাথেই উল্টোদিকের পাথরের ঘরের দরজা খুলে গেল। বিক্রম আতঙ্কিত হয়ে দেখল সেদিক দিয়ে বেরিয়ে আসছে একটি শেকলবাঁধা বাঘ। শেকল পেছনে বেঁধে রাখা, সেই বাঘ বিক্রমের অত্যন্ত কাছে এসে বিকট গর্জন করে উঠল।
এক পেয়াদা বিক্রমের কাছে এসে দাঁড়াল আর উত্তেজিত জনতাকে হাত তুলে শান্ত হবার ইশারা করল। তারপরে সে চিৎকার করে বলল, সুবাদার শাহবাজ খাঁ ফতে ই জং দিলদার আদমি, তিনি চান তুই এই বাঘের সাথে যুদ্ধ করে দেখিয়ে দে তোর কেমন বুকের পাটা। এই নে তালওয়ার, বাঘের জান কবজ কর আজকে যা!
এই বলে তার দিকে একটা কাঠের তলোয়ার আর কাঠের ঢাল ছুঁড়ে দিয়ে পেয়াদা সরে পড়ল। সমবেত জনতা বিক্রমের বোকা বনে যাওয়া চেহারা দেখে সে কি হাসি, তারা সিটি বাজিয়ে হইহুল্লোড় করা আরম্ভ করে দিল। তাঁবুর ভেতর নাজিম শাহবাজ খাঁর মুখেও দেখা গেল স্মিত হাসি। 
মাথা ঠাণ্ডা করে বিক্রম ভাবল এক মুহুর্ত। তারপর কুড়িয়ে নিল কাঠের ঢাল তলোয়ার, চোখের কানা দিয়ে সে দেখতে পেল বাঘটা ছেড়ে দেয়া হয়েছে। বাঘ এগিয়ে আসছে তার দিকেই। দ্রুত। দুই হাঁটুর মাঝে ঢালটাকে লম্বা করে রেখে সে দুই হাতে তলোয়ার ধরে মাঝ বরাবর দিল বাড়ি। ভেঙে দুই টুকরা হয়ে গেল তলোয়ার।
জনতা এক মুহুর্ত থমকে গেল, তারপরে দ্বিগুণ জোরে হেসে লুটোপুটি খেতে থাকল বুদ্ধু বিক্রমের কাণ্ড দেখে। তলোয়ার একটা পেয়েছে তাও আবার কাঠের, গাধাটা সেইটাই ভেঙে টুকরা করল। পাগলের বাচ্চা। নিশ্চিত মরবে এখন, তারা ভাবল। তাই নিজের চোখকেও কেউ বিশ্বাস করতে পারলনা সাথে সাথেই যা ঘটল তা দেখে, হঠাৎই শিউরে উঠার আওয়াজ করল সকলে। আর বাঘের গগনবিদারী আর্তনাদ শোনা গেল।
শাহবাজ খাঁ তরমুজের টুকরা মুখে দিয়ে একটু অন্যদিকে তাকিয়েছিলেন, এত সোরগোলে ধড়মড় করে উঠে নায়েবে নাজিম জাহাঙ্গীর বখৎ কে জিজ্ঞেস করলেন, কি হল?
নিচু গলায় জাহাঙ্গীর বখৎ উত্তর দিল, কাঠের তক্তা ভেঙে বাঘের দুই চক্ষে ঢুকায় দিয়েছে হুজুর, বাঘ কানা করে দিয়েছে পুরা।
চোখ কপালে তুলে শাহবাজ বললেন, বল কি? এ তো মারাত্মক বাহাদুর, কে এইটা? একে কোত্থেকে ধরে আনা হয়েছে? 
তারপর পাশে দাঁড়ানো শিকদার মুহাইমেন শাহকে বললেন, এই একে আসল তলোয়ার দাও। বাঘকে খতম করুক। তারপর শেরমারা বাহাদুরকে নিয়ে আসো এইখানে, তার সাথে কথা বলব আমি।
তাই করা হল। বিক্রম তার দিকে ছুঁড়ে মারা তলোয়ার হুমড়ি খেয়ে কুড়িয়ে তুলে সাবধানে অন্ধ এবং বিপদজনক বাঘটির কাছে গিয়ে গলা দিয়ে ঢুকিয়ে দিল সর্বশক্তি দিয়ে। বিক্রমের বাম হাতে বাঘটি ভয়ঙ্কর গভীর আঁচড় বসিয়ে দিল, আর তারপরে প্রচণ্ড রক্তপাতে নেতিয়ে পড়ল আস্তে আস্তে। জনতা প্রবল শব্দ আর হাততালি দিতে থাকল, আর নিরাপদ দূরত্বে দাঁড়িয়ে অসম্ভব হাঁপাতে লাগল বিক্রম। তার হাত পাকড়ে ধরে তাঁবুর কাছে নিয়ে গেল রাজপেয়াদা।
সেখানে দাঁড়িয়ে ছিলেন শাহবাজ, তিনি বললেন সাবাস বাহাদুর। বেড়ে খেল দেখিয়েছিস। কি নাম তোর?
বিক্রম।
বিক্রম। অবশ্যই বিক্রম। শেরমারা বিক্রম। তা বিক্রম বাহাদুর, তুই এতো সাহস কোত্থেকে পেলি বল দেখি?
ফ্যাকাশে হেসে বিক্রম বলল, আমি বাদা এলাকার লোক হুজুর। খালি হাতে বাঘ মুকাবিলা করা আমার বাপ ঠাকুদ্দার কাছে নূতন নয়।
আস্তে আস্তে দুইবার হাততালি দিয়ে উঠলেন শাহবাজ, সাব্বাস বাদার বিক্রম। সাব্বাস। এই মুহাইমেন, বাদার বাহাদুরকে আমার খাস তাঁবুর পিছনে নিয়ে ভালোমন্দ খেতে দাও আর ওর ক্ষতে মলম লাগিয়ে দেবার ব্যবস্থা কর। এর সাথে আমার কথা বার্তা বাকি আছে। কিছুদিন এক নম্বুরি খানা আর পিনা দিয়ে একে তাজা করে তোল।
অবশ্যই হুজুর।
আর ইয়ে, একে খাসি করা হয়ে গেছে নাকি?
কিছু বুঝে ওঠার আগেই শিকদার বাম হাত দিয়ে বিক্রমের অণ্ডকোষ চেপে ধরল। চমকে উঠল বিক্রম। ঝট করে অণ্ডকোষ আবার ছেড়ে দিয়ে শিকদার বলল, না হুজুর। সব ঠিক আছে। 
বেশ বেশ, তৃপ্ত হাসি হেসে শাহবাজ বললেন, নওশাদ বানুকে খবর দিয়ে আনো। বিক্রমের খেদমত করুক। সে অতি চমৎকার খেদমতগার।
এই বলে ভারি দুষ্টু স্বরে চোখ টিপে ফিসফিসিয়ে শাহবাজ বিক্রমকে বললেন, নওশাদ বানুর জিহ্বার কাজ ভুবনবিখ্যাত!
চোখ নামিয়ে লুকিয়ে একটা দীর্ঘশ্বাস ফেলল বিক্রম।
(চলবে)
পাদটীকা১. শিকদারঃ খাজনা আদায়কারী মোগল অফিসার


