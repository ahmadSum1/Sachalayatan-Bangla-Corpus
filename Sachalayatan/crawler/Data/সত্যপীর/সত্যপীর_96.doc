নবাবনামা - এক




বাংলার নবাব মুর্শিদ কুলি খান ছিলেন অত্যন্ত কড়া শাসক। মৌলবাদ হল অফ ফেম এর সুপারস্টার আওরঙ্গজেবের তল্পিবাহক মুর্শিদ কুলি, যেমন গুরু তেমনই তার চেলা। মানুষ প্রজা নিপীড়ন করে তিনি প্রজা জমিদার দুটাই নিপীড়ন করতেন। তিনি ছিলেন কনভার্টেড মুসলমান, দলে দলে লোকে খৎনা করে মুসলমান হচ্ছেনা দেখে তার খালি মনে হত কেনু কেনু। ঠিক আওরঙ্গজেবের মত (অথবা জিন্নার মত, অথবা মোল্লা ওমরের মত, অথবা জামাতের মত) তার দৃঢ় সংকল্প ছিল সোনার দেশটা মুসলমান দিয়ে ভরিয়ে তোলার।
বৃহত্তর মোগল বাংলার নবাব নিয়ে সিরিজের প্রথম পর্ব। জেমস হুইলারের “The History of India from the Earliest Ages: pt. I. Mussulman rule. pt.II. Mogul empire. Aurangzeb” অবলম্বনে।
….............................................।
সপ্তদশ সতাব্দীর শেষদিকে আওরঙ্গজেব হিন্দুদের ব্যাপক যন্ত্রনা করা শুরু করেন। বাংলা প্রদেশে তার ডান হাত হিসেবে একটি নবাব নিযুক্ত করা হয়, যাদের কাজ ছিল বাদশার ইচ্ছে বাস্তবে রূপান্তর করা। মূর্তি ধ্বসিয়ে দেয়া হল, মন্দির গুঁড়িয়ে দেয়া হল, উৎসব নিষিদ্ধ করা হল, বিবিধ দেবদেবী পূজা কঠোর হস্তে দমন করা হল। অনেক বাঙ্গালী মুসলমান হল, আবার কিছু বিদ্রোহ করে বসলো। আওরঙ্গজেব তার নাতি আজিমকে বাংলা, বিহার ও উড়িষ্যার সুবাদার বা নবাব করে পাঠালেন, আর তার দেওয়ান অর্থাৎ অর্থমন্ত্রী নিযুক্ত হল এক ধর্মান্তরিত ব্রাহ্মন। তার নাম মীর জাফির খান। 
আজিম ছিলেন একটি বলদ। তিনি শা আলমের ছেলে, যে শা আলম আওরঙ্গজেবের মৃত্যুর পর বাহাদুর শা নামে তখতে বসেন। ঢাকায় তিনি অফিস বসান, আর সারা দেশের কোনাকাঞ্চি থেকে ধরে আনা মেয়ে চেখে দেখতে থাকেন। সারাদিন যুবতীর বগলের তলে সুরাপান করতে করতে চাটুকারের কথা শুনা ছিল তার রুটিন কাজ।
মীর জাফির খান, যিনি পরবর্তীতে মুর্শিদ কুলি খান নামে পরিচিত, ছিলেন একবারে ভিন্ন ধাতুতে গড়া। নয়া মুসলমানী জোশ তার শরীরে, ঐ জোশের প্রশংসা স্বয়ং আওরঙ্গজেবের কানেও গিয়েছিল। তিনি অর্থশাস্ত্রেও পটু ছিলেন, এত সুন্দরভাবে প্রফিট ম্যাক্সিমাইজ আর কস্ট মিনিমাইজ করতেন যে বাদশার প্রিয়পাত্র হতে তার সময় লাগেনি। অর্থ মন্ত্রনালয়ের সাধারন বেয়ারা থেকে প্রমোটিত হতে হতে তিনি একবারে দেওয়ান হয়ে বসেছিলেন।
আওরঙ্গজেবের আমলে দেওয়ানী অফিস আর নবাবী অফিসে দূরত্ব বজায় রাখা হত। নবাব হলেন প্রাদেশিক সামরিক নেতা, কাজী আর কোতয়ালের সাহায্যে তিনি দৃঢ়হস্তে আইনশৃঙ্খলা নজরে রাখতেন। দেওয়ানের কাজ খাজনা আদায় করা আর সরকারী খরচ অনুমোদন করা। মাঝে মধ্যে দুই অফিসে গ্যাঞ্জাম লাগতো। নবাব আর তার মদোমাতাল ইয়ারের দল আজাইরা টাকা চাইতো, কিন্তু নির্ধারিত বেতনের বাইরে এক পয়সাও বের হতনা। দেওয়ানের কড়া নজর ছিল ডেবিট ক্রেডিটের উপর, তিনি জানতেন আওরঙ্গজেবের সুনজরে আসার একমাত্র উপায় অচিন্ত্যনীয় পরিমান টাকা দিল্লীতে পাঠানো। আওরঙ্গজেবের মৃত্যুর পর বিভিন্ন নবাবেরা দিল্লীর সাথে খাজনা নিয়ে মুলামুলি করতো, এক পর্যায়ে দিল্লীতে কিছুই পাঠানো হতনা প্রায়। এই ঘটনা আওরঙ্গজেবের আমলে সম্পূর্ণ অসম্ভব ছিল।
প্রতাপশালী বাদশার নাতি তরুণ আজিম মীর জাফিরের মত দেওয়ানের ঘাড় ত্যাড়ামীতে বিরক্ত হয়ে ভাবলেন দেই শালাকে শেষ করে। একদিন ঢাকায় একদল সিপাই তাকে ঘিরে ধরে বেতন চাই বেতন চাই বলে হাউকাউ লাগিয়ে দিল, তারপরে ফট করে ছুরি বের করে বসলো। মীর জাফিরও তলোয়ার বের করে তেড়ে গেলেন তাদের দিকে, তাই দেখে সিপাইরা দিল ছুট। তলোয়ার কোমরে ঝুলিয়ে এবার দেওয়ান সোজা প্রাসাদে গিয়ে আজিমকে দায়ী করলেন সবার সামনে। আজিম দেখল মহা বিপদ, দাদার কানে গেলে তিনি তাকে আস্ত রাখবেননা এটি তার ভালোই জানা ছিল। তিনি ঘন ঘন মাথা নেড়ে বললেন তিনি নির্দোষ, তার কিছুই জানা নেই। দায়ী ব্যাক্তিদের দৃষ্টান্তমূলক শাস্তির আশ্বাসও দিলেন তিনি।
মীর জাফির ঠিকই আওরঙ্গজেবের কাছে নালিশ ঠুকে দিলেন, আর মুর্শিদাবাদে পালিয়ে গেলেন। শহরের নাম তখন ছিল মুকসুদাবাদ, পরে তিনি মুর্শিদ কুলী খান টাইটেল পাবার পরে শহরের নাম পালটে মুর্সিদাবাদ করা হয়। যাই হোক, আজিমকে কানে ধরে পাটনা পাঠানো হল, আর মীর জাফিরকে বাংলা বিহার উড়িষ্যার মহান অধিপতি ঘোষণা করা হল। একই সাথে তিনি দেওয়ানও থাকলেন। নয়া টাইটেল পেলেন মুর্শিদ কুলি খান।
নবাব হয়ে মুর্শিদ কুলি পয়সা আদায়ে মন দিলেন। ধরে ধরে অপদার্থ জমিদারদের গারদে পোরা হল, অথবা ট্রান্সফার করে ফাউল জায়গায় বসানো হল। জমিদারের বদলে নবাবের নিজস্ব অফিসার খাজনা আদায় শুরু করলো। তিনি মাইলের পর মাইল জমি মাপজোকের ব্যবস্থা করলেন, আর ঐ হিসেব অনুযায়ী নতুন খাজনা রেট বসানো হল। খাতকদের ধরে ভয়ংকর নির্যাতন করা হল। খাড়া সূর্যের আলোয় ন্যাংটো করে দাঁড় করিয়ে রাখা, পাজামার ভেতর আস্ত বিলাই ঢুকিয়ে দেয়া, মলমূত্রপুঁতিগন্ধপুঁজময় পুকুরে চুবিয়ে রাখা আরো কত কি। বৈকুণ্ঠ কথাটির অর্থ স্বর্গ। প্রস্রাবপাইখানাআবর্জনা পরিপূর্ণ পুকুরগুলোকে ফান করে ডাকা হত বৈকুণ্ঠ। তিনটি প্রদেশেই তিনি এরকম অরাজক শাসন চালিয়ে যেতে থাকলেন। তার সামনে রাজা জমিদার কেউ বসার অনুমতি পেতনা, এমনকি নিজেদের মধ্যে কথা বলাও ছিল নিষিদ্ধ। 
হিন্দুরা মুর্শিদ কুলি খানকে ঘৃণা ও ভয়ের চোখে দেখত, আর মুসলমান ঐতিহাসিকেরা তাকে কোলে তুলে নেন। ইসলাম ধর্ম প্রচারে তিনি ছিলেন বিরামহীন। দুই হাজার হাফেজ তার দেয়া বেতনে নিয়মিত কুরান চেঁচিয়ে পড়তো, ঈদেচান্দে তিনি বিরাট দানখয়রাতের আসর বসাতেন। চালের দাম তিনি কঠোর হস্তে নিয়ন্ত্রিত রাখতেন, তার চর ছিল সবদিকে। দাম বাড়ানোর কেউ চেষ্টা করলেই নেমে আসতো আযাব, সকল ব্যক্তিগত লেনদেন নিষিদ্ধ করে বাজারে মাল বিক্রয় বাধ্যতামূলক করা হয়। চাল রপ্তানী নিষিদ্ধ করা হয়, আর ইয়োরোপীয় জাহাজে দরকারের বেশি এক ছটাক চালও তিনি ওঠাতে দিতেননা। 
মুর্শিদ কুলি খান বুড়ো হয়ে যাবার পর একটি সহকারী আমদানী করেন। ঐ লোকের নাম ছিল মুরাদ ফরাশ। তাকে একটি মসজিদ আর মাজার নির্মাণের কাজ দেওয়া হয়। মুরাদ হিন্দুদের চরম অপমান করে মসজিদ তৈরির কাজ শুরু করলো। মুর্শিদাবাদ আর আশপাশের এলাকার মন্দির থেকে ইট খুলে ঐ ইট দিয়ে মসজিদ গড়া হতে থাকে। গ্রামে গ্রামে জমিদারদের খবর পাঠানো হয় টেকা দেও নইলে ইটা খুইলা নিমু কইলাম। তাদের মাগনা শ্রমিক পাঠাতেও হুকুম দেওয়া হয়। কে আর বাধা দিবে, দিয়ে লাভই বা কি। মসজিদ মাজার দুইই তৈরি হল, আর তাকে ঘিরে উঠলো দোকানবাজার। ঐ বাজারের ট্যাক্সের পয়সায় মসজিদ মেরামত ফান্ড গঠিত হল।
মুর্শিদ কুলির কোন ছেলে ছিলনা, ছিল এক প্রিয় কন্যা। সেই কন্যার সাথে বিবাহ হয় সুজা খান নামে এক তুর্কীর। দুঃখের কথা তাদের মধ্যে পিয়ার মহব্বত হয়নি, উড়িষ্যার ডেপুটি নবাব হিসেবে প্রমোশন পেয়ে কটকে যাবার পর সুজা খানের প্রত্যঙ্গ বিবিধ দিকে ধাবিত হয়। মনের দুঃখে কন্যা পিতার কাছে ফিরত আসে, কোলে তাদের ছেলে সরফরাজ খান।
বৃদ্ধ নবাব জামাতার প্রতি ক্রুদ্ধ হন, আর নাতি সরফরাজের দিকে ঝুঁকে পড়েন। তার সর্বোচ্চ শক্তি দিয়ে তিনি দিল্লীতে পাত্তি লাগানোর ব্যবস্থা করেন যেন তার মৃত্যুর পর নবাবী সরফরাজের হাতে যায়। ১৭২৫ সালে মুর্শিদ কুলি খান মৃত্যুবরণ করেন।
…............................................................
সংবিধিবদ্ধ সতর্কীকরণঃ লিখকের মতামতের জন্য অনুবাদক দায়ী নহেন।

