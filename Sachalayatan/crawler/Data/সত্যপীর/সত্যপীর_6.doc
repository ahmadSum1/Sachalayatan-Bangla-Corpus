একটি কোহিনূর ঘটিত মোকদ্দমা



বাজারে তুমুল উত্তেজনা। পাকিস্তানের জনৈক ব্যারিস্টার জাভেদ ইকবাল জাফ্রি মামলা ঠুকে দিয়েছেন এই বলে যে, হে লন্ডন। পবিত্র পাঞ্জাবের কোহিনূর ফিরত চাই দিতে হবে, কেননা তা জোরজবরদস্তী করে শিখ মহারাজা রঞ্জিত সিং এর নাতির অবুঝ কোল থেকে ছিনিয়ে নেয়া হয়েছিল।
সাব্বাস। আই লাইক দিছ। আইসেন পাঠক পাথরের মালিকানা যাচাই করি। আপনি বিজ্ঞ বিচারক আমি নিরপেক্ষ মোক্তার। আছেন সাথে পাকিস্তানি ব্যারিষ্টার। দেখা যাক কিডা পাপী কিডা জামিনদার।
…	…	…
(বিচারসভা। বিবিধ লোকজন। অর্ডার অর্ডার। শপথ করিয়া বলুন যাহা বলিব ইত্যাদি)
লন্ডন, এই কথা কি সত্য যে বেবুঝ শিশু দালিপ সিং এর কোল থেকে কোহিনূর ছিনিয়ে আনা হয় জোরপূর্বক?
বিজ্ঞ আদালত, ইট ইজ ট্রু দ্যাট উই গট এ হোল্ড অফ কোহিনূর ডায়মন্ড ফ্রম সিখ ডালিপ সিং। দ্যা মাইটি ব্রিটিশ দ্যাট টাইম ওয়াজ ডি ফ্যাক্টো রুলার অফ পাঞ্জাব অ্যান্ড ইন্ডিয়া অ্যাজ অ্যা হোল…
উঁহু কাট দি ক্র্যাপ অর্থাৎ কিনা হাগুটিকে কেটে ফেলুন। কে রুলার কে ইরেজার সেই কথা জিজ্ঞাসা করা হয় নাই। আমি প্রশ্নটি আরেকবার করছি। কোহিনূর পাথর জোরপূর্বক ছিনিয়ে আনা হয় কিনা?
ইট ইজ আন্ট্রু। ইয়েস কোয়াইট রাইট, উই গট দ্য জেম ফ্রম ডালিপ সিং। কিন্তু সে ব্রিটিশ রাজকে নিজে থেকে কোহিনূর তুলে দিয়েছে শ্রদ্ধা সম্মান ও কৃতজ্ঞতা বশতঃ...
অবজেকশন! মহান আদালত হাম হ্যায় দুনিয়াকি বহৎ বড়িয়া ব্যারিস্টার জাফেদ ইকবাল জাফ্রি। ইয়ে ব্রিটিশ ঝুটা হ্যায় ভুলো মাত ভুলো মাত। রঞ্জিত সিং পাঞ্জাবের অহংক...আহেম...পাঞ্জাবের ইতিহাসের একটি অংশ। পৃথিবী ভুলে যায়নি কিভাবে তাঁর শিশু নাতিটিকে ঠকিয়ে পাথর ছিনিয়ে নেয়া হয়।
ডিয়ার বড়িয়া ব্যারিস্টার, ইজন্ট ইট ট্রু দ্যাট রঞ্জিত সিং নেভার ওয়ান্টেড দ্যাট জেম টু বি পাসড অন টু নেক্সট জেনারেশন? একথা কি সত্য নয় যে তার উইলে লিখা ছিল মৃত্যুর পরে পাথর যাবে উড়িষ্যার জগন্নাথ মন্দিরে?
নেহি ইয়ে জগন্নাথ ঝুটা হ্যায় ভুলো মাত। এরকম কোন উইলের কথা পাঞ্জাবের কেউ কোনদিন শোনেনি। আপনি কালকে মরে গেলে আপনার গায়ের কম্বল কি ওয়েস্টমিন্সটার চার্চে যাবে? পিতার গায়ের কম্বলই পুত্রের গায়ের সম্বল। মারা যাবার পরে পিতার সম্পদ পুত্র পায় এ তো সারা দুনিয়াতেই চলে আসছে। উইলের কথা কেন আসছে এখানে কিঁউ? সকলই ষড়যন্ত্র।
বিজ্ঞ আদালত আমি দুইটি কথা এখানে বলতে চাই।
ডান হাত উঁচু করে ধরে শপথ করুন। বিশদ বলুন আপনি কে এবং কেন।
কোনরূপ ভূমিকা না করে বলছি, আমার নাম ভূমিকা সিং। বলিউডের জনপ্রিয় নায়িকা। আমি বলতে চাই একথা সত্য যে ব্রিটেন চুরি করেছে কোহিনূর এবং তা ফিরত দেওয়া তার কর্তব্য, কিন্তু শুধুমাত্র ভারতে। পাকিস্তান এইখানে অবান্তর প্রসঙ্গ, কোহিনূরের ওপর পাকিস্তানি ব্যরিস্টার জাভেদ ইকবাল জাফ্রির দাবী বলিউডের অভিনেতা শহীদ কাপুরের গোলাপি লিপ্সটিকের মতই ফিকে ও হাস্যকর।
অর্ডার! অর্ডার! কোন ব্যক্তিগত আক্রমণ নয়। ভূমিকা সিং, আপনি কি তবে ভারতের কোহিনূর দাবীদার? বিশদ বলুন আপনি বা আপনারা কারা।
বিজ্ঞ আদালত, আমি ডেভিড ডি’সুজা। আমি এবং ভূমিকা সিং স্বতন্ত্র দাবী নিয়ে এসেছি কেননা ইতিহাসবেত্তা মাত্রই সকলে জানেন, বর্তমান ভারতে ব্রিটিশ বিনা অনুমতিতে ট্রেসপাসের মাধ্যমে ঢুকে দেশটির সকল সম্পদ চুরি করে…
বিনা অনুমতিতে ট্রেসপাস?! হাউ ডেয়ার ইউ! দিস ইজ ল্যুডোক্রেস! ইয়োর অনার, মাই নেম ইজ অ্যান্ড্রু রবার্টস। অ্যাজ এ হাইলি এক্লেইমড ব্রিটিশ হিস্টোরিয়ান, আমি বলতে চাই যে ব্রিটিশ ক্রাউন জুয়েল কোহিনূর ডায়মন্ডের জন্য সর্বাপেক্ষা সঠিক স্থান। ভারতীয়দের মনে রাখা চাই, তিন শতকের উপরে ইংরেজের ভারতে কঠোর কাজের জন্যই আজ দেশটি সুজলা, সুফলা, গণতন্ত্রের সুবাতাস বয়ে যাওয়া, আধুনিক এবং সফল দেশ। এই এতকিছু দেবার পরেও ভারতের কোন কৃতজ্ঞতা তো নেইই, বরং আমাদের রাইটফুল পজেশনের দিকে হাত বাড়ানো হচ্ছে আজ। ট্রুলি ডিস্টেস্টফুল।
অ্যান্ড্রু রবার্টস, আপনার তথ্যের জন্য ধন্যবাদ। 
শুধু তাই নয়, ওয়ান মাইট ওয়ান্ডার ইয়োর অনার। আজ পাকিস্তান ভারত যে ফেনা তুলে ফেলছে ইংরেজ নাকি জবরদস্তীপূর্বক জেম হাতিয়ে নিয়েছে...মে আই পয়েন্ট আউট দ্যাট অলদো দ্যাট ইজ আন আউটরাইট লাই, কিন্তু যদি তর্কের খাতিরে তা সত্য বলে ধরেও নেই, যদিও তা সম্পূর্ণ ভুল অ্যাজাম্পশন হবে, স্টিল ইফ উই অ্যাজিয়ুম, র‍্যাদার থিয়োরেটিক্যালি স্পিকিং, লেট’স সে…
কী বলতে চান অ্যান্ড্রু রবার্টস পষ্ট করে বলে ফেলুন।
কথা হল ইয়োর অনার, মাহারাজা রঞ্জিত সিং কোহিনূর কিভাবে পেলেন? আমরা কি ধরে নেব তিনি কাউকে না পিটিয়েই এই পাথর হস্তগত করেছেন? কোহিনূর যদি ব্রিটিশ ক্রাউন জুয়েলের অংশ না হয় তাহলে সেটা কোন বিচারে রঞ্জিত সিং এর উত্তরপুরুষের অধিকার? 
সুবহানাল্লাহ! চমৎকার প্রশ্ন। একথাই আমরা বলে আসছি সেই নব্বই দশকেরও আগে থেকে।
আপনারা বলে আসছেন? বটে, কারা আপনারা?
হে বিচারক, আমার নাম উসমান তারিক। তোমার এই হাস্যকর বিচারপ্রক্রিয়া ও পদ্ধতি সকলই হারাম, বিচারের অধিকার একমাত্র আল্লাহ’র এবং তাঁর নির্বাচিত শুরার।
উসমান তারিক আপনি কি আইসিস?
ছোঃ। আইসিস। সালাফিদের কথা ছাড়ো। আমি প্রকৃত মুসলমান, তালিবান। আফগানিস্তানের তালিবান। কোহিনূর আফগানিস্তানের প্রাপ্য।
কিরকম?
কিরকম মানে কী? কোহিনূর আফগানিস্তানের প্রাপ্য ব্যস। আল্লাহ’র বান্দা মুসলমান মিথ্যা কথা বলব নাকি? প্রমাণ চাইলে দিব এক আল্লাহ’র কাছে হাশরের ময়দানে, এইখানে প্রমাণ দেওয়ার আমার কোন ঠেকা পড়ে নাই।
খিক খিক।
কে আপনি হাসছেন হে মামলার মধ্যখানে, বাম থেকে তৃতীয়? উঠে দাঁড়ান। মানহানির মামলা খেতে না চাইলে হাসি মুছে সোজা হয়ে দাঁড়ান এবং হাসার কারণ বলুন।
হুজুরে আলা, আমার নাম হেকিম ইয়াহিয়া পাশা। পারস্যের বিখ্যাত ইউনানি হেকিমি পাশা বংশের সুযোগ্য সন্তান। আমাদের পরিবারের পাশা চিমটি ভুবনবিখ্যাত। 
পাছা চিমটি? 
উঁহু পাছা চিমটি নয় পাশা চিমটি। অবশ্য পাছার শল্যচিকিৎসায় ব্যবহৃত হবার সময় পাছা চিমটিও ডাকা যেতে পারে।
কি ছাতা মাথা বলছেন? কোহিনূর পাথর যাচাইয়ে চিমটিবাজি কেন?
হুজুর কথা হচ্ছিল আমি কোন কারণে এই এই দেওবন্দি উজবুক উসমান তারিকের কথায় হাসছি। এই বান্দা মহামূর্খ, এর কাছে কোহিনূরের আফগান দাবীর কার্যকারণ জানতে চাওয়া বুরবকি। তবে আমার জানা আছে কেন কিছু আফগান কোহিনূর দাবী করে থাকে।
বেশ। শোনান তবে কেন করে থাকে।
সে এক বিরাট ইতিহাস।
আচ্ছা?
আরে নাহ হুজুর মজা করলাম। আফগান ইতিহাস আবার বিরাট হবে কোন দিক দিয়ে, এরা কি মহান পারস্য জাতির মত হাজার লক্ষ বছরের ঐতিহ্যের ধ্বজাধারী? একদমই না, এরা কাবাব খানেওলা উজবুক। এদের কোহিনূর দাবীর কারণ সরল, নাদির শা হত্যা হবার পর নানান ফিকিরে কোহিনূর হাতে আসে আহমেদ খাঁ আবদালির। সে পরে আফগানিস্তানের আমীর সেজে বসে আর তকমা নেয় আহমেদ শা দুররানি। তারপরে তাঁর বংশ ষাট বাষট্টি বছর ধরে কাবাব খায় আর পাগড়িতে কোহিনূর বেঁধে আফগানিস্তান শাসন করে।
পাগড়িতে কোহিনূর বেঁধে বলছ? আচ্ছা আচ্ছা, বেশ কথা।
হ্যাঁ। এই যে পেশ করছি বহুল প্রচারিত দুররানি পোর্ট্রেট, যেখানে পাগড়িতে কোহিনূর হীরের ছবি।

বেশ পাগড়ি।
উঁহু একবারে ছেঁদো পাগড়ি। ইস্ফাহানের আতরওলার পাগড়ি এর চেয়ে জমকালো। সে যাক, এই দুররানির নাতি শা সুজা ভাগ্যের ফেরে পালিয়ে আসে লাহোর, আর সেইখানে মহারাজা রঞ্জিত সিং তাঁর কাছ থেকে হীরে হাতিয়ে নেয়...
আ-হা! আ-হা! আই টোল্ড ইউ মাই লর্ড, দিস কেইস ইজ নাথিং বাট এ শ্যাম। অকৃতজ্ঞ ইন্ডিয়ানেরা বলছে মাইটি ব্রিটিশ নাকি নেটিভ কিং রঞ্জিত সিং এর নাতির কাছ থেকে জেম ছিনিয়ে নেয়, যেখানে মাহারাজা নিজেই আরেক রুলারের নাতির কাছ থেকে মূলত ছিনিয়ে নিয়েছিল। সাচ শেইম মাই লর্ড, সাচ অ্যা টেরিবল অ্যান্ড প্যাথেটিক লাই ইন্ডিড।
আরে ক্যায়া প্যাথেটিক লাই বলতে হো। রঞ্জিত সিং বিধর্মী হলেও লোক ভালো। লাহোরের সাহসী সন্তান রঞ্জিত সিং কখনোই…
থামুন জাভেদ জাফ্রি। অ্যান্ড্রু রবার্টস, আপনাকেও সাবধান করে দেয়া হল আরেকজনের কথা মাঝে না ঢুকতে। হেকিম পাশাকে বলতে দিন। আর এইযে ভূমিকা সিং, মোবাইল ফোন বন্ধ করুন নইলে ডেভিড বার্গম্যান ট্রিটমেন্ট দেয়া হবে।
ও আচ্ছা ওকে। ঠিকাছে বিজ্ঞ আদালত, খামোকা বার্গম্যান বলে গালি দেবেননা। আমি এই মোবাইল বন্ধ করলাম।
আচ্ছা। পাশা, তারপরে বলুন কী ঘটনা। মহারাজা রঞ্জিত সিং তাহলে আফগান বালক শা সুজার কাছ থেকে কোহিনূর হাতিয়ে নেয়? তাহলে তো কোহিনূরের ওপর আফগানদের দাবী আছে। উসমান তারিক কথা ভুল বলেনি।
হেঁ হেঁ। তা হুজুর বলতে পারেন। অবশ্য শা সুজা বালক ছিলনা যখন রঞ্জিত সিং তার কাছ থেকে পাথর ছিনিয়ে নেয়।  সুজা ততদিনে বুইড়া ভাম। যাক সেকথা। আজ বিজ্ঞ হাকিম ও সকলের কাছে অধম ইয়াহিয়া পাশার বিনীত প্রশ্ন। কথা হল, কোহিনূর যদি আফগান দুররানি কি ভারত পাকিস্তানের রঞ্জিত সিংয়ের প্রাপ্য হয়, তবে তার আগে একটি কথা থেকে যায় বটে। এই যে মস্ত হীরের টুকরো কোহিনূর, পর্বতের রশ্মি, এই হীরের নাম কোহিনূর কে দিল তবে? কে? আফগান? ভারতীয়? চৈনিক? মালয়? সিন্ধি? জয়পুরি? ভোজপুরি? মৈথিলি? ভাইকিং? নানকিং? কে কে কে কে কে?
ওহো মাথা ধরিয়ে দিলে বাপু। 
কে?
দুত্তোর। কে তুমিই বলে দাওনা।
হাঁ!। কোহিনূর ফার্সি নাম। পুত্রের নাম পিতাই রাখে হুজুরে আলা, ঘোড়ার খানসামা নয়। পারসীক হীরে কোহিনূরের নাম কোহিনূর দিয়েছেন নাদির শা! হাঁ! কোহিনুর পারস্যের সম্পদ! হাঁ! 
হোয়াট নন্স! কোহিনূর জেম তার ইতিহাসে মোটে আট বছর পারস্যে ছিল, আর সে কিনা সবাইকে ডিঙিয়ে হল দাবীদার? দিস ইস সিলি অ্যান্ড রাবিশ। দিস পাচা পার্সন ইজ অ্যা কমপ্লিট অ্যান্ড আটার ফুল!
অ্যান্ড্রু রবার্টস, আপনাকে দ্বিতীয়বার সাবধান করা হল। আরেকবার বেমক্কা কথার মাঝে ঢুকে পড়লে লন্ডনের দাবী খারিজ করে দেয়া হবে।
বিজ্ঞ আদালত।
ডি’সুজা। আপনারা তো ভারতের দাবীদার। কী বলার আছে আপনাদের, হেকিম পাশার দেয়া নতুন তথ্যের আলোকে?
সম্মানিত আদালত। হেকিম পাশার কোন তথ্যই আলোকিত করার মত নূতন নয় বরং পচা বেগুনভাজার মত আংশিক এবং পরিত্যাজ্য। নাদির শা পাথরের নামকরন করেছিলেন হয়তো, কিন্তু দিনের আলোর মত সত্য এই যে তিনি সেইটা ভারতের মোগল সাম্রাজ্য হতে লুণ্ঠন করেন মাত্র। চোর, বাটপার, খুনী এবং লুটেরা নাদির শা আর যা ই হোন কোহিনূরের মালিক নন।
চোপরাও বিয়াদব হিন্দুস্তানি। নিজে তো কনভার্টেড কেরেস্তান, তুই ভারতের প্রতিনিধি হলি কোন হিসাবে?
অর্ডার! হেকিম পাশা, কোন ব্যক্তিগত আক্রমণ নয়। এইটেই আপনার সর্বশেষ ওয়ার্নিং।
বিজ্ঞ আদালত। নির্মম খুনী নাদির শা এর বংশধরের কাছ থেকে কী ই বা আমরা আশা করতে পারি।
ডি’সুজা! আপনাকেও ওয়ার্নিং দেয়া হল। তবে বলে যান, মোগল সাম্রাজ্যের হাতে কোহিনূর হীরা কিভাবে আসল?
যেভাবে পুত্রের হাতে পিতা আসে।
অ্যাঁ?!
ইয়ে যেভাবে পিতার হাতে পুত্র আসে। মায়ের হাত ধরে। ভারতমাতা।
খুলে বলুন।
কোহিনূর বড় পুরাতন ভারতীয় রত্ন। কোহিনূর আকাশ থেকে পড়ে আসেনি বা গাছের ডগায় লাউয়ের মত ঝোলেনি। কোহিনূর ঐতিহ্যবাহী ভারতের দাক্ষিণাত্যের খনি থেকে উত্তোলিত হয় কোন এক সময় যখন কিনা পৃথিবীর বেশীরভাগ সভ্যতাই হাফপ্যান্ট পরত। কোহিনূর হীরে ভদ্রকালী দেবীর চোখের মণি হয়ে ছিল এই ভারতেই বিজ্ঞ আদালত, ওয়ারাঙ্গালের মন্দিরে। গিয়াসউদ্দিন তুঘলক কাকাতিয়া রাজাকে হত্যা করে এই মণির পাথর ছিনিয়ে নেয়, এরপর কয়েকশত বছর তা দিল্লীর সুলতানদের বগলে থাকে। পয়লা মোগল বাদশা বাবুর পানিপতের যুদ্ধে ইব্রাহীম লোদীকে হারিয়ে দখল নেন এই পাথরের, তারপর সকল মোগল বাদশার চক্ষের মণি হয়ে ভারতের পাথর ভারতেই রয়ে যায়, যতদিন না খুনী নাদির শা এসে দিল্লী লুণ্ঠন করে পাথর ছিনিয়ে নিয়ে যায়।
ইয়োর অনার।
হ্যাঁ অ্যান্ড্রু রবার্টস। কি বলুন?
দিস সো কলড ইন্ডিয়ান হিস্টোরিয়ান ইজ মিল্কিং অ্যান ইনভিজিবল কাউ। আ ইয়েস ইনডিড। মাচ অফ হোয়াট হি ইজ সেয়িং ইজ নাথিং বাট আন আইরিশ গ্র্যান্ডমাদার্স টেইল। দ্যাটস অল। ইয়েস অল টলটেইলস ইউ সী। এই যে পাথর ডেলহির সুলতানাতে ছিল, বা তার আগে মন্দিরে আইডলের চোখে ছিল, কিম্বা বাবুর’স ডায়মন্ড...ডু ইউ হ্যাভ এনি প্রুফ দ্যাট পীস অফ জেম ওয়াজ অ্যাকচুয়ালি দ্যা কোহিনূর অ্যাজ উই রেফার নাউ? অল নাইস স্টোরিস ইউ গট দেয়ার, নো প্রুফ।
বিজ্ঞ আদালত। ইংরেজ অ্যান্ড্রু রবার্টস কি তাহলে বলতে চাচ্ছেন দিল্লীর বা মোগলের হাতে কোহিনূর কোনদিন ছিলনা? সবই গালগল্প? কী আশ্চর্য মিথ্যাভাষণ!
নো নো ডি’সুজা, আমি তা বলিনি। অল আই ওয়ান্টেড টু মেইক শিওর উই অল আন্ডারস্ট্যান্ড ইজ দ্যাট, কোহিনূরই যে সেই পাথর তার সপক্ষে কোন জোরালো প্রমাণ নেই। অল টেইলস। ইয়েস টেইলস আই সে। বেইসলেস। হোয়াট হ্যাজ বেইস হাওয়েভার, ইজ দ্যাট কোহিনূর জেম ইজ রাইটফুলি ব্রিটিশ প্রোপার্টি! ইন্ডিড।
কভি নেহি!
ক্যা ঝুট বাত বলতে হো।
বেবাকশীদ! খুদা হাফিজ! তামাম শু’দ!
শাট আপ ইউ স্টুপিড…
অর্ডার! অর্ডার! অর্ডার! লন্ডন বনাম পাকিস্তান বনাম ভারত বনাম আফগানিস্তান বনাম ইরান বনাম বিবিধের একটি কোহিনূর ঘটিত মোকদ্দমা বাতিল করতে আমি বাধ্য হব এই মূহুর্তে সকলে খামোশ না হলে। শান্ত হউন। 
বিজ্ঞ আদালত।
কে?
আমার নাম স্ট্যালিও কন্টস, আমি জাতে গ্রীক। এই সব দেখিয়া শুনিয়া আমি ক্ষেপিয়া গিয়া এ ই চিৎকার করিয়া বলতে চাই, যে ইউরোপ ইরান ইরাক ভারত পাকিস্তান উজেবকিস্তান রাশিয়া আফগানিস্তান সকলই মূলত গ্রীসের অধীন। মালিক গ্রীস জিন্দাবাদ!
হাঁহ? কিসের মধ্যে কি নিয়ে এলে? গ্রীস?!
বিজ্ঞ আদালত, এ সকলই একদিন মহান গ্রীক রাজা আলেকজান্ডারের অধীনে ছিল। তাই এ সকলই রাইটফুলি গ্রীক প্রোপার্টি।
বিজ্ঞ আদালত, এ গ্রীক রামছাগলের কথায় কান দেবেননা। আলেকজান্ডার যখন আন্ডি পরে দুধ খেত তারও বহু আগেএই সকল জমির মালিক ছিলেন মহান পারস্যের আখমেনিদ সাম্রাজ্যের রাজা মহান সাইরাস ও তার বংশ। হিসাবে এ সকলই পারস্যের অংশ।
হোয়াট অ্যা পাইল অফ ইডিয়টস…
নেহি কভি নেহি। ঝুট হ্যায়। ভুলো মাত।
কখনই নয়…
অর্ডার! অর্ডার! অর্ডার! অর্ডার! অর্ডার!
…	…	…	
(ইংল্যান্ডের রাণী এলিজাবেথের বাসভবন। সকাল)
ইয়োর ম্যাজেস্টি। আমাদের কাছে ইন্টেল আছে কোহিনূর নিয়ে বিচার বসেছে সাটিয়াপীরের দরবারে।
আই সি। আর উই লুজিং?
হার্ড টু টেল ইয়োর ম্যাজেস্টি। নানান দাবীদার এসে জুটেছে। উই আর কীপিং অ্যা ক্লোজ আই।
ইয়েস জেমস আই য়ুডন্ট য়োরি টু মাচ ইফ আই ওয়্যার ইউ। সাটিয়াপীরের জানাশোনা কম, লোকে তার কথা পুরো বিশ্বাস করবে না। ষাষ্ঠা পান্ডাভা লিখলে একটা কথা ছিল। ছেড়ে দাও কোহিনূর শ্যানানিগান, সময় নষ্ট। আওয়ার ক্রাউন জুয়েল ইজ ফাইন। প্লিজ টেল ভিক্টোরিয়া আয়্যাম রেডি ফর মাই মর্নিং দার্জিলিং টী।
ইয়েস অফ কোর্স ম্যা’ম। কামিং রাইট আপ।
(শেষ)
কৈফিয়তঃ
রাণী এলিজাবেথ, সত্যপীর, ভূমিকা সিং, জাভেদ জাফ্রি, ডেভিড ডি’সুজা, অ্যান্ড্রু রবার্টস এবং তালিবান সত্যই আছে। কল্পনা নয়। বাকী চরিত্রসমূহ কল্পনা। কথোপকথনের প্রমাণ চাহিয়া লজ্জা পাইবেন না।
তবে ইংরেজ সাহেব অ্যান্ড্রু রবার্টস এই কথা সত্যই বলছেনঃ “Those involved in this ludicrous case should recognise that the British Crown Jewels is precisely the right place for the Kohinoor diamond to reside, in grateful recognition for over three centuries of British involvement in India, which led to the modernisation, development, protection, agrarian advance, linguistic unification and ultimately the democratisation of the sub-continent.” হালার্পুত।
সূত্রঃ
Kevin Rushby, Chasing the mountain of light
Dale R. Perelman, Mountain of Light: The Story of the Koh-I-Noor Diamond
Bhai Nahar Singh, Kirpal Singh, History of Koh-i-Noor, Darya-i-Noor, and Taimur's Ruby
Iradj Amini, The Koh-i-noor Diamond
Anjana Motihar Chandra, India Condensed: 5,000 Years of History & Culture
http://www.reuters.com/article/pakistan-diamonds-idUSL3N13S43R20151203 
http://timesofindia.indiatimes.com/world/uk/Indians-sue-UK-Queen-for-return-of-stolen-100m-Kohinoor-diamond/articleshow/49720905.cms
http://www.theguardian.com/world/2000/nov/05/afghanistan 
https://en.wikipedia.org/wiki/Koh-i-Noor 


