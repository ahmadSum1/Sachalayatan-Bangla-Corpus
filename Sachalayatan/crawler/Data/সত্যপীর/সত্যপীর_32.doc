কারা যেন ভালোবেসে আলো জ্বেলেছিল



খবরে প্রকাশ কাদের মোল্লার ফাঁসির খবরে পাকিস্তানে এত লোক গায়েবানা জানাজায় খাড়িয়ে গেছে যে আস্ত দেশের মাটি বলে দুই ইঞ্চি দেবে গেছে।
আচ্ছা ভালো কথা।
টরন্টো শহরে আমার প্রচুর পাকিস্তানীর সাথে নিয়মিত দেখা হয়। অফিসে দুই একজন আছে, অন্য ডিপার্টমেন্টে মূলতঃ। এছাড়া ট্যাক্সি বা দোকানপাটে দেখা হয়। তারা একে অপরকে চেনেনা কিন্তু সকলেই একটা কমন কাজ করে। দাঁত বের করে হেসে কোন রকম ওয়ার্নিং ছাড়াই হড়মড় করে উর্দ্দুতে ব্রাশফায়ার শুরু করে দেয়।
একবারে প্রথম যখন টরন্টোয় আসি তখন একটা কফির দোকানে কামলা দিতাম। সেইখানে এই ঘটনা প্রথম ঘটে। কাস্টমার ব্যাপক ভালোবেসে উর্দ্দুতে কিছু একটা অর্ডার দিল। আমি তারে বললাম ভাই আমি হিন্দি পারিনা। সে মাথা নেড়ে দাঁত কেলিয়ে হাসে আর আবার উর্দ্দু মারায়। ভালো যন্ত্রনা। তখন আমি তাকে খাস বাংলায় বললাম ভাই আপনি কি বলেন আমি কিচ্ছু বুঝিনা। এইবার সে থেমে চোখ বড় বড় করে চেয়ে রইল। আমি তখন তাকে ইংরেজিতে বলেছিলাম ইউ স্পিক ইয়োর ল্যাঙ্গুয়েজ আই স্পিক মাইন। অর, উই বোথ ক্যান স্পিক ইংলিশ।
উৎসাহীরা এই ট্রিক ট্রাই করে দেখতে পারেন। বাংলায় কথা শুরু করলে বেহারিমেহারিগুলা একবারে আটকে যায়।
তবে এই অবস্থার জন্য শুধু এদের দোষ দেওয়া ঠিক নয়। কিছু রামছাগল বাংলাদেশী লোক ভারতীয় কি পাকিস্তানীর সাথে পারুক না পারুক হিন্দি উর্দু চালিয়ে যায়। মহা বিরক্তিকর। এতো উর্দ্দু মারাস তো পাকিস্তান গিয়া থাকরে ময়না এইখানে কি। থাপড়ায় দাঁত ফালায় দেওয়া দরকার। যাই হোক। তো এরা এরকম নির্লজ্জের মতন হিন্দি উর্দু চালায় দেখে আমার হয় মহা মুসিবত। আমি যখনই বলি ভাই আমি উর্দ্দু পারিনা বেহারিমেহারিগুলা মাথা নেড়ে বলে হাও কাম? আই নো দিস বাংলা গাই হু স্পিক্স উর্দ্দু। ইত্যাদি ইত্যাদি। আমি তখন মুখ শুকনা করে বলি ইয়েস প্রবাবলি দে ওয়াচ টু মেনি হিন্দি মুভিজ। সঙ্গে সঙ্গে তারা মাথা নেড়ে প্রতিবাদ করে আরে নো নো, দে স্পিক গুড উর্দ্দু। দে স্পিক উর্দ্দু ইন বাঙ্গালদেশ। 
ভালোই মুসিবত। যেমনটা বলছিলাম, এই বাংলাদেশীগুলারে থাপড়ায় দাঁত ফালায় দেওয়ার কাম। 
আচ্ছা যে কথা দিয়ে শুরু করেছিলাম। কাদের মোল্লার ফাঁসি এবং পাকিস্তানের হাহাকার। পাকিস্তানের জামাতে ইসলাম, মন্ত্রী মিনিস্টার, প্রথম আলো আলো করা সাংবাদিক হামীদ মীর, সকলের নয়নের মণি সুদর্শন ক্রিকেটার ইমরান খান কাঁদিছে সকলে শোন শোন পিতা। অস্থির ব্যাপারস্যাপার। পিশাব করি কই আর ভিজে কুথাকার ঘাস। আশ্চর্য কাণ্ডই বটে।
হামীদ মীর আর ইমরান খান হইল পাকিস্তানের সুশীল বুদ্ধিজীবি। সকলেই বলে তারা যেন অন্যরকম। আমার মনে আছে মাস্টার্সে আমার সাথে ম্যাক্রোএকোনমিক্স ক্লাসে আসত এক নীল চোখের রাশান ছেলে। খুব হাসিখুশী মিশুকে ছেলে, কথা বললে হাসত। কিন্তু যখন ক্লাস চলত সে পাথরের মত মুখ করে বোর্ডের দিকে তাকিয়ে থাকত, তার চোখের ঠাণ্ডা খুনে চাউনি দেখে আমার মনে হত বাপরে হাসিখুশী ছেলের এরকম চোখের চাউনি তাহলে রাশান মিলিটারি জেনারেলের চাউনি না জানি কিরকম।
এখানেও তাই। পাকিস্তানী সুশীল পাবলিক হামীদ মীর আর ইমরান খান নিয়াজীই যদি এরকম হয় তাইলে প্রকৃত শুয়োরের বাচ্চা মিলিটারিগুলি না জানি কত হারামজাদা।
উনিশশো একাত্তর একটি অলৌকিক ঘটনা। বইপত্রে পড়া বড় সহজ, “...নয় মাসের রক্তাক্ত যুদ্ধে বাংলাদেশ স্বাধীন হয় ১৯৭১ এ”। একটু খুঁটিয়ে দেখি আসেন। বাচ্চু রাজাকার, কসাই কাদের, দেইল্যা রাজাকার, রাজাকার শিরোমণি গোলাম আযম, শিবিরের আব্বা আল-বদরের কামারুজ্জামান, আলী আহসান মুজাহিদ আর চৌধুরী মঈনউদ্দিন।এই কয়জনের বিচার হল ২০১৩ তে আর ফাঁসি কার্যকর হল মাত্র একজনের। তাতেই সে কি অবস্থা, এই মার্কিন ফোন দেয় তো পিল্লাই নাভি শাসায় কি পাকিস্তানে সকলে হুমড়ি খেয়ে কাঁদে। আপনি চিন্তা করুন, ১৯৭১ এ এই লোকগুলাকে শাসক পাকিস্তান মিলিটারি লাইসেন্স টু কিল দিয়ে রেখেছিল। এরা ইচ্ছেমত মানুষ মেরেছে, ধর্ষন করেছে আপনার আমার স্বজনকে, ভিন্ন ধর্মের লোকের ঘর দোর ব্যবসা জ্বালিয়ে ঘরছাড়া করেছে। আজকে স্বাধীন বাংলাদেশের মাটিতে দাঁড়িয়ে এরা মার্কিন সৌদি পাকিদের ধরে টান দেয়, ভাবুন ৭১এ এরা কি না করত।
কিছু আশ্চর্য মানুষ সেদিন এই লোকগুলাকে রুখে দিয়েছিলেন। হাতের কাছে যে যা পেয়েছিলেন তাই নিয়ে ঝাঁপিয়ে পড়েছিলেন এই অনাচার ঠেকাতে। আবারও বলি, এই জায়গাটায় থামুন। ভাবুন। আজকে আপনি আমার এই লেখা হয়তো পড়ছেন উষ্ণ চায়ের কাপে চুমুক দিতে দিতে, পাশে খেলছে আপনার সন্তান। কিম্বা মোবাইলে পড়ছেন ভাত খাওয়ার ফাঁকে। পাশে গল্পের বই। বাবা বাজারে যেতে ডাকছেন। অথবা সাইবার ক্যাফেতে বসে অলস সময় পার করছেন, অপেক্ষা করছেন প্রিয়তমের ফোনের জন্য। এই সব কিছু বাদ দিয়ে আপনাকে আজই আন্ডারগ্রাউন্ডে যেতে হবে। এখনই। রাস্তায় টহল দিচ্ছে রাজাকার কি আর্মির চর। হুটহাট তারা ঘরে ঢুকে জানতে চাইছে ঘরের কিশোর ছেলেটি কোথায়, আর তার বোন ইদানিং বের হয়না কেন। আচমকা এলাকা ঘেরাও করে সকলকে ঘাড়ের পিছনে দু হাত বেঁধে দাঁড় করিয়ে খুঁটিয়ে পরীক্ষা করা হচ্ছে কনুই ছিলা কিনা। ছিলা হলেই মুক্তি!
এই সব এড়িয়ে রাতের আঁধারে দ্রুত যেতে হবে ক্যাম্পে, কোথায় তা জানা নেই। সেখান থেকে কোথায় তাই বা কে জানে। পিতা মাতা স্বজন প্রিয় মুখ গুলো আর কোনদিন দেখতে পারবেন কিনা জানা নেই। যেতে হবে। পারবেন? এখনই?
হয়তো পারবেন। কে বলতে পারে। আমি সম্ভবত পারতাম না। আমি একজন দুর্বল মানুষ, আমার তিনমাসের মেয়ে পেটের ব্যথায় কেঁদে উঠলে আমি বুকে নিয়ে হাঁটি আর সে আমার কাপড় শক্ত করে ধরে চুপ করে থাকে। আমি চলে গেলে রাজাকারের দেওয়া তথ্যের ভিত্তিতে মিলিটারি আমার বাচ্চার মাথা দেওয়ালে বাড়ি দিয়ে ফাটাতো তা জেনে আমি কিভাবে যেতাম? আমার বাচ্চার ফেটে যাওয়া মাথায় হাত বুলিয়ে দিত কে?
তবু সত্য এই যে, কিছু লোক গিয়েছিলেন। তারা মুক্তিযোদ্ধা। আশ্চর্য সাহস সেই মানুষগুলোর। পাকিস্তানি মিলিটারি জামাত আল বদরের হাত থেকে দেশ ছিনিয়ে নেয়া মানুষ। তারা আজও আছেন। সারা দেশে। তাদের কিছু হলে সৌদি মার্কিন ফোন দেয়না, তারা নীরবেই থাকেন। দেশ কুত্তা থেকে স্বাধীন করার কথা ছিল স্বাধীন হয়েছে ব্যস। আবার কি। তারা চুপ থাকেন আর সমস্তই দেখেন।
প্রিয় মুক্তিযোদ্ধারা আপনারা ভালো থাকুন। আপনারাই এক সাগর রক্তের বিনিময়ে বাংলার স্বাধীনতা এনেছেন একথা ভুলিনি। মনে আছে। 
আপনাদেরকে বিজয় দিবসের শুভেচ্ছা।

