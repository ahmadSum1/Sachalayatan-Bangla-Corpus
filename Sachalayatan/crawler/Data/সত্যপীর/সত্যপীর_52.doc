এখন গভীর রাত নগরীতে দল বেঁধে নামে



আমার জন্মের বছর দশেক আগে তৎকালীন পুর্ব পাকিস্তানের মানুষ আমার মত ভবিষ্যত প্রজন্মের কথা ভেবে মোটাদাগে দুই ভাগে ভাগ হয়েছিল। একভাগ ঠিক করেছিল আমার জন্ম হবে আল্লার পছন্দের দেশ পাকিস্তানে, আমি আমার মায়ের ভাষা বাংলা বাদ দিয়ে কথা বলব খাঁটি মুসলমানি ভাষা উর্দুতে, স্কুলের মাঠে দাঁড়িয়ে টুপি পরে গাইব পাক সার জমিন সাদ বাদ। আমি মিশব শুধু মুসলমান বন্ধুদের সাথে, হিন্দুরা তাদের জন্মভূমিতে জিজিয়া কর দিয়ে মসলমান শাসকের দয়ায় থাকবে কিম্বা হিন্দুস্তান চলে যাবে।
এই দলের লোকগুলি জামাতি। তারা আমাকে পাকিস্তান উপহার দেবার জন্য নামাজ পড়ে বেরুত আর্মি ক্যাম্প কমান্ডারের জন্য মেয়ে খুঁজতে। তারা গ্রামের হিন্দুবাড়িতে আগুন দিয়ে আল্লার পথের গাজী ঘোষণা দিত নিজেদের। পাকিস্তান আর্মির প্রত্যক্ষ মদদে তৈরি হওয়া আল বদর বাহিনীর তরুণেরা খুঁজে খুঁজে বের করেছিল দেশের সূর্য সন্তানদের, ঢাকা বিশ্ববিদ্যালয়ের যে পাড়ায় আমি বিশ বছর পরে থাকব সেই পাড়ায় তারা ঢুকিয়েছিল তাদের গোপন মাইক্রোবাস। তাদের মুখ ছিল কালো কাপড়ে ঢাকা।
আমার বয়েস আজ ত্রিশের উপর। আজও তারা মনে করে কাপড়ে ঢাকা সেই মুখ আমি চিনিনি। আজও তারা ভাবে আমার জন্ম সেই সময়ের পরে বলে আমি পড়তে জানিনা, আমি বুদ্ধি খাটিয়ে দুয়ে দুয়ে চার মিলাতে পারিনা। তারা মনে করে, আমাকে এই বলে পার পাবে যে শিবির যেমন খারাপ ছাত্রলীগ ছাত্রদলও খারাপ। জামাতকে গালি দিলে তারা প্রশ্ন করবে আওয়ামী লীগই বা ভালো কিভাবে হল? তারা ফেসবুকে ব্লগে ইনিয়ে বিনিয়ে বলবে ছি ছি আপনি নিরপেক্ষ হতে পারেন না হ্যাঁ? জাফর ইকবাল কেমন শয়তান ধামাধরা খালি বলে তোমরা শিবির করো কেন, যদি সত্যি ইকবাল সাহেব খাঁটি নিরপেক্ষ হতেন তাহলে তিনি ছাত্রলীগকে কিছু বলেন না কেন? লগি বৈঠা আমরা ভুলে গেছি বুঝি? আর বিশ্বজিৎ?
এই পকপক করা লোকগুলিকে আবার ঠেসে ধরলে বলে আরে না আমি মানুষ হিসেবে কক্ষনো জামাত সাপোর্ট করি না, ওরা ৭১ এ কত খারাপ কাজ করেছে! জামাতে যারা এগুলি করেছে তাদের শাস্তি হওয়া উচিৎ।
ওরে শয়তানের বাচ্চা, তোর কাপড়ে ঢাকা মুখ আমার চেনা আছে। সারাজীবন মুখ লুকিয়েই গেলি, বুক চিতিয়ে বলার সাহস নাই যে হ্যাঁ আমি জামাত করি আমি শিবির করি আমি পাকিস্তানি হতে চাই। সাহস থাকলে এগুলি বল নিরপেক্ষতা মারাস না।
জামাত শিবির বাংলাদেশের বিরোধী পক্ষ। এরা আমার পূর্বপুরুষকে খুন করেছে আমার হিন্দু প্রতিবেশীর সম্পদ অন্যায় ভাবে লুট করেছে আমার প্রিয়জনকে আর্মি কমান্ডারের সামনে উলঙ্গ করেছে। যে নিরপেক্ষতার মানে জামাত শিবিরকে ছেড়ে দেয়া সেই নিরপেক্ষতার আমার দরকার নাই। আমি আমার পূর্বপুরুষের প্রতি অন্যায়ের বিচার চাই।
জামাতের প্রতিটা নেতার ফাঁসি হোক। দেশের প্রতিটা নিরপেক্ষ জামাতলাভারকে কড়া বাঁশের উপর রাখা হোক। জামাত শিবিরের ব্যাপারে অল বেটস আর অফ। সবার আগে, সবকিছুর আগে, আমি জামাতের বিচার চাই আমি আল বদরের বিচার চাই। এর মধ্যে যেই আওয়ামী লীগ বিএনপি নিরপেক্ষতা ইত্যাদি মিনমিন করবে সেই আমার আপনার শত্রু।
যে মানুষগুলা আমাদের জন্য স্বাধীন বাংলাদেশের মাটি রেখে গেছে যেখানে আমাদের টুপি পরে বিৎকুটে ভাষায় পাক সার জমিন সাদ বাদ গাইতে হয়নি, সেই মানুষগুলাকে আমরা ভুললে চলবে?

