প্রসঙ্গঃ বিকৃত যৌন চিন্তা, চারা থেকে বৃক্ষ



অফিস থেকে বের হলাম তাড়াতাড়ি ডাক্তারের কাছে যাব বলে। ডার্লিং হারবার ব্রিজের উপর হাটতে হাটতে মাথায় অনেক কিছু ঘুরপাক খাচ্ছিল, নববর্ষের ঘটনা নিয়ে। এক বান্ধবী কে দেখলাম রাগ সম্বরণ করতে না পেরে ফেসবুকে অচেনা লোকজন (পড়ুন জানোয়ার) কে সমানে গালি দিয়ে যাচ্ছে। তাও যদি রাগ কমে। যে অবস্থা,  যুক্তি তর্ক দিয়ে বুঝানোর মত ধৈর্য না আসলে দোষ দেয়া যায়না। 
যৌনতায় বিকৃত রুচি বা পারভারশন ছেলেদের একদিনে গড়ে উঠে না। বীজ বপন হয় মূলত কৈশোরে, কারো কারো শৈশবে। তারপর আস্তে আস্তে ডালপালা গজায়। আমি যে প্যাটার্ন টার সাথে পরিচিত তার কথা বলি। কাছাকাছি বা সমবয়সী পুরুষেরা হয়তো রিলেট করতে পারবেন।
প্রথমে হাতে আসে একটা চটি বই। নিউজপ্রিন্ট,  বাজে ছাপা, অস্পষ্ট কিছু নগ্ন নারীর ছবি। প্রথমেই যে কিশোরটি সব বুঝে তা না। কেন বাকি সবাই চটি পড়ে খিক খিক করে হাসে, হাত দিয়ে বিভিন্ন ইশারা ইংগিত করে বুঝতে পারেনা। নিজেকে মনে হয় বিরাট বোকাচো*। গালিটা আসলে দেয় বুঝদার বন্ধুরা। এরপর বুঝানোর দায়িত্ব নেয় কোন সমঝদার বন্ধু, ঘনিষ্ঠ বড় ভাই, এমনকি গৃহ শিক্ষক। এরকম ই এক শিক্ষক তার দুই ছাত্রকে একদা এভাবে বুঝিয়েছিল: 
"রঙিলা ছবিতে উর্মিলার শরীর দেখে কোন অনুভূতি হয়?"
এক ছাত্র বলে না স্যার কিছুতো হয়না। আরেকজন চুপ। কান টান গরম হয়ে গেছে। তখন স্যার আবার জিজ্ঞেস করে "কিছু হয়না?"
"ভাল লাগে স্যার, বড় রা তো দেখতে দেয়না। তাই লুকায় দেখি।"
"শুধু ভাল লাগে? ওইটা একটু শক্ত হয়ে যায়না?"
পরের ডিটেইলে আর না যাই। এখানে বলে রাখি স্যার বুয়েটের ছাত্র, মেকা, বিম্পি নেতা, রেজাল্ট খারাপ ছিল না, পড়াতও ভাল। এভাবেই কিশোরের যৌন শিক্ষা শুরু। নিষিদ্ধ মজা আর বিকৃত ফ্যান্টাসিতে হাতে খড়ি। এদিকে সময়ের সাথে সাথে চটি সাপ্লাই বাড়ে। আসুন এবার চটিগুলাতে একটু তাকাই। কি আছে ভিতরে? বেশিরভাগ গল্প গুলো স্বামী-স্ত্রী বা প্রেমিক প্রেমিকা নিয়ে না বরং উলটো টা। বৌদি/ ভাবি-দেবর, ভাই-বোন, চাচি/ মামি/ খালা/ মা এর সাথে অবৈধ সম্পর্কের রগরগে কাহিনী। বলার অপেক্ষা রাখেনা বাস্তবতার সাথে এর হয়তো ১% ও মিল হয়না, কিন্তু কিশোর মনে এর প্রভাব অনেক। সে ভাবতে শুরু করে হয়তো চাইলে এরকম হওয়া আসলেই সম্ভব। এর সাথে যোগ হয় পর্ণ দেখা। আমাদের সময় কঠিন হলেও এখন পর্ণ পাওয়া কোন ব্যাপার ই না। চটি বা পর্ণে আরেকটা ব্যাপার আছে যেখানে প্রায়ই দেখানো হয় একটা মেয়ে বা নারী প্রথমে বাঁধা দিলেও পরে সে ধর্ষণ উপভোগ করা শুরু করে। আর তথাকথিত বাঙালি রক্ষণশীল পরিবারে যেহেতু এইসব ধর্ষণ টর্ষণ জাতীয় ব্যাপার নিয়ে টুঁ শব্দ করা হয়না, তাই ধর্ষণ ও হয়ে যায় শুধুই মজা।
দিন যায়, মাস যায়, বয়স বাড়ে চাহিদাও বাড়ে। এমন না যে এর মধ্যে ছেলে হুজুরের কাছে কুরান খতম দিচ্ছেনা, জুম্মায় যাচ্ছে না, রোজা রাখছে না, হিন্দু-খ্রিস্টান ঘৃণা করছেনা (আমি মুস্লিম তাই অভিজ্ঞতা মুসলিম সমাজের থেকে পাওয়া)। অবশ্যই কিছু কিছু ব্যতিক্রম থাকে, তবে খেয়াল করলে দেখা যায় এই ব্যতিক্রম ছেলেগুলোর পরিবার ও ব্যতিক্রম। প্রাথমিক শিক্ষা আর মূল্যবোধ গড়ার জন্য পরিবারের ভূমিকাই মুখ্য এটা স্বীকার না করে উপায় নেই। যাই হোক, চাহিদা বেড়ে গেছে, শুধু পড়ে, দেখে, জায়গায় হাত বুলিয়ে পোষায় না। বাস্তব অভিজ্ঞতার জন্য মনটা আঁকুপাঁকু করে। কিন্তু উপায় কি? গার্লফ্রেণ্ড আর কয়জনের থাকে? রূপোপজীবিনীর কাছে যাবে? ভাল শ্রেণীর কাছে যাওয়ার মত টাকা পয়সা হয়তো নেই, আবার একটু নিচের দিকের কাছে যাওয়াটাও রুচিতে কুলোয় না। পয়সা খরচ করে কি আর ফ্রীতে মজার মত মজা পাওয়া যায়? যাক, কুছপরোয়া নেই, চটি বইতেই সমাধান আছে। ঘরে কোন মেয়ে আত্মীয় থাকে? কোন কাজিন? থাকলে তার পিছনে ছোঁকছোঁক করা শুরু। যেমন বাথরুমে বা গোসলখানার দরজায় একটা সূক্ষ্ম ফুটা তৈরি করে নেয়া। আমার এক ক্লাসমেট ছিল যার শিকার তার আপন ফুফু। গভীর ঘুমের মধ্যে একটু আধটু হাতাহাতি করার সুযোগও পেয়েছিল সে।
আচ্ছা যদি এরকম কেউ না থাকে তবে? এরপরে তালিকায় চলে আসে কাজের মেয়ে বা মহিলা। কাজের মেয়েদের অসহায়ত্ব এখানে অনেক বড় ফ্যাক্টর। ধরা পড়লেও দোষ হয় মেয়েটার, বাসা থেকে তাড়িয়ে দেয়া হয়। লক্ষ্মী লক্ষ্মী ছেলেটার ভাগে জোটে বকা ঝকা, বড়জোর কয়েকটা চড় থাপ্পড়। একজন কে চিনতাম এস এস সি'র আগেই যার শিকার সংখ্যা তিন। যদিও তার দাবি ছিল সে কোন জোর জবস্তি করেনি, পটিয়েছে। সত্য না মিথ্যা বিশ্বাসের ভার পাঠকের উপর ছেড়ে দিলাম। 
যারা নববর্ষের দিনে ভুভুজেলা বাজিয়ে বস্ত্র হরণ উৎসবে অংশ নিলো তাদের অনেকের পিছনের গল্পটাও হয়তো এমন। মেয়েদেরকে তারা শুধু মাল হিসাবেই ভেবেছে, ভাবে, ভাববে। দরজার ফুটো দিয়ে আস্তে আস্তে একটা শরীর নিরাভরণ হতে দেখার আনন্দ কে তারা সেলিব্রেট করে এবার নিজেরাই বস্ত্র হরণের মাধ্যমে। বেশি সাহসীরা নিজ হাতে করে, কম সাহসীরা চোখ দিয়ে করে।
সমাধান কি? শুধু ধর্ম যে সমাধান না সেটা মনে হয় নতুন করে বলার কিছু নাই। যারা এসব করে বা বুক ফুলিয়ে সমর্থন করে তাদের মধ্য ধর্ম হীনতার কোন লক্ষণ দেখিনা। অন্তত মুখে মুখে আর ফেসবুকে তারা খাঁটি ধার্মিক। ইহারা খাঁটি মুসলিম না বলে লাভ নাই, কারণ এই দোহাই দিয়ে আর এই শ্রেণীকে অবজ্ঞা করা যাচ্ছেনা। ধর্ম দিয়ে সমাধান করতে চাইলে (প্রকৃত/ সহিহ) ধর্মগুরুদের কার্যকর কোন রাস্তা বের করতে হবে, প্রচলিত রাস্তায় কাজ হচ্ছেনা। এর আরও বড় প্রমাণ মাদ্রাসা ছাত্ররাও কেলেঙ্কারির বাইরে না। ধর্ম চায় অবদমিত যৌনাকাঙ্ক্ষা, যার ফলাফল আমাদের সামনে। তাই পাপের শাস্তির ভয়ের পাশাপাশি আরেকটু বেশি কিছু জরুরী।
সামনের প্রজন্ম কে যদি সুস্থ দেখতে হয় পরিবারকে এগিয়ে আসতে হবে, যদিও তার জন্য সচেতন বাবা মা অনস্বীকার্য। আমার মতে এটা অনেক বড় একটা চ্যালেঞ্জ। ঘরে ঘরে যা দেখছি, আমি বড্ড হতাশ!
বাংলাদেশে আরেকটা ব্যাপার (যেটা আমাকেও অনেক ভুগিয়েছে) সেটা হল বালক বালিকা থেকে কিশোর কিশোরী পর্যায়ে উত্তরণের সাথে সাথে বাবা মায়েরা তাদের মেলামেশা কে সন্দেহের চোখে দেখা শুরু করেন। যেন একা চোখের আড়াল হলেই আজে বাজে কিছু করে ফেলবে। মেয়েদেরকে কোন কারণ ছাড়াই ছেলেদের সামনে নিষিদ্ধ গন্ধম ফল হিসাবে উপস্থাপন করা হয়। বন্ধুত্ব থেকে যে পারস্পরিক শ্রদ্ধা বোধ তৈরি হতে পারত সেই সুযোগ টা নষ্ট করে দেয়া হয়। 
কাপড় চোপড়ের পয়েন্ট এনে পোস্ট আর দীর্ঘায়ত করবোনা, অনেকে অনেক বার বিভিন্ন দৃষ্টিকোণ থেকে প্রমাণ করেছেন যে এই যুক্তি কতটা খোঁড়া।
বিঃ দ্রঃ উপরে যে প্যাটার্ন টা দেখাতে চেয়েছি, সবই আশে পাশের এবং নিজের জীবন থেকে নেয়া, এবং অবশ্যই একমাত্র এবং অনন্য নয়।

