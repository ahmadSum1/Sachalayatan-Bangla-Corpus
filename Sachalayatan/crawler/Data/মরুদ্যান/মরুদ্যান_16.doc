'কাতার' থেকে: ছবি ব্লগ-২



এইবার যে ছবিগুলা দেখাব বা যেই ট‌্যুর নিয়া আলাপ করব সেইটা অনেক আগের। অনেক মানে আবার অনেএএএএএএক না, ছোট্ট কইরা অনেক। এক বছরের কিছু বেশি হইসে হয়তো। তখন আমি কাতারে নতুন।খালি শুনি মানুষের কাছে মরুভূমি মরুভূমি, আর চিন্তা করি হায় আমি কবে দেখব?
এইবার যে ছবিগুলা দেখাব বা যেই ট‌্যুর নিয়া আলাপ করব সেইটা অনেক আগের। অনেক মানে আবার অনেএএএএএএক না, ছোট্ট কইরা অনেক। এক বছরের কিছু বেশি হইসে হয়তো। তখন আমি কাতারে নতুন।খালি শুনি মানুষের কাছে মরুভূমি মরুভূমি, আর চিন্তা করি হায় আমি কবে দেখব? অপেক্ষা করতে করতে একদিন কপাল খুলল, আমি আর আমার ২ চাইনিজ, ১ ফিলিপিনো, এক শ্রীলঙ্কান কলিগ মিলে বের হইলাম মরুভূমি দেখতে। শ্রীলঙ্কানটা আগে অনেক বার গেসে, ও ই আমাদের নিয়া যাইতেসিল ওর গাড়িতে করে। মরুভূমি যেখানে গিয়া দেখতে হয় ঐ জায়গাটার নাম উম্ম সাইয়ীদ বা মেসাইয়ীদ। দোহা থেকে প্রায় ৫০ কিমি দূরে, আমরা যাইতেসিলাম গারাফা থেকে, তাই ওখান থেকে আরো বেশি দূর। মেসাইয়ীদ জায়গাটা পারস্য গালফের (Persian Gulf) পারে। তাই একটা অনন্য বৈশিষ্ট্য হইতেসে যে মরুভূমির ঠিক সাথেই সমুদ্র। মরুভূমির উঁচু উঁচু স্যান্ড ডিউন্স থেকে হু-উ-শ করে নামলেই পানি। বড়ই মজাদার! 

আমরা দুপুরে খাওয়ার পর সাড়ে তিনটার দিকে রওনা দিয়া পৌনে পাঁচটার দিকে মনে হয় পৌঁছাইসিলাম, ঠিক মনে নাই। থাক সময়টা তত জনগুরুত্বপূর্ণ ইস্যু না   । গিয়া নামার পর দেখি বামে সমুদ্র ডানে ডিউন্স। আহা! যা একখান দৃশ্য। সূর্যরে পিছনে রাইখা সমুদ্রের দিকে মুখ ফিরায়া দাঁড়াইলাম। সমুদ্র ঝকঝকা নীল, আকাশও হালকা নীল, দেখলাম আমার লম্বা ছায়া পড়সে। ক্লিক!



অনেকে গোসল প্লাস জলকেলি করতেসিল, সাথে বাড়তি কাপড় আনিনাই তাই নামলাম না। ঘুরাঘুরি শুরু করলাম। বালুতে বইসা মনে হইল এটাও ধূলার একটা সমুদ্র। ছোট ছোট অগুনতি ঢেউ।



সামনেই একটা মোটামুটি উঁচা ডিউন্স। নিচে থিকা আকাইম্যা লোকজন ফোর-হু‌ইলার নাইলে ডিউন বাগি নিয়া ভোঁ কইরা উপ্রে উঠে তারপর ঢাল বাইয়া হু-উ-শ কইরা নাইমা যায়, আর এই জিনিসটা একবার দুইবার না, টানা করতেই থাকে। দুর্ঘটনা হয়না তা না, হয়, মানুষ মরেও। তারপরও সারা বিকাল, সন্ধ্যা রাত এরম করতেই থাকে। এবং একটা বড় সংখ্যক লোকজন টাল হইয়া নেয়, ধরেন একবার নাইমা আবার উইঠা আসল তারপর সুরুৎ কইরা দুই চুমুক লাগায়া আবার হু-উ-শ। আমি হাঁচড়ায় পাঁচড়ায় উপ্রে উঠলাম, যা ভাবসিলাম তার থেকে অনেক বেশি কষ্ট হইসে, বালিতে পা ডুইবা যায় তাই ঢাল বাইয়া উঠা ঠিক সহজ হয়নাই আমার জন্য (আমার ওজন বেশি এইটা মনে হয় কারণ না   ।) উপ্রে উইঠা একটু দাঁড়াইলাম জিরানোর জন্য।



নিচে গাড়িগুলা পিচ্চি পিচ্চি দেখা যাইতেসে, আমার আশপাশ দিয়া ভুম ভুম আওয়াজ করতে করতে বাগি আসা যাওয়া করতেসে, সতর্ক না থাকলে চাপা খাওনের সমূহ সম্ভাবনা! তাই একটা ফাঁকা জায়গার দিকে রওনা হইলাম। ওই জাগায় আইসা মনটা আবার ভাল হইয়া গেল, মরু আর আকাশের মাঝে সমুদ্র স্যান্ডউইচ হইয়া আছে। আর কিছু নাই দৃষ্টিসীমার ভিতরে। 



তখন খেয়াল হইল আয়হায় সূর্য ডুবতেসে, মরুভূমিতে সূর্যাস্ত ঠিকমত না দেখলে আর কি দেখলাম! সামনে আরো উঁচু ডিউন্সের আড়ালে সূর্য ঢাকা পইরা গেসে। তাই দিলাম একটা দৌড়। আবারো হাঁচড়ায় পাঁচড়ায় গিয়া দেখি সূর্য ততক্ষণে অর্ধেক ডুইবা গেসে। কয়েকটা ছবি নিলাম, পছন্দ হইলনা, কেমন জানি ম্যানম্যানা, ইয়ে মানে মনে হইল ছবি দেইখা মনটা খুশি খুশি লাগতেসেনা। উপুড় হইয়া শুইয়া পড়লাম বালুর উপরে, তারপরেই মনে হইল পাইসি! 



সূর্য যে জায়গাটা দিয়া ডুবতেসিল ঠিক ঐ জায়গাটা থেকে সেসময় তিনজন বাগি চালায়া আসছিল, দেইখা আমার কেন জানি মনে হইল এরা যুদ্ধ জয় করসে, এরা Raiders from the Sun! ব্যাপক ভাবসাব!   



এরপর যা হইল ঐটা আমি কোনদিন ভুলবনা। সূর্য মামা ডুবার সময় কি যে একটা রঙ ছড়ায়া গেলনা মরুর উপ্রে! উহা বলার মতন না, লিখারও মতন না, শুধু চোখ দিয়া চাইটা চাইটা খাওয়ার মতন। মনে হইল সোনার গুঁড়া ছিটায়া দিয়া গেসে কেউ সবজায়গায়! ছবি‌তে ঐ সৌন্দর্য্য ধরা সম্ভব না।



এরপর কিছুক্ষণ ব্রাউনীয় মোশন স্টাইলে (ইতস্তত: বিক্ষিপ্ত) ঘুরাঘুরি করলাম, ইতিউতি তাকাইলাম। অনেক দূরে দেখি একটা
ল্যান্ড ক্রুজারের উপ্রে একজন একাকী বইসা আছে আর নিচ থেকে আরেকজন ছবি তুলতেসে। একটা জুম লেন্স থাকলে ভাল একখান সিলুয়েট পাইতাম, কি আর করা! হা-হুতাস করতে করতে যা আছে তা দিয়াই



এবার ফিরতি পথ ধরলাম, বাকিদের সাথে বইসা একটু খাওয়াদাওয়া করব এরকম ইচ্ছা। পথে যাইতে যাইতে আবার একটা মোমেন্ট, পাইলাম উহাকে (সিলুয়েট) পাইলাম! 



তখন মানুষজনও আস্তে আস্তে ফিরতেসে। ল্যান্ড ক্রুজারগুলা ধূলাবালিতে পুরা মাখামাখি, আমার কাছে মনে হইল বেচারারা বিধ্বস্ত চেহারা নিয়া ক্লান্ত মনে ধীরে ধীরে ফেরত যাইতেসে।



এরপর নিচে নাইমা খাওয়া দাওয়া আর গল্প গুজব কইরা গাড়ি চাইপা বাড়িতে আইসা পড়লাম। (রাস্তায় ঘুমাইসি তাই ডিটেইলস্ নাই কোন   )

আজকে এই পর্যন্তই।
মরুদ্যান



