সচলায়তনে থাকুক আলাদা আড্ডাঘর



এখানে শুধু ভারী ভারী কথা হবে। আমরা দমবন্ধ করে বসে থাকবো, এ তো হতে পারে না। এখানে ব্রেক ড্যান্স দিয়ে ভাঙা গলায় ভাওয়াইয়া গাওয়ারও সুযোগ থাকতে হবে। তাই আমার প্রস্তাব হচ্ছে সচলায়তনে আলাদা আড্ডাঘর সুবিধা দেয়া হোক। আর সেটা করা হোক মূল সাইটের কোনো সমস্যা না করেই। (এটা সচলায়তনকে কম্পিটিটিভ এ্যাডভানটেজও দেবে।)

সচলায়তনের নীড়পাতার কোনো এক কোণায় একটা জানালা থাকতে পারে। সেই জানালার নাম হবে আড্ডা। 
সেই বোতামে টিপ দিলে অন্য একটা পাতা খুলবে (অথবা হতে পারে সেখানে খোঁচা দিয়ে আমরা চলে গেলাম গুগলে বা এমএসএনে আড্ডা দেয়ার জন্য)। সেখানে অনলাইনে থাকা লোকজন বিষয়ভিত্তিক আড্ডা দেবেন। মূল লেখাগুলোর মন্তব্যগুলো তাহলে আড্ডার রক হয়ে উঠবে না।শুধু আড্ডায় চলেন বলে হাজির হয়ে গেলে হলো। 
আড্ডায় সিরিয়াস কথা হতে পারে। হালকা কথা হতে পারে। বিষয়ভিত্তিক আড্ডা হতে পারে। সুমনের আড্ডা, অরূপের আড্ডা শিরোনামে আলাদা আলাদা বিষয়ে আড্ডা চলতে পারে।
আবার আজকের আড্ডার বিষয় হামাস ও ফাতাহ শিরোনামে দিনের আড্ডা হতে পারে। বিকাল বা জিএমটি ৩-৬ টার আড্ডা হতে পারে। 

কিন্তু আড্ডা  দিতেই হবে। আর রাখতেই হবে আড্ডাঘর। 
এখন কারা কারা এই প্রস্তাব সমর্থন করেন, তারা আওয়াজ তোলেন। তারপর আমরা অরূপ ও এসএম৩ কে চেপে ধরবো।
অথবা তিনহাতা স্ক্রিপ্ট বানাতে পারে তারা কেন পারে না বলে তাদের অপমান করবো। 
দেখি হাত তোলেন। কে কে আছেন?
