সিনেমার ক্লাস-১



ভয়ংকর টেডি
ক্লাসের কথা শুরু করবো পরের পর্বে। এখন জ্বলন্ত সমস্যা হলো ক্লাসের কাজ। এক পাতার একটা স্ক্রিপ্ট লেখতে হবে। কিন্তু যা মনে আসে তাই করার উপায় নাই। সৃজনশীল চিন্তাকে একেবারে বেঁধে-ছেঁদে জলে ফেলা হয়েছে। এর মধ্য থেকে সাঁতার কেটে বের হয়ে আসতে হবে।রীতিমত যাদুকরি ক্ষমতা দরকার। এতো বড়ো সমস্যায় ব্লগ ছাড়া আর কোথায় যাওয়া যায়। দেখা যাক, ব্লগাররা কতো ডিসিপ্লিনড্ ক্রিয়েটিভ।
গল্পের প্রেক্ষাপট: যুবক `জাড` একটা টেডি বিয়ারের মালিক।এটা এমন একটা সম্পত্তি যা জাড নিজের কাছে রাখতেই চায় না। কারণ জাড যাই করতে যায় তাতেই বাগড়া দেয় এই টেডি বিয়ার। টেডি বিয়ারের অভিশাপে জাডের জীবন অতিষ্ঠ। কিন্তু কিছুতেই এই টেডি বিয়ারকে নিজের জীবন থেকে ছাড়াতে পারে না জাড। বিয়ারটি বার বার ফিরে আসে।আর জাডের সব কাজে ঝামেলা তৈরি করে।  
কি করতে হবে:
জাড ও টেডি বিয়ারটিকে নিয়ে এক মিনিটের চিত্রনাট্য
(ডাবল স্পেসে এ৪ কাগজের আধাপৃষ্ঠা লেখা। ফাইনাল ড্রাফট দিয়ে ফরম্যাট করা লেখা হলে এক পৃষ্ঠা)।   
সীমাবদ্ধতা:
১. লোকেশন ইনডোর হতে হবে।
২. টেডি বিয়ারকে সংলাপ দেয়া যাবে। কিন্তু খুব বেশি না। কারণ এনিমেশনের সুযোগ নাই।
৩. প্রয়োজনে আরো দু-একজন অভিনেতা-অভিনেত্রী যোগ করা যাবে, তবে না হলে ভালো।
মতামত:
ক. যেহেতু এক মিনিট, সেহেতু একটু হাসি-কৌতুকভরা গল্পই জমবে ভালো।
খ. সংলাপ কম রেখে এ্যাকশন বেশি থাকলে ভালো।
গ. কীভাবে টেডি বিয়ারটা জাডের জীবনকে অতিষ্ঠ করে তুলছে তার কাহিনী বলাটাই সহজ হবে। 
উদাহরণ: (একটা উদাহরণ দিচ্ছি)
জাডের বাবা মৃত্যুশয্যায়। সলিসিটর উইল লিখছে। বাবা সব সম্পত্তি জাডের নামে দিয়ে যেতে চান। তখন টেডি বিয়ার বাবাকে বললো, কিন্তু জাড তো তোমাকে ভালো বাসে না। বাবা বিয়ারের কথায় প্রভাবান্বিত হয়ে, সমস্ত সম্পত্তি রূপসী নার্সটাকেই দেয়ার কথা বলেই মারা গেলেন। আর আক্রোশে বিয়ারটার উপর ঝাঁপিয়ে পড়লো জাড। 
শেষকথা: এখন জাড ও তার বিয়ারকে মাথায় স্থায়ী করে নিন। আর গল্পটা মাথায় তৈরি করে ব্লগে ঝেড়ে দিন। সময় ৩ দিন দেয়া গেল। 
 
