হামলা-মামলার আপদ সরকার



না
লাঠিপেটা, টিয়ার গ্যাস, আক্রমণ হামলার পর সাম্প্রতিক ঘটনা নিয়ে মামলাও করেছে সরকার। মামলা কার বিরুদ্ধে? সরকারের বর্তমান মুখপাত্র সেনাপ্রধান বলছেন এই ঘটনা অপশক্তির ষড়যন্ত্র। কারা এই  অপশক্তি, কী তাদের ষড়যন্ত্র? এর কোনো জবাব তারা দেন না। এ বিষয়ে তাদের জবাব একেবারে এফডিসি'র সংলাপ: অপশক্তির ষড়যন্ত্র। 
সেনাপ্রধান আরো বলেছেন, অসত্ রাজনীতিক আর দুষ্টলোক জড়িত ছিল এর সাথে, গোয়েন্দারা খোঁজ নিয়ে দেখছে। ঘটনার পর ছাত্রদলের এক নেতাকে ধরা হয়েছে আর দুই বিশ্ববিদ্যালয়ের জামাত-শিবির বিরোধী পাঁচ শিক্ষককে। বিনা ওয়ারেন্টে তাদেরকে ধরে নির্যাতনের পর কোর্টে হাজির করে আবার রিমান্ডেও নেয়া হয়েছে।
তবে এই কি আপনাদের অপশক্তি আর দুষ্টলোক? 
ঢাকা বিশ্ববিদ্যালয় ঘটনা নিয়ে এক সদস্যের বিচার বিভাগীয় তদন্ত কমিশন গঠন করা হয়েছে। সেই তদন্তের ফলাফল পর্যন্ত অপেক্ষা করার দায়সারা নাটকটুকুও আপনারা করতে পারছেন না। কে আপনাদের পায়ের নিচের মাটি এতো দ্রুত সরিয়ে নিলো?
তদন্তের আগেই মামলা হয়েছে, হতে পারে মানছি। ঢাকায় মামলা হয়েছে মোটমাট ৮২,০০০ লোকের বিরুদ্ধে। সারা দেশের সব মামলা যোগ করলে এই সংখ্যা দেড় লাখ ছাড়িয়ে যেতে পারে। 
আর কত লোক রাস্তায় আপনাদের বিরুদ্ধে নামলে তাদের আপনারা ষড়যন্ত্রকারী না বলে জনগণ বলবেন?
কত সেনাসদস্যের সেনাবাহিনীর সেনাপ্রধান আপনি, মি: সেনাপ্রধান? 
 
