কী আছে ব্ল্যাকপুলে?



ব্ল্যাকপুল
অনভ্যাসে হাতের আঙুল ও কি-বোর্ড দুটোতেই মরিচা। আন্তর্জাতিক বাজারে যদিও তেলের দাম কমছে সেসব দিয়ে আমি উদ্ধার পাবো কিনা সন্দেহ। আপাতত: তাই কিছু স্টিল ছবির স্লাইড দিয়ে নতুন করে খাতা খুলি।
গিয়েছিলাম ব্ল্যাকপুলে। ইউকে'র ভীষণ জনপ্রিয় এক স্বাস্থ্যনিবাস। সমুদ্রসৈকত ঘেষেঁ টানা এক বিরাট সড়ক। তাতে তিন তিনটা পিয়ার। নর্থ, সাউথ আর সেন্ট্রাল। মাঝামাঝিতে বিরাট এক লোহার টাওয়ার।
স্টেশন থেকে বের হয়েই রজার-কে জিজ্ঞেস করেছিলাম ব্ল্যাকপুল কি কারণে এত বিখ্যাত। সে জানিয়েছিল, এই টাওয়ার আর রাত্রিকালীন আলোকসজ্জার জন্য। শুনেই মেজাজটা খিঁচড়ে গেল। শুধু এই কারণে?
প্লেজার বিচ নামের যে স্টেশনটার কাছে আমার হোটেল ছিল সেখানে ঘুরে-ফিরে বুঝলাম প্লেজার বলতে বুঝায় উঁচু এক রোলার কোস্টারে চড়ার আহ্বান। 
সৈকত বলতে কিছু নেই। সৈকতে বিরাট বাঁধ দেওয়া হয়েছে। প্রশস্ত সেই বাঁধে নিশ্চিন্তে হাঁটাহাঁটি করা যায়, এই যা।
শহরজুড়ে শুধু পেনশনার, সিনিয়র সিটিজেনদের ভিড়। তারুণ্য আশ্চর্যজনকভাবে উধাও। সন্ধ্যা হলে কিছু শুণ্যে ঝুলানো প্লাস্টিকের পুতুলের ভেতর বৈদ্যুতিক বাতি জ্বেলে দেয়া হয়। এর নাম ইলুমিনেশন। ব্যস, হয়ে গেল বিখ্যাত ব্ল্যাকপুল। 
কিছু ছবি দিয়ে উইন্ডোজ মুভি মেকারে একটা স্লাইড বানালাম। স্থিরচিত্রে গতি দেয়া আর কি। আরো কিছু ছবি আছে ক্যামেরায়। এখনও ল্যাপটপে স্থানান্তর হয়নি। সেগুলো আশা করছি পরের দফায় পেশ করবো। 
সশরীরে গিয়ে ধোঁকা খাওয়ার আগেই যারা বুঝে নিতে চান তারা নীচের লিংকে খোঁচা দেন। 
 ফটোস্লাইড: ব্ল্যাকপুলে এক বিকালে 

 
