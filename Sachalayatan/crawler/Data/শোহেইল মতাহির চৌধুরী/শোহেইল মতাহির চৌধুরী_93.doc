গোরস্থানের শূন্যতা; এই তোমাদের অর্জন



গোরস্থানের বিভীষিকাময় শূন্যতা;desc=
কারফিউ দিয়ে,ব্যাটন ঘূরিয়ে, লাঠিপেটা করে, গুলি ছুড়ে শেষ পর্যন্ত এই তো তোমাদের উদ্দেশ্য,
এই তো তোমাদের লক্ষ
গোরস্থানের বিভীষিকাময় শূণ্যতা
জনশূন্য এলাকা, বোবা কিছু লাশ, পোড়ামাটির স্তব্ধতা
এই আছে তোমাদের অর্জনের শীর্ষে
তোমাদের মুখস্থ থাকে বন্দুক আর গুলির নামতা
বেয়নেট আর বুটের তাল তোমাদের তসবির সুর
ইতিহাসের সব অপকান্ডে তোমরাই জয়ী অস্ত্রের জোরে
অন্তত: দু দু'জন প্রেসিডেন্ট
অন্তত: একুশটি বছর...
আমরা শুধু বয়ে যাবো স্বজনের লাশ
আর তোমাদের বুটজুতা দেখিয়ে যাবে নৃশংসতার খেলা
এমন বোধহয় চিরদিন যায় না, যাবে না..
শ্মশানের শকুন,-
তোমাদের জন্য তুলে রাখা আছে মহাকালের ঘৃণা
 
