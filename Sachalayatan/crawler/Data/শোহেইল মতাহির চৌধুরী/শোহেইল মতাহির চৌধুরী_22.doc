বিডিআরের মূল দাবী স্বায়ত্ত্বশাসন কি বাস্তবায়ন করা অসম্ভব?



বিডিআরদের কাছ থেকে হাতে লেখা যে ১০ দফা দাবী পাওয়া গেছে তাতে আসলে ৯টি দাবী আছে। সেসব দাবীর এক নম্বর বা মূল দাবী হচ্ছে সেনা অফিসার প্রত্যাহার এবং বিসিএস ক্যাডারে নিজস্ব অফিসার ভর্তি। 
অন্য যেসব দাবী তা তাদের বেতন-ভাতা-রেশন-চাকুরির সুবিধা-অবসরকালীন সুবিধা সংক্রান্ত।
সুতরাং একথা স্পষ্ট যে, মূল দ্বন্দ্বটা বিডিআরের মাথার উপরে বসে থাকা সেনা অফিসারদেরকে নিয়েই। শ্রমিকের সাথে উর্ধ্বতন কর্তৃপক্ষ/মালিকের, সৈনিকের সাথে সেনা কর্মকর্তার, প্রভুর সাথে ভৃত্যের বিরোধ চিরন্তন। এসব সম্পর্ক শোষক ও শোষিতের সম্পর্ক। এক্ষেত্রে দ্বন্দ্ব ঐতিহাসিক। 
বিডিআরের ক্ষেত্রে এই দ্বন্দ্বে নতুন মাত্রা হলো তাদের শাসকগোষ্ঠী বহিরাগত। সব শাসকরাই নীতিহীন। কিন্তু বিডিআরে সাময়িক পদায়নে যাওয়া সেনা কর্মকর্তাদের বিরুদ্ধে অভিযোগ পুকুর চুরির। সে দুর্নীতির একটা বয়ান পাওয়া যাবে বিবিসি-তে দেয়া বিডিআর জওয়ানের সাক্ষাৎকারে।
দ্বন্দ্ব-বঞ্চনায় শোষিতের চাপা ক্ষোভের বহি:প্রকাশ হয় প্রতিবাদ বা বিদ্রোহে। বিডিআরের কাছে যেহেতু অস্ত্র-শস্ত্রও আছে সেহেতু তারা  বুলেটের ভাষায়ও কথা বলেছে। তাতে হয়েছে প্রাণক্ষয়ও। কিন্তু এসবের বিচার করতে হবে পরে।
এখন প্রতিষ্ঠান হিসেবে বাংলাদেশ রাইফেলস নিয়ে ভাবার সময় এসেছে। এই ভাবনার মূল বিন্দু হচ্ছে এর স্বায়ত্ত্বশাসন।
এই পরিপ্রেক্ষিত্রে এখন দুটি প্রশ্ন প্রধান হয়ে দেখা দিচ্ছে:
১.  দেশের সীমান্ত পাহারার দায়িত্ব সরাসরি সেনাবাহিনীকে দিয়ে রাইফেলসকে কি অবলুপ্ত করা যায়?
 ২. অথবা নিজস্ব কর্মকর্তা নিয়োগ করে বিডিআরকে একটি স্বনির্ভর প্রতিষ্ঠানে পরিণত করা যায়?
পক্ষে বিপক্ষে অনেক কথা অনেক তর্ক-বিতর্ক দরকার।
বিডিআরের জওয়ানদের দাবী পাবেন এখানে। 

