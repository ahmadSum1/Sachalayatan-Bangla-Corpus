কারসাজির ক্যামেরাবাজি -২ 



ক্যামেরা ধরা
(ছবির সূত্রটা যোগ করছি পরে)
ক্যামেরাবাজি একটা দক্ষতা -শুধু চর্চায়ই যা বাড়ে। ভালো ছবি তুলতে পারার আগে তাই দরকার প্রচুর ছবি তোলার অভিজ্ঞতা (শুধু এই পোস্ট পড়ে গেলেই কাজ হয়ে যাবে না -এতে অংশ গ্রহণ করতে হবে)। মোটা বই বা ফটো ম্যাগাজিন মলাট থেকে মলাট মুখস্থ করে ফেলা বা ভিডিও টিউটোরিয়াল ভাজা ভাজা করে ফেললেই ক্যামেরাবাজ হওয়া যাবে না। ছবি তুলতে হবে, প্রচুর ছবি। তবে বিয়েবাড়িতে ক্যামেরা ক্লিক করে গেলেই হবে না। আপনার কমফোর্ট জোন (আরামের খোলস) থেকে বের হয়ে নতুন চ্যালেঞ্জিং পরিবেশে  বা নতুন বিষয়ের ছবি তুলতে হবে। অনেক অনেক ছবি। একটা নির্দিষ্ট বিষয়ে (ধরা যাক প্রাকৃতিক দৃশ্য/ ম্যাক্রো) ছবি তুলতে দক্ষ হয়ে উঠলে অন্য বিষয়ে হাত দিতে হবে। সেসব নিয়ে আপনাদের ভাবনার কিছু নাই। এই কোর্স আপনাকে আপনার অজান্তেই সেসব রাস্তায় হাঁটিয়ে নিয়ে আসবে আর ক্লিক-হ্যাপি ফটোগ্রাফার থেকে দক্ষ ক্যামেরাবাজ করে তুলবে। এখন কিছু ঘর গোছাই চলেন।

কোর্স সমন্বয়: 
প্রায় ১৯ জনকে পাওয়া গেছে আমাদের সাথে। বেশিরভাগ সচলায়তনে অতিথি। সচলের কিছু সদস্য ক্যামেরাবাজকেও জোর করে আমাদের গ্রুপে রাখবো। শুরু করি তাহলে কোর্সের প্রস্তুতির কাজ:
.	১. আগের পোস্টে যারা আগ্রহ জানিয়ে মন্তব্য করেছেন তারা আমার গুগল ইমেইল এ্যাড্রেসে একটা মেইল করে নিজেদের ইমেইল ঠিকানা দেবেন। আমরা একটা গ্রুপ তৈরি করবো যাতে সবাইকে বিভিন্ন লিংক পাঠানো যায়, বিভিন্ন পিডিএফ ও ভিডিও টিউটোরিয়াল পাঠানো যায় এবং আমাদের বিভিন্ন বাড়ির কাজ ও ছবির এ্যাসাইনমেন্টের জন্য নানা প্রশাসনিক কাজগুলো ব্লগের বাইরে সেরে ফেলার সুযোগ থাকে। (এর বড় একটা সুবিধা হচ্ছে যারা এই কোর্সে নাম না লিখিয়ে এবং আমাদের সাথে তাদের অভিজ্ঞতা ভাগ না করে পর্দার আড়ালে থাকতে চান তাদেরকেও সাথে পাওয়া যাবে। এটা একটা পারষ্পরিক অভিজ্ঞতা বিনিময় কর্মসূচিও।)
.
.	২. প্রথম বাড়ির কাজ হচ্ছে আপনার ক্যামেরার বিবরণ ও তাতে কী কী সুবিধা আছে তা খতিয়ে দেখা। কম্প্যাক্ট ডিজিটাল ক্যামেরা হোক কিংবা মোবাইল হোক ছবি তোলার কী কী অপশন আছে তাতে তা জানিয়ে একটা ইমেইল করবেন এবং মন্ত্যবের ঘরে যা যোগ করবেন। সব অপশনগুলো স্বার্থকভাবে ব্যবহার করতে দক্ষ হয়ে উঠবো আমরা ধীরে ধীরে।
.
.	৩. পিকাসা-৩ সফটওয়্যারটি ইন্টারনেট থেকে ডাউনলোড করবেন।
.
.	৪. ফ্লিকার ডট কমে ক্যামেরাবাজ হিসেবে একটা এ্যাকাউন্ট খুলবেন। যাদের এ্যাকাউন্ট আছে তারা নতুন একটা এ্যাকাউন্ট খুললে সুবিধা হয় –শিক্ষার্থী পরিচয়টা আলাদা থাকলো।
.
.	৫. ফ্লিকারে এ্যাকাউন্ট খোলার পর আমাদের নতুন গ্রুপে যোগ দিন। ক্যামেরাবাজি ০৯ নামের গ্রুপ পুলেই আমরা সবার ছবি আপলোড করবো এবং তা নিয়ে আলোচনা করবো। ছবির কোন কোন বিষয় নিয়ে আলোচনা করতে হবে তার একটা গাইডলাইন পরের লেখায় থাকছে।
.
.	আপাতত: হাতের ক্যামেরাটা নিয়ে কিছু ছবি তুলতে থাকুন। নিজেই বাছ-বিচার করুন। পরবর্তী ঘোষণা আসছে শিঘ্রই। তার আগে প্রস্তুতিমূলক কাজগুলো সেরে ফেলুন।
.
.	শুভ ক্যামেরাবাজি!  
প্রথম যোগ দেয়া ১৯ জনের তালিকা:
১. সাদামাটা  ২. নীড় সন্ধানী   ৩. এস এম মাহবুব মুর্শেদ  ৪. মুস্তাফিজ  ৫. অরূপ ৬. আরিফ জেবতিক ৭. ইশতিয়াক রউফ ৮. অমিত   ৯. শাহেনশাহ সিমন  ১০. অতন্দ্র প্রহরী  ১১. সংসারে এক সন্ন্যাসী ১২. প্রকৃতিপ্রেমিক  ১৩. পলাশ দত্ত্  ১৪. জুবুথুবু  ১৫. সমুদ্র  ১৬. ছায়ালীন  ১৭. রণদীপম বসু  ১৮. সা'দ  ও ১৯. শোহেইল মতাহির চৌধুরী 
 
