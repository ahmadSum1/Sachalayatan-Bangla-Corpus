রাগিবপিডিয়া বা রাগিব-বন্দনা



উইকিপিডিয়া বা বাংলা উইকিপিডিয়া নিয়ে সচল রাগিব হাসানের নানা কর্মকান্ড আমরা মাঝে মাঝেই জানতে পাই এখানে।
বুয়েটের বর্তমান বা নবীন ছাত্র-ছাত্রীরা এসে প্রায়ই বুয়েটে রাগিব কতটা কিংবদন্তী তার হালকা ছোঁয়া দিয়ে যান। কিন্তু আজ প্রথম আলো প্রকাশ করেছে সংক্ষিপ্ত রাগিবপিডিয়া। লিখেছেন পল্লব মোহাইমেন। 
ঐশ্বরিয়া-অভিষেক, বা বড় জোর তাহসান-মিথিলা পর্যন্ত যখন আমাদের পত্রিকার খোঁজখবর তখন রাগিবের মত দেশের ভবিষ্যত নক্ষত্রের আলোর সন্ধান দেয়াটা কিছুটা বিস্ময়করই বটে। 
দেশের মিডিয়ার কর্ণধাররা এফডিসি-রামপুরার বাইরে উঁকি দিতে শিখুক। বিজ্ঞাপন-ক্যাবল টিভির বাইরের কর্মকান্ড সম্পর্কে জনগণকে উত্সাহিত করতে চেষ্টা করুক। নতুবা নতুন প্রজন্মের কাছে ওমর সানি -ময়ূরী হওয়া ছাড়া আর কোনো লক্ষ থাকবে না। 
তা সচলে সেই রাগিব-বন্দনার একটা লিংক রাখলাম। অন্যান্য সচলদের জন্য তা হয়তো অনুপ্রেরণার কাজও করবে।

