সেনাশাসনের বিরোধিতা মানে সেনাবাহিনীর বিরোধিতা নয়



sena o jonogon
বর্তমান পৃথিবীতে সেনাশাসিত দেশ মানে অন্ধকারে থাকা দেশ। একথা বাংলাদেশের সেনাপ্রধানও মানবেন। ব্যারিস্টার মইনুল হোসেন যখন বর্তমান সরকারকে সেনাসমর্থিত সরকার বলেন তখন সেনাপ্রধানই সবার আগে ব্যাখ্যা দেন যে এই সরকারের সাথে সেনাবাহিনীর বিশেষ কোনো সংশ্লিষ্টতা নেই। অর্থাত্ সেনাপ্রধানও বুঝেন সেনাসংশ্লিষ্ট সরকার বর্তমান বিশ্বে একটা নিন্দনীয় ধারণা। কিন্তু এই কথা বলার মাধ্যমে সেনাপ্রধান সেনাবাহিনীকে ছোট বা ক্ষমতাহীন করে দেখানোর চেষ্টা নিশ্চয়ই করেননি। সেনাবাহিনী তার নিজের ক্ষেত্রে বাংলাদেশের সার্বভৌমত্বের পরিপ্রেক্ষিতে জরুরি একটি শক্তি। কিন্তু সেনাবাহিনীর যোগসূত্রে কোনো কোনো লোভী সেনাসদস্যের দেশের ক্ষমতা দখল করে সেনাশাসন জারি করা একটি নিন্দনীয় কাজ।   
protibad
গণতন্ত্রের জন্য মুখিয়ে আছে বাংলাদেশ। গণতন্ত্র ও  নির্বাচনপদ্ধতিকে ত্রুটিমুক্ত রাখতে অনেক সংকটময় সময় পার করছে দেশ। এই পরিস্থিতিতে দেশে সেনা শাসন আসুক, এটা কেউ চায় না। সেনাপ্রধান নিজেও বলেছেন যে,তারা ক্ষমতা নিতে চান না। বাংলাদেশের সেনাবাহিনীর এই শুভচিন্তা, শুভবুদ্ধি অবশ্যই প্রশংসার। 
dhil
কিন্তু সেনাশাসনকে ঘৃণা প্রদর্শন করার স্বাধীনতাকে খাটো করে দেখার কিছূ নেই। জনগণের এই দৃষ্টিভঙ্গির সাথে সমান তালে একাত্মতা ঘোষণা করতে পারেন সেনাবাহিনীর সদস্যরাও। ছাত্ররা ক্যাম্পাসে সেনাক্যাম্পকে একই দৃষ্টি থেকেই সরিয়ে নেয়ার দাবী তুলেছিল। কিন্তু এসব দাবী ও প্রতিবাদের মানে এই নয় যে ছাত্ররা বাংলাদেশের সেনাবাহিনীর বিরুদ্ধে লড়তে নেমেছে, বা তারা বাংলাদেশের সেনাবাহিনীর ধ্বংস চায়।
এরকম ব্যাখ্যা যারা দেন তারা নিজের স্বার্থ উদ্ধার করতে ষড়যন্ত্রের গল্প ফাঁদেন। বিভেদ সৃষ্টি করে ফায়দা লোটার তালে থাকেন। 
সরকারের বিরুদ্ধে প্রতিবাদ জানানো মানে রাষ্ট্রের বিরুদ্ধে ষড়যন্ত্র করা নয়। সরকার ও রাষ্ট্র দুটি ভিন্ন জিনিস। একইভাবে সেনাশাসনকে প্রতিরোধ করার চেষ্টার মানে দেশের সেনাবাহিনীর অমঙ্গল আকাঙ্খা নয়। সেনাবাহিনী একটি দেশের সার্বভৌমত্ব ও স্বাধীনতা রক্ষার জরুরি উপাদান। সেনাশাসন, একটি দেশের বিকাশ ও উন্নয়নের পথে বিষফোঁড়া।   
 
