অটোমান হারেমের কিচ্ছা বা তুর্কী কামসূত্র -২



(আগেই লক্ষ্য করুন: প্রাপ্তবয়স্ক ও প্রাপ্তমনস্ক ছাড়া কারো এই পোস্ট পড়া নিষেধ। তুর্কি শব্দগুলোর যথাযথ বাংলা বানান কারো জানা থাকলে জানাবেন। নতুন তথ্যসূত্র ও ছবি দিয়ে যারা সাহায্য করবেন তাদের আগাম ধন্যবাদ।)
অটোমান হারেমের কিচ্ছা বা তুর্কী কামসূত্র -১
হারেমের সুন্দরীঅটোমান সাম্রাজ্য ছিল তিন মহাদেশ জুড়ে বিস্তৃত। রাজধানী ইস্তাম্বুল ছিল পৃথিবীর অন্যতম আকর্ষণীয় শহর যেখানে বিভিন্ন জাতিগোষ্ঠীর মানুষ স্বচ্ছন্দে একসাথে বাস করতো। অটোমান আদালত ইউরোপিয় দেশগুলোর সাথে যোগাযোগ রাখতো সবসময়। অটোমান আমলের কবি ফাজিল বে (মৃত্যু ১৭৯১) শুধুই একজন সরকারী আমলাই ছিলেন না সমকাম-যৌনতার ওপর তিনি পাঁচখানা পুস্তকও রচনা করেছেন। কোন দেশের যুবকরা সমকামী প্রেমিক হিসেবে কেমন সে বিষয়ে তার বর্ণনায় পরে আসছি, আগে পড়ুন অটোমান নারীদের সম্পর্কে তার বিশ্লেষণ। 
‘ইস্তাম্বুল হচ্ছে একটা অদ্বিতীয় স্বর্গীয় শহর যা পৃথিবীর মানচিত্রে নিজস্ব দ্যুতিতে সমুজ্জ্বল। ঈশ্বর ইস্তাম্বুলের সব পুরুষ ও মহিলাদেরকে দান করেছেন অশেষ সৌন্দর্য ও রূপ। তাদের গায়ের রং গোলাপি। যে ভঙ্গিতে তারা হাঁটে তা পৃথিবীর সব লোকের পছন্দ কিন্তু তাদের চরিত্র ভীষণ রকম আলাদা। চলুন তাদের বিবরণ উপস্থাপন করি এবং শয়তান ও দেবদূতদের চিহ্নিত করি’।
‘ইস্তাম্বুলের নারীদের প্রথম ভাগ
এরা সবসময় থাকে পর্দার আড়ালে। এমনকি মহা দুর্যোগেও তারা তাদের লুকিয়ে থাকার জায়গা ছাড়ে না। এই রমণীরা অন্য যেকোনো জায়গার চেয়ে তাদের ঘরকে বেশি ভালবাসে। তারা হচ্ছে রূপা দিয়ে বাঁধানো লালচে রুবি; ফুলদানিতে রাখা গোলাপ এবং খাঁচায় রাখা টিয়াপাখি। তাদের কপালের সামনে এসে আলগোছে পড়া চুলের ডগায় সকালের মৃদুমন্দ বাতাস দোলা দেয় নি এবং তাদের কোমল ত্বকে ছোঁয়া লাগেনি সূর্য্যের। 
ইস্তাম্বুলের নারীদের দ্বিতীয় ভাগ
যদিও তাদেরকে দেখকে সুশীলা মনে হয় তবু মূল্যবোধের দিক থেকে তারা বেশ সহজ চিন্তাচেতনার অধিকারিণী। তাদের পোষাক-আশাক খুবই রং-চংয়ে। তাদের বাইরের পোষাকের সমৃদ্ধ বেগুনি রং সহজেই আপনাকে আনমনা করে তুলতে পারে। যদি তারা ইচ্ছাকৃতভাবে সাজ-পোষাক করে থাকে তবে এর মানে হচ্ছে তারা বের হয়েছে পুরুষ শিকারে।
কোনোকিছু কেনাকাটার জন্য খোঁজাখুঁজি করছে এমন ভাব নিয়ে তারা হাট-বাজারে অলস-পায়ে ঘুরে বেড়ায়। সবসময় দুয়েকজন দাস-দাসী তাদের পাশে থাকে। বাতাসে একধরনের কামনার মদিরতা ছড়িয়ে তারা দোকানদারের দিকে দৃষ্টি নিক্ষেপ করে নেকাবের আড়াল থেকে। তারপর অত্যন্ত দ্ব্যর্থক কথাবার্তা শুরু হয় তাদের মধ্যে। অর্থপূর্ণভাবে নারীটি জিজ্ঞেস করে, ‘আপনার কাছে কিছু আছে আমার জন্য? দেখানতো দেখি আমার পছন্দ হয় কিনা’। এইসব শব্দ হচ্ছে তাদের মধ্যে একধরণের সাংকেতিক তথ্য বিনিময়। তারপর পর্দার আড়ালে থাকা তার মায়াবী চেহারা আর মেহেদি সাজানো হাতের আঙুল দোকানদারকে শিকার করে ফেলে বাজপাখির মতো। তারপর নারীটি তাকে নিয়ে যায় তার ঘরে। তার স্বামী খুব সকালেই টাকা কামানোর উদ্দেশ্যে কাজে গেছে এবং সে জানেওনা যখন সে ঘরের বাইরে তখন তার ঘরে কী ঘটছে। 
ইস্তাম্বুলের নারীদের তৃতীয় ভাগ:
এইসব নারীদের সব সময়ই পাওয়া যাবে হাট-বাজারে। তাদের কোমল চেহারার ওপর আধবোঁজা ও রূপচর্চিত চোখজোড়া যৌনাবেদন নিয়ে তাকিয়ে থাকে। কিন্তু এটা একটা মুখোশ হতে পারে কারণ তাদের কেউ কেউ খুবই ধড়িবাজ। যখন তারা হাম্মামে যায় তখন তারা চেহারায় একটা কিশোরী-তরুণীর তাজা সৌন্দর্য ফুটিয়ে তুলতে মুখে নানা ধরণের রূপচর্চার উপাদান মাখে। এইসব যৌনকর্মীদের মধ্যে বেশ শত্রুতা আছে। যখন তারা মুখোমুখি হয় তখন একজন আরেকজনকে প্রায়ই অপমান করে এবং ঝগড়ায় লিপ্ত হয়। 
প্রাসাদের নারীরা
ইস্তাম্বুলের নারীদের চতুর্থ ভাগ:
এরা হচ্ছে লেসবিয়ান এবং এরা ইস্তাম্বুলে আবির্ভুত হয়েছে সাম্প্রতিক কালে। পুরনো দিনে এমন নারী এখানে মিলতো না। তারা একজন আরেকজনের প্রেমে পড়ে এবং তাদের সম্পর্কের সময়ে তারা যা চায় তা পাওয়ার জন্য তারা ছলাকলারও আশ্রয় নিয়ে থাকে। তারা একটা কৃত্রিম অঙ্গ ব্যবহার করে। এটার নাম নিতে আমি খুবই বিব্রতবোধ করছি কিন্তু এর নাম হচ্ছে ‘জিবিক’।
সমকামী রমণীরা উচ্চ-শিক্ষিত, নম্র এবং স্বাভাবিক মেজাজের হয়ে থাকে। তারা তাদের প্রেমাস্পদের প্রতি নিবেদিত থাকে এবং কখনও তাদের সাথে প্রতারণা করে না। তাদের কথাবার্তা অত্যন্ত পরিশীলিত। যখন তারা একজন আরেকজনকে প্রশংসা করে তখন তারা এরকম করে বলে; ‘আমার সুন্দরী, গোলাপের তোড়া, আমার মুক্তা, এই যে আমি এখানে’, ‘আমার রূপালী ভালবাসা, আমি তোমাকেই কামনা করছি’, ‘আমার গোলাপ কুঁড়ি, আমার ঈর্ষান্বিতা নারী আমাকে তোমার পদতলে মরতে দাও’।
এইভাবেই শুরু হয় তাদের ভালবাসার প্রকাশ।
নিজে সমকাম পছন্দ করলেও মেয়েদের সমকাম সম্পর্কে মন্তব্য করতে গিয়ে ফাজিল বে' আরো লিখেছেন, ''কেন একজন নারী আরেকজন নারীকে তার যৌনসঙ্গী হিসেবে বেছে নেয় এই বিষয়টা নিয়ে আমি অনেক ভেবেছি। আমার মনে হয় আমি উত্তরটা জানি। যেসব নারীরা অনেক পুরুষের সাথে যৌনসম্পর্ক স্থাপন করেছে তারা পুরুষের অঙ্গতে বিরক্ত হয়ে পড়েছে এবং সে কারণেই তারা নারীদের সৌন্দর্যে উদ্দীপ্ত হওয়ার চেষ্টা করে। তবে কখনও কদাচিৎ যদি তারা নিজেকে আটকে রাখা যায় না এমন যুবককে দেখে ফেলে তবে তারা নিয়ম ভাঙতে তেমন কিছু মনে করে না।
যাই হোক এটা একটা রহস্য। চলুন আমরা তাদেরকে তাদের মত থাকতে দেই।" 
নারীদেরকে চারভাগে বিভাজন করে ফাজিল বে’র এই বর্ণনা সেই সময়ের প্রেক্ষিতে হয়তো খুব একটা খারাপ গবেষণা ছিল না। বিভিন্ন দেশের নারী ও পুরুষ প্রেমিকদের নিয়েও তার চিন্তা-ভাবনা বেশ সুগভীর ছিল। প্রথমে আসি সমকামী পুরুষ সন্ধানে তার তৎকালীন পরামর্শ নিয়ে। বাইসেক্সুয়াল এই কবি যে বিভিন্ন দেশের পুরুষদের সম্পর্কে ভাল ধারণা রাখতেন তা বুঝা যাবে তার অন্য একটি বই উল্টালে।
তুর্কী  শিক্ষিতা নারী
অটোমানদের চোখে বিশ্বের সুন্দর পুরুষ
একদিন ফাজিল বে’র একজন প্রেমিক (সম্ভবত: খুবই ঈর্ষান্বিত একজন) তার কাছে জানতে চাইলো, ‘আমার প্রিয় ফাজিল, আমার জানতে কৌতুহল হচ্ছে, দয়া করে একবার বলো সব জাতির মধ্যে কোন দেশের ছেলেরা সবচে’ ভালো এবং কাদের সবচে বেশি প্রেমিক থাকে। তাদের বিষয়ে লেখো এবং তাদের সৌন্দর্যকে লেখায় ফুটিয়ে তোলো’।
প্রেমিকের অনুরোধে ফাজিল বে লিখেন তার বিখ্যাত বই ‘হুবাননামে’ বা ‘সুন্দরের বই’। বিভিন্ন দেশের পুরুষ সমকামীদের তিনি কীভাবে দেখতেন তাই লেখা আছে এই বইতে। তার বই থেকে নীচে তার এই বিশেষ জ্ঞান সংক্ষেপে তুলে ধরা হলো।
গ্রিক সুদর্শন
গ্রিক নারী ও পুরুষ উভয়ের সৌন্দর্য মারাত্মক। তাদের শরীর বিস্ময়করভাবে সুগঠিত। হে ঈশ্বর! কি জিনিস। কি দুর্দান্ত চাউনি। ঐ হাতির দাঁতের মত গলা আর রাভেন পাখির মত কালো চুল দেখলে নিজেকে আর ধরে রাখা যায় না। তার (পুরুষ) বুক হচ্ছে ক্রিস্টালের মত, খাঁটি রূপার মত সে মূল্যবান, তাকে তুলনা করতে হয় ছাঁকা মধুর সাথে। আর ঐ রকম রোদে পোড়া গায়ের রংয়ের বর্ণনা করার মত ভাষা আমার নাই। তারা হাঁটে অভিজাত গণিকাদের মত আর তারা চাইলেই গালাটার পান্থশালায় কাজ করে এমন যেকোনো সুপুরুষকে বশীভূত করতে পারে প্রেমে। তার জুলফি যখন তার গালে এসে পড়ে তখন আপনি জ্ঞান হারাবেন আর যখন সে আত্মসমর্পণ করবে তখন আপনি মারা যেতে পারেন লাম্পট্যে। 
স্প্যানিশ মনোরম
মুক্তার মত রং, ঘন কালো চুল আর ভ্রুতে সাজানো এদের সুগঠিত শরীর। তাদের মেজাজ ইহুদিদের মত। কোনো সন্দেহ নাই তারা চমৎকার পুরুষ কিন্তু যৌনতার আনন্দ গ্রহণ করার মত তত বুদ্ধিমান এরা নয়।
ফ্রেঞ্চ সুন্দর
কোনো সন্দেহ নাই এরা সুন্দর কিন্তু যৌনতায় এরা বড় বেশি অগোছালো। চূড়ান্ত মিলনের জন্য তারা কোনো আশাই দেয় না। তাদের চোখের দিকে তাকাতে চেষ্টা করো না কারণ তারা সবসময় নীচের দিকে তাকিয়ে থাকে। 
উড়ন্ত ডাচ:
বরফের মত এদের চামড়া এদের আকর্ষণীয় হতে দেয় নাই এবং তাদেরকে দেখতে মনে হয় ক্রিম রংয়ের রাশিয়ান। প্রেমিকের সাথে সময় কাটানোর বদলে তারা বেশিরভাগ সময় কাটায় চার্চে। 
হুবাননামে-তে ব্রিটিশ যুবকের ছবি
ব্রিটিশ গোলাপ:
এরা একটু চুপচাপ কিন্তু এরাই হচ্ছে খুব আকাঙ্খা করার মত সুন্দর এবং আপনার মনকে দ্বিধাদ্বন্ধে ফেলে দেবে। তারা খুব শান্ত একটা দ্বীপে বাস করে। জন্মসূত্রে দাড়িগোঁফহীন এসব পুরুষেরা মাঝারি উচ্চতার হয় এবং ঝর্ণার জলে জন্মানো সাদা লিলি ফুলের মত সাদা হয়। এসব মাছের মত পুরুষদের বেশিরভাগ হচ্ছে নাবিক এবং তাদের খুব ভালো একটা যৌন যন্ত্র রয়েছে। তবে আমি বলতে পারি না যে তারা খুব বেশি সন্তুষ্টি দিতে পারে। 
মুচমুচে মরোক্কান:
চারাগাছের মত লম্বা কালো চামড়ার এসব সহিংস পুরুষরা মোটেই বন্ধুভাবাপন্ন নয়। জড়িয়ে ধরার শিল্প সম্পর্কে তারা ওয়াকিবহাল নয়। তারা বদমেজাজী এবং খিটখিটে স্বভাবের।
অস্ট্রিয়ান সুপুরুষ:
তাদের রূপালী পেশি পৃথিবীকে নাড়াতে পারে। এরা মূলত: ইউরোপিয় বংশোদ্ভুত। তাদের অঙ্গগুলো লম্বা ও সুন্দর। তারা কখনও তাদের প্রেমিকদের প্রত্যাখান করে না। তাদের মুখে আঁচিল থাকে কিন্তু তাদের চুল বিবর্ণ। 
জেনাননামেতে আমেরিকান নারীর চিত্র
ফাজিল বে’র প্রেমিক ‘হুবাননামে’ পড়ে খুবই উৎফুল্ল হয়ে তাকে মেয়েদের ওপর আরেকটা বই লেখার জন্য ধরলো। কিন্তু কবি বে’ তার এই অনুরোধ প্রত্যাখান করে বললেন, ‘আমার কবিতায় কোনো বেশ্যার স্থান নাই’। যখন তার প্রেমিক তাকে হুমকি দিলো যে সে তাকে ছেড়ে যাবে এবং অন্যদের বিছানাকে অলংকৃত করবে, তখন ফাজিল বে’ রাজি হলেন এবং লিখলেন ‘জেনাননামে’ (নারীদের বই)। তিনি নিজে যে বিষয়ে অভিজ্ঞ ছিলেন না সে বিষয়ে তার মূল্যায়নের কিছু উদাহরণ নীচে দেয়া হলো:
ইহুদিরা:
এদের সবাই আমাদের সাথে শোয়। ইহুদি নারী আর সমকামী ছেলে প্রচুর পাওয়া যায়। এসব নারীদের চেহারা খুবই সাধারণ এবং ত্বক বৈচিত্রহীন - একেবারে বরফের মত বিস্বাদ। 
গ্রিক নারী:
আহা কি সুন্দর, আহা কি নয়নসুখ! সত্যি কথা বলতে কি, এরকম একজন মহিলা পাওয়া একটা সৌভাগ্যের বিষয়। তাদের প্রেমিকদের একেবারে ছিবড়া বানানো পর্যন্ত তারা সব পদ্ধতি চেষ্টা করে যায়। কিন্তু তারা বদমেজাজি হয়।
ডাচ নারী:
এদের দেহ গঠন সুষম না। তাদের গায়ের রং একটু হলদেটে হয় এবং সাধারণভাবে এরা অনাকর্ষণীয়। পুরুষ এবং মহিলারা একইরকম। এদের সব মহিলারাই হচ্ছে মাগী।
পোলিশ:
তাদের আবেগ-অনুভূতিসহ এরা হচ্ছে উঁচুমাত্রার সুন্দরী এবং যখন তারা চলাফেরা করে তখন তাদের লম্বা দেহবল্লরী থেকে তুমি চোখ ফেরাতে পারবে না। যদি না ইহুদি বংশোদ্ভুত হয় তবে এরকম নারীর শরীর হবে পরিষ্কার এবং কোমল।
ব্রিটিশ নারী:
যখন তাদের ঠোঁট নড়ে তখন তুমি শুনতে পাবে বুলবুলি ডাকছে। তাদের স্বভাব খুবই চমৎকার এবং তাদের চেহারা খুবই লাবণ্যমাখা। নানারকম অলংকারের বিষয়ে তারা খুবই আগ্রহী এবং তারা খুব জমকালো পোষাক পরে।
অস্ট্রিয়ান:
সিল্কি চুল এবং ক্রিস্টাল রংয়ের এসব চতুর ডাইনিরা খুবই হঠকারি ধরনের হয়।
স্প্যানিশ নারী:
স্পেনের খাঁটি সুন্দরীরা লম্বা ও একহারা গড়নের হয়। তাদের শরীরের গঠন থাকে দারুণ।
ফ্রেঞ্চ নারী:
তারা হচ্ছে সুরুচিপূর্ণ সৌন্দর্য্যের সারবস্তু এবং তাদের ত্বক রূপালী। তাদের সৌন্দর্য খুবই মনোহর। তারা সবসময় খুব সুন্দর পোষাক পরে থাকে।
পারসিয়ান:
দুর্দান্ত সব বাদাম-বাদাম চোখের নারী। তাদের শরীরের বাঁক, তাদের ভুরু, তাদের কণ্ঠস্বর এবং তাদের চলাফেরা সব মিলিয়ে এ এক মারাত্মক যোগফল।
পূর্ব ভারতীয়:
তাদের মুখ, চোখ ও চামড়া গাঢ় রংয়ের। তাদেরকে দেখতে মনে হয় দেয়ালে ঝুলানো বাঁধাই করা ছবি। তোমার কখনও মনে হবে না তুমি তাদের সাথে সঙ্গম করছো কারণ তারা কামশীতল।
অন্যান্য জাতি:
হাংগেরিয়ান মহিলারা কুৎসিত। কখনও বুলগেরিয়ান মেয়েদের সাথে বিছানায় যেও না। ক্রোয়েশিয়ানদের দিকে তাকিও না, তাদের ছেলেরা দেখতে সুন্দর কিন্তু মেয়েরা নিষ্ঠুর প্রকৃতির। 
(বি:দ্র: কামসূত্রের দেশের মেয়েদের বিষয়ে ফাজিল বে'র অভিজ্ঞতা বেশি সন্তোষজনক ছিল না বলেই মালুম হয়।)
 
