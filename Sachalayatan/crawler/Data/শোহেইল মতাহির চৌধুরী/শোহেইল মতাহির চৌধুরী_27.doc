সচলায়তনের লাইভ ব্লগিং: সরেজমিন মার্কিন নির্বাচন



ওবামা না ম্যাককেইন: কার হাতে যাচ্ছে পৃথিবীর ভবিষ্যত?
অনেকেই উৎকণ্ঠা আর আগ্রহে উন্মুখ হয়ে আছেন। যুক্তরাষ্ট্রের নির্বাচন নিয়ে এ বছর আমাদের কৌতুহল সব সীমা ছাড়িয়ে গেছে। আমরা এক নতুন ইতিহাস দেখবো বলে আশা করে আছি।
অনেকেরই হয়তো নির্বাচনের দিন কাটবে টেলিভিশনের সামনে।
ফলাফল সম্ভবত: রাত ১১:৩০ জিএমটি থেকে আসতে শুরু করবে। কিন্তু সচলের এই আয়োজনে আপনারা পাবেন সচলদের সরেজমিন মন্তব্য-পোস্ট। 
মার্কিন যুক্তরাষ্ট্রের বিভিন্ন প্রান্তে সচলরা ছড়িয়ে ছিটিয়ে আছেন। ব্লগের সুযোগ ব্যবহার করে আমরা নিজেদের মধ্যে আরো দ্রুত তথ্যের আদান-প্রদান করতে পারি। সে উদ্দেশ্যে আমি নীচে একটা তালিকা প্রকাশ করলাম। যাদের তথ্য জানি না তারা নিজেদের নাম ও অবস্থান জানিয়ে দিতে পারেন। 
সুতরাং নির্বাচন সম্পর্কে আগ্রহীরা চোখ রাখুন সচলে। মার্কিন যুক্তরাষ্ট্রের বিভিন্ন প্রান্ত থেকে সচলদের প্রতিবেদন পাচ্ছেন এখানেই। 
সচল প্রতিনিধিরা আছেন বিভিন্ন অঙ্গরাষ্ট্রে/শহরে:
১.এম. আর জালাল - ডালাস
২. এস এম মাহবুব মুর্শেদ - পেনসিলভানিয়া
৩. ফকির ইলিয়াস - নিউইয়র্ক
৪. ইশতিয়াক রউফ - ভার্জিনিয়া
৫. রেনেট - লুইজিয়ানা
৬. অনিকেত - ডেলাওয়ার
এছাড়াও রয়েছেন, দ্রোহী, জিজ্ঞাসু, অভিজিৎ ও বন্যা। স্নিগ্ধা কি এখন বাংলাদেশে?


বড় বড় মিডিয়া নেটওয়ার্কের জন্যও ৬ জন প্রতিনিধি এক বিশাল সংখ্যা। তবে তারপরও যদি লুক্কায়িত আরো সচলরা থাকেন তারাও আওয়াজ দেবেন আশা করছি। 
অতএব, চোখ রাখুন সচলায়তনে নির্বাচনের আগাম খবর ও পর্যবেক্ষণের সরাসরি তথ্যের জন্য।
(মার্কিন যুক্তরাষ্ট্রবাসী সচলরা বিশেষ বিশেষ শিরোনামে আপনাদের মন্তব্য পোস্ট করা শুরু করে দিন। আপনাদের বিশ্লেষণ, পর্যবেক্ষণ আর মন্তব্য পড়ে পড়েই আমাদের নির্বাচনী আড্ডা জমে উঠুক সচলায়তনে।)
 
