কারফিউ এবং ফখরুদ্দিনের মিঁউ মিঁউ



কারফিউ
ফখরুদ্দিনের এখন কোমর সোজা করে দাঁড়াবার সময়। 
ছয়টি বিভাগীয় শহরে কারফিউ আর বিশ্ববিদ্যালয় বন্ধ ঘোষণা করে সেনাকমান্ড এখন মিটিং-এ। তাদের পরবর্তী রণকৌশল তৈরি করতে। 
ফখরুদ্দিন গং এখন মেরুদন্ড সোজা করে দুটো কথা বলতে পারে দেশের মানুষের পক্ষে। তার সরকারের সাথে সেনা সংযোগকে বিচ্ছিন্ন করে সেনাদেরকে অনুরোধ করতে পারে ফিরে যেতে।
কিন্তু পুতুল যতই সুশীল হোক, রিমোটের বাইরে তারা নড়াচড়া করতে পারে না। সুতরাং ফখরুদ্দিনের প্রমিত ভাষার সুশীলত্ব জনগণের হৃদস্পন্দন বুঝবে এমন আশা করা বোধহয় ঠিক না।
তবু মনের গহীনে মানুষের প্রতি বিশ্বাস থেকে আশা পোষণ করি একটি সুশীল শিক্ষিত মানুষ, পরিষদ শেষ পর্যন্ত পুতুল ভূমিকা ছেড়ে সম্মানের সাথে উঠে দাঁড়াবে। দেশের মানুষের পক্ষে কথা বলবে। 
সে আশা হয়তো পূরণ হবে না।
সুতরাং সেনাশাসন ঠেকাতে হলে ভরসা শেষ পর্যন্ত জনগণ। ভরসা শেষ পর্যন্ত ছাত্রদের চেতনা। 
ফখরুদ্দিন এন্ড গং দাঁড়ালে হয়তো এটা ঠেকানো যেতো এখনই। নতুবা একবার তারা স্বরূপে এসে গেলে হয়তো অপেক্ষা করতে হবে অন্তত: ৮-৯ মাস। 
(দেশটা স্বাধীন তো ৯ মাসেই হয়েছিল, তাই না।)
 
