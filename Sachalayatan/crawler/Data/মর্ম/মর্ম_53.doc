সিংহ শিকার



এমনি আগে কোনায় চেপেও
হয়নি জেতা নাক-ঊঁচুদের সাথে,
ভাগ্য সহায়; এইবারে তায়
জয় এসেছে হাতে।
পরের ম্যাচেই হয়ত বাঘের
শিকার হবে শেষ-
যতই হারি ঠিক চ্যাঁচাবো,
"সাবাস বাংলাদেশ!!"
হয়ত আজো নিয়ম করে
হয়নি জেতা শেখা,
খুব দেরি নেই; ঠিক পেরুবো
সেই সে বিভেদ রেখা।
হয়ত তখন বাঘের ভয়ে
সিংহ কাঁটা হবে,
আসবে জানি, ঠিক জানিনা
আসবে সেদিন কবে?!
[**মাত্র ক'দিন আগেই বিশ্বচ্যাম্পিয়নদের কাত করা এই ইংরেজদের ওদের দেশে হারানোর কৃতিত্বটা নেহায়েত কম না বোধ হয়। আমাদের এই দলটা নিজেদের দিনে ঠিকই সব করে দেখায়, কেবল কবে যে আরেকটু ধারাবাহিক হবে?!
অশেষ শুভকামনা ওদের জন্য...!!]

