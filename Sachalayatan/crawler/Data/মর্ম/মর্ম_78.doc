মিঁয়াও



মিঁয়াও যে জায়গাটায় বসে আছে এখন সেটা তার খুব একটা পছন্দের না,তবে অস্বীকার করার উপায় নাই যে হঠাত্‍ আসা বিপদে আত্মরক্ষার সময় জায়গাটা খুব কাজে দেয়।
সদ্য দৌড়ে এসে ঢুকেছে,বুকের ধরফরানি সামলে নিতে নিতে মিঁয়াও আরেকবার বিপদ থেকে নিজের দূরত্ব মেপে নেয়-না কোন ঝামেলা নেই আর,লম্বা সরু চোখা যে বস্তুটির ভয়ে সে এখানে এসে সেঁধিয়েছে,যেটাকে এ বাড়ির মানুষগুলো বলে লাঠি  সেটা অত লম্বা নয় যে এখানেও ও...মিঁয়াও যে জায়গাটায় বসে আছে এখন সেটা তার খুব একটা পছন্দের না,তবে অস্বীকার করার উপায় নাই যে হঠাত্‍ আসা বিপদে আত্মরক্ষার সময় জায়গাটা খুব কাজে দেয়।
সদ্য দৌড়ে এসে ঢুকেছে,বুকের ধরফরানি সামলে নিতে নিতে মিঁয়াও আরেকবার বিপদ থেকে নিজের দূরত্ব মেপে নেয়-না কোন ঝামেলা নেই আর,লম্বা সরু চোখা যে বস্তুটির ভয়ে সে এখানে এসে সেঁধিয়েছে,যেটাকে এ বাড়ির মানুষগুলো বলে লাঠি  সেটা অত লম্বা নয় যে এখানেও ওকে ঐ ভয়ানক খোঁচাগুলো দেবে;কাজেই আপাততঃ এখানেই বসে থাকা চলে।
এ জায়গাটা ওর পুরানো আশ্রয়-বাড়ির মালিক বড় মানুষটা,যাকে সে হোঁদল কুতকুত বলে,যখন কারণে অকারণে ঐ লাঠি নিয়ে হাপুস হুপুস করে পেছনে লাগে তখন কোনমতে ওদের এই খাটের নীচ পর্যন্ত পৌঁছতে পারলেই বাঁচোয়া;ঐ আজদাহা শরীর নিয়ে হোঁদল কুতকুত বা তার যমলাঠি কোনটাই এ দূর্গম কোন পর্যন্ত পৌঁছুতে পারেনা।যেখানে আছে ওখান থেকেই মিনিট কয়েক হুশ হুইশ করে ফিরে যাওয়া ছাড়া ঐ ব্যাটার আর উপায়
থাকেনা।আজকাল তাই হোঁদল ব্যাটা অত চেষ্টাও করেনা এখানে চলে আসতে পারলে,তবে মিঁয়াও জানে এ আশ্রয় বদলাতে হবে-হোঁদল কবে যে কি করে বসে তার ঠিক নাই;আজদাহা হলে হবে কী,ব্যাটার মাথায় রাজ্যের কুবুদ্ধি!
ঐ বিশাল আলমারিটার ওপরে গিয়েও যে ধরা পড়তে হবে সেটা সে কল্পনা করেছিলো?একটা চাদর দিয়ে ফাঁদ পেতে কী সহজেই না ধরে ফেললো সেবার,তার ফুলকো কমলা ল্যাজটায় কি একটা কাগজ বেঁধে দিলো ঐ ব্যাটা।নড়লেই ঐ কাগজ খচর খচর করে,মাটিতে লাগলেই গোটা শরীর শিউরে ওঠে.ল্যাজ তাই শরীরের উপর ঝুলিয়ে রেখে চলতে হয়-যন্ত্রনার একশেষ!
এ ভয়াবহ শাস্তি যদি তেমন কোন কারণে হতো তাহলেও কথা ছিলো।কি করেছিলো সে?ব্যাটা যখন টেবিলে ভাত ফেলে পাশের রুমে ছুটলো হঠাত্‍ বেজে ওঠা শোন-না না ফোনটা ধরতে তখন আস্তে বাটির তরকারী থেকে আলগোছে মাছের টুকরাটা তুলে নিয়েছিলো।
মিঁয়াও জানে কাজটা মোটেও ঠিক হয়নি-কিন্তু এটাও ঠিক আর কোন উপায়ও ছিলোনা।বাসার ছোট মানুষটা মানে নিতুনসোনা আর তার মা দু জনই কোথায় বেড়াতে গিয়েছিলো,রান্নাবান্না বন্ধ,খিদেয় পেট চোঁ চোঁ করছে,সে আর কি করতে পারতো?
পরে অবশ্য সে স্যরি বলেছিলো,সেটা বোঝার ক্ষমতা ঐ হোঁদল কুতকুতের থাকলে তো!আরে তুই অবস্থা বুঝবিনা?নিতুনরা বাসায় থাকলে মিঁয়াও কখনো ছোঁক ছোঁক করে নাকি?অমন বেড়ালই সে না।
ছোট্ট থাকতে মা শিখিয়েছিলো, যা পাবি তাই নিয়ে খুশী থাকবি! আজ অবধি ও কারণ ছাড়া মা র কথার অন্যথা করেনি-বিপদে যে নিয়ম মাঝে মাঝে ভাঙগা চলে তাতো মায়েরই শেখানো।
আজকে যে টেবিল থেকে ও গোশতের পাকোড়াটা তুলে নিয়ে এলো তারও কারণ আছে-হোঁদল সাহেব বাইরে থেকে এ পাকোড়া এনে চুপি চুপি খাচ্ছিলো,নিতুনবাবুর মা-কেও বলেনি।তার নাকি ডাইবিটিস ব্যারাম-ওসব ভাজাভুজিসহ ধরা পড়লে হোঁদলের খবর করে দেয় ওর বৌ,মানে নিতুনের মা।চিকন চাকন মহিলাটির গলায় অত জোর কোথা থেকে আসে খোদাই জানেন!বিশ্বাস করতে কষ্ট হয়,ঐ মহিলাই হুটহাট নিতুন আর মিঁয়াওকে কোলে বসিয়ে আহলাদ
করে!মিঁয়াও জানে এ পাকোড়ার জন্য নিতুনের মা তাকে বকবে তো না-ই,মন ভালো থাকলে দুধভাতও খেতে দিতে পারে।তাই আপাততঃ এখানেই বসে শরীরটা জিহ্বায় চেটে পরিষ্কার করে নেয়া যাবে,বড় চটচট করছে থেকে থেকে।

