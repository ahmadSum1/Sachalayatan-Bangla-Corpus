ল্যাথুরম্যান



'সুপারম্যানে'র যায় না পাওয়া দেখা,
হয় না দেখা 'ফ্ল্যাশে'র কয়েক ঝলক,
'ব্যাটম্যান'ও কোন অন্ধকারে থাকে,
'ভ্যাম্পায়ার'ও কেবল নামের ফলক,
'আয়রনম্যান' নগর গড়ে বুঝি
'স্পাইডারম্যান' কেবল পেষে কলম,
'ম্যানড্রেকে'রা অবিশ্বাসের কোপে
পাড়ার মোড়ে হয়ত বেচে মলম,
'সুপারপাওয়ার' হারায় যত আছে
বয়স নামের অমোঘ দা-এর ধারে,
একটি, কেবল একটি বাঁচে জানি-
এই জগতেও টিকেই যেতে পারে! 
'স্লথ'-ঘরানার, 'শামুক' -জাত পাওয়ার, 
সময়-খেকো, বিন-মগুজে স্বভাব-
সুপার-ইগো; আর চন্ডাল-বায়ুর
বয়সকালে 'রাইনোসোরাস'-প্রভাব,
কর্ম-বলয় আটকে দেয়ার রোখ
'করব-কী'-তা ভাবনা অবিরাম-
'অতীত'-প্রবন, চক্ষু ধুলি-ঢাকা,
'হালকা হাওয়া'য় 'অমল-নিটোল-ধাম'- 
'ল্যাথুরম্যান'-এর ঘোর কাটানোর শখ;
এক 'প্রফেসর এক্স'- থাকতেন যদি,
মাইন্ড কনট্রোল টেলিপ্যাথের গুঁতোয়
'ল্যাথুরম্যান'-এর কেমন হত গতি-
কিংবা হাতে আসত কোনমতে
একটা কেবল, একটা অ্যানাইহিলীন,  
ঠিক প্রফেসর শঙ্কু অমর হতেন-
'ল্যাথুরম্যান'-এর সত্ত্বা হত বিলীন!!

