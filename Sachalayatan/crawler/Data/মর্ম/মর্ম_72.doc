মুঠোপদ্য 



পূর্বলেখ:
নানান সময়ে নানান উপলক্ষে কাছের মানুষগুলোকে মুঠোবার্তায় বিদ্ধ করেছি। এগুলো থেকে প্রকাশযোগ্যগুলো সবার সামনে নিয়ে আসার চিন্তা ছিলো। কেনো জানি মনে হচ্ছে চিন্তাটা এখানে বাস্তবে রূপ দেয়ার একটা চেষ্টা করা যেতে পারে। পাঠকের ভালো লাগছে ফের চেষ্টা করা যাবে, নচেত্‍ শুরুতেই শেষ হোক যাত্রা।
এইবারের কিস্তি:
"নবীন মায়ের নরম কোলে
সদ্য আসা শিশু,
বিমল সুখের এমন ছবি
আর কি আছে কিছ...পূর্বলেখ:
নানান সময়ে নানান উপলক্ষে কাছের মানুষগুলোকে মুঠোবার্তায় বিদ্ধ করেছি। এগুলো থেকে প্রকাশযোগ্যগুলো সবার সামনে নিয়ে আসার চিন্তা ছিলো। কেনো জানি মনে হচ্ছে চিন্তাটা এখানে বাস্তবে রূপ দেয়ার একটা চেষ্টা করা যেতে পারে। পাঠকের ভালো লাগছে ফের চেষ্টা করা যাবে, নচেত্‍ শুরুতেই শেষ হোক যাত্রা।
এইবারের কিস্তি:
"নবীন মায়ের নরম কোলে
সদ্য আসা শিশু,
বিমল সুখের এমন ছবি
আর কি আছে কিছু?
অবোধ্য সব মনের ভাষা,
ছোট্ট ঠোঁটের হাসায়,
বিদ্রোহী ঐ ছোট্ট মানব
আবেগ ভাসে, ভাসায়।
চোখ মেলে চায় মিষ্টি করে,
ফের ঘুমে যায় ঢলে,
হাত-পা ছুঁড়ে চেঁচায় সুখে,
ফের যেতে চায় কোলে!
সব খুশী তার মায়ের কোলে,
গন্ধটি খুব চেনা,
অভয় মেলার জায়গাটি তার
নাড়ির টানে কেনা।
ছোট্ট দুটি বাহুর ছোঁয়ায়
আঁকড়ে ধরে তাকে,
বেহেশতি কোন হাসির রেখায়
মুগ্ধ করে মা-কে।
শুভেচ্ছা দেয় নিজের ভাষায়,
জানায় অভিবাদন,
মা-ই বুঝি তা একলা বোঝে;
সবাই দেখে কাঁদন!
জন্মে নিজে নবীন মায়ের
সংখ্যা বাড়ায় আরো,
শুভেচ্ছা মা'র সবখানি নয়,
খানিকটা তাই তার-ও।
দুজন মিলেই দুই উপহার,
মা- শিশু তাই হাসে-
আর সকলে তায় সুখী; তা-ই
দেখতে ভালোবাসে।"
[সদ্য মা হওয়া বার্তাবন্ধুকে অভিনন্দন জানিয়ে লেখা।
তবুও কথাগুলো সার্বজনীন বলেই আমার বিশ্বাস।]

