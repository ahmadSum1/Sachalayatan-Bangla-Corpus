বন্ধু



[ফেসবুকে স্ট্যাটাস হিসেবে দেয়া ছিল মূল লেখাটা।
একটু কাঁট-ছাঁট আর খানিকটা যোগ করে লেখা হিসাবে সচলায়তনের পাঠকদের সামনে নিয়ে আসার লোভটুকু সামলাতে মন চাইলোনা।
বন্ধু দিবসে এমন চিন্তা মাথায় কেন এল তা আমার অজানা।
যাহোক, ভাল থাকুন সবাই, কাছের দূরের সব বন্ধুদের নিয়ে।
শুভকামনা রইল সবার জন্য।]
থাকবো যখন সবার থেকে দূরে,
অভেদ্য এক পর্দা মাঝে রবে-
হয়ত ভুলে ফিরব হৃদয় জুড়ে,
আবার আমায় সইতে কারো হবে।
যখন যাবো থাকবে পিছে পড়ে
জমাট বাঁধা অমূল্য সব স্মৃতি-
যাত্রাপথে সবার ভালবাসা,
মরম ছোঁয়া কার অকারণ প্রীতি।
হয়ত কোন একলা লাগা ক্ষণে,
ফিরবো মনে বেশ হাহাকার নিয়ে-
হয়ত যাবো কাছের কারোর কাছে,
দেখব জীবন আবার কাছে গিয়ে।
হয়ত তখন সবাই যাবে ভুলে,
ছিলাম বেঁচে আর সবারি সাথে-
হয়ত আমার লাগবে খারাপ কিছু,
হয়ত কিছুই লাগবে না ঘাঁ তাতে।
তারপরেও কেউবা তখন যদি,
হঠাৎ আমায় ঠাঁই করে দেয় মনে-
জানবো সুখে, বন্ধু ছিলাম কারো
দূর্বিসহ জীবন চলার ক্ষণে।

