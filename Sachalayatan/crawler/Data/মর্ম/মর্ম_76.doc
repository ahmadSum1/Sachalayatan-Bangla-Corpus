ঝড়



সুখ- হাসি- গান- আড্ডা- তালের ফাঁকে
দিন কেটে যায় দারুণ রুটিন ধরে-
মধুর সময় মুখ তুলে চায় শুধু
মুখর প্রাণে নবীন উছাস ভরে!
হঠাত্‍ কী হয় একলা কোন ক্ষণে
মন উদাসীন স্মৃতির মালা গাঁথে,
মুক্তো হাতে আনমনা মন ভাবে,
কারণ ছাড়াই হারায় স্মৃতির সাথে।
বুকের লুকোন্ দুঃখগুলো বুঝি
আবার জাগে গহীন ঘুমের শেষে,
আমরা পুতুল, মনের সুতোয় নাচি,
অতীত ঘাঁটি ধুলোয় মলিন বেশে।
গুমরে মরি কোন অজানা শোকে,
আঁধার এসে...সুখ- হাসি- গান- আড্ডা- তালের ফাঁকে
দিন কেটে যায় দারুণ রুটিন ধরে-
মধুর সময় মুখ তুলে চায় শুধু
মুখর প্রাণে নবীন উছাস ভরে!
হঠাত্‍ কী হয় একলা কোন ক্ষণে
মন উদাসীন স্মৃতির মালা গাঁথে,
মুক্তো হাতে আনমনা মন ভাবে,
কারণ ছাড়াই হারায় স্মৃতির সাথে।
বুকের লুকোন্ দুঃখগুলো বুঝি
আবার জাগে গহীন ঘুমের শেষে,
আমরা পুতুল, মনের সুতোয় নাচি,
অতীত ঘাঁটি ধুলোয় মলিন বেশে।
গুমরে মরি কোন অজানা শোকে,
আঁধার এসে দাপড়ে বেড়ায় মনে-
আশার পাখি যায় ওড়ে কোন দূরে,
হার সাথী হয় দূর্বিসহ রণে।
আমরা ভাঙ্গি, সাহস যতো মনে
হাল হারিয়ে আর থাকেনা পাশে,
অচিন স্রোতের ঢেউ খেলে যায় শুধু,
কান্না চেপে বের করি নিঃশ্বাসে।
হাল ছেড়ে দিই, পাইনা কোথাও খুঁজে
আঁকড়ে ধরার ছোট্ট কোন কুটো,
উপায় খোঁজার চোখ হারিয়েই বুঝি
খুললো কোথাও মনের নতুন ফুটো।
একলা খানিক অথই জলে ভেসে
মন ফিরে পায় ঠাঁয় দাঁড়ানোর মাটি,
আমরা মনের পুতুল হয়েই বাঁচি,
মনের মতেই আমরা আবার হাঁটি।

