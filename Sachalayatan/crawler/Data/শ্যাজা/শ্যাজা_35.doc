জন্মদিন আসলে একটি মিথ্যা প্রতারণা



কারুবাসনার লেখা। তার সময়াভাবে বরাবরের মত আমি টেলিফোনে কথাগুলো শুনে নিয়ে আমার ব্লগে পোষ্ট দিলাম
সমস্ত উড়োখই জরাথ্রুষ্টের দিকে চলে গেল। বাইরে কোন ফুলগাছ নেই। মানে বাথটব বা টগবগ টগবগ  বাত বন জায়ে টাইপের জীনাত আমান। নেই ফ্লুরিজ ফ্লুরিজ গন্ধে উড়ে আসা মৌমাছি। সুতরাং আর্কিমিডিস লাফালেন না। জল ছিটকালো না। সুতরাং জন্মদিনের প্রস্তাবনা মিথ্যে বলে প্রমাণিত হল।  
নেক্সট-
সে এক ভয়ংকর প্রেমের দৃশ্য। কবি বা কবীর বিদেশিনীটিকে বাংলা ভাষা শেখাতে সমুদ্যত হলে কিনে আনে একগুচ্ছ ব্রেইলের পাতা অ আ ক খ। সাদা পোষাকে সাদা আলো বিদেশিনীর বুক বরাবর ফুটে ওঠে ব্রেইলের অক্ষর সমূহ। কবি লিখছেন বা লিখবেন কিন্তু তা প্রকৃত প্রস্তাবে জন্মদিন কখনো। এরপর প্রথমবার যখন বনবাসে গেল রাম সীতা আলদা আলাদা এক্স ও ওয়াই আলাদা আলাদা অক্ষ ধরে ক্রেজি ফোরের গান বাজছিল। তার সাথে টুনটুনি ফিঙে যেরকম নাচে। তার সাথে ঋত্বিক রোশন মায়াবতী ও পার্লামেন্ত। কিন্তু রাম সীতার গল্প এখানেই শেষ নয়। কাটাকুটি খেলা হবে খাতার শেষদিকের কোন পাতায়। এইসব সাত-পাঁচ ভেবে শিশুরা এখনো স্কুলে যায়। লেখাপড়া ও কৃষিকর্ম।কিন্তু জন্মদিন হলে তো তাদের সব বাড়িতে থাকার কথা। 
নেক্সট-
আসলে জন্মদিন বলতে হয়তো একটা গভীর কথা ভাবছ। এই ছোঁয় এই ছোঁয় কাঁটা আর প্রতারণা প্রতারণা খেলা। আর যেসব ঘড়ি মূক ও বধির, কেবল মাকড়সার লালা নি:সৃত চাঁদোয়া আর শামিয়ানা পাতা। জন্মদিনের উৎসব ভুলে রাম গেছে বনবাসে। ঘড়ি স্থির। ঠিক যেন হরিণের চোখের পাতা। সীতা ফিরে ফিরে যায় ঢেউ ঢেউ খেলে। কোন এক নদীর ঘাটে সময়ের গলায় বাঁধা দড়ি নি:শ্বাসে রামছাগল গন্ধ। আর কিছু প্রতারক তার মুখে দিয়ে গেছে সজনের কচি পাতা। জন্মদিন অখন্ড রেললাইনের মত এগিয়ে আসছে সাঁই সাঁই শব্দে। আর যাবেও সে বহুদূর, পাকস্থলী হয়ে অগ্নাশয় ও রেচন প্রক্রিয়ায়। তাই তো প্রতারকেরা মুখে রুমাল বেঁধে জন্মদিন জন্মদিন খেলছে আর দস্তয়ভস্কি শুধুই ঘন্টার হিসেবে ভাড়া করা গণিকার শরীরে একটা একটা করে বিঁধিয়ে দিচ্চে সূচ। এটা সূচনা মাত্র। এরপর সূর্য উঠলে কাজকর্ম শুরু হবে। শূণ্য পানপাত্রে এসে বসবে দু একটা নীল গোলাপী মাছি। 
-শেষ-

