বন্দুকের নলই ক্ষমতার প্রকৃত উৎস; নামাঙ্কনের পরে



প্রচ্ছদের খসড়া
তার গল্প আদতেই কোন গল্প নয়। প্রাত্যহিক ঠান্ডা ইয়ার্কির মত সহজাত অথচ বিন্যাসে অচেনা।  অন্য যাদু ভিন্ন বাস্তবতার নির্মাণ ঘটছে সেখানে, অহরহ। লৌহ নির্মিত বাসরঘরে লক্ষিন্দরকে ঢোকানো হয় বটে কিন্তু কালনাগিনীর মত বাস্তবতার প্রবেশের ছিদ্রটিও তৈরি রয়েছে সুনিপুনভাবে।
গত দশবছর ধরে এন্তার লিখেছেন এমনটা নয় তবে লিখে চলেছেন যা ক্রমান্বয়ে পড়লে বোঝা যায় ভাষার প্রতি তার যত্ন ও আকাঙ্খা। সে সুযোগ থেকে বঞ্চিত না করতেই লেখকের বাছাই করা ১৩টি গল্প নিয়ে তৈরি প্রথম  সংকলন 'বন্দুকের নলই ক্ষমতার প্রকৃত উৎস'তে লেখাগুলো সাজানো হয়নি কালানুক্রমিকভাবে।
কারুবাসনা নামে বাংলা ব্লগ লিখছেন কিছুদিন যাবৎ কিন্তু মজা হচ্ছে সেগুলোকে প্রোমো বলুন বা পোমো, এই সংকলনের গল্পগুলি কিন্তু নিপাট শব্দের শোভাযাত্রা বা পূর্ণদৈর্ঘের চলচ্চিত্রর। সার সার ধস্ত ঘটনা ও রটনা চলেছে অতিশয়োক্তির মত তিক্ত ইমেজের সাথে সভ্যতার অবগাহনে।
প্রচ্ছদের খসড়া
 
