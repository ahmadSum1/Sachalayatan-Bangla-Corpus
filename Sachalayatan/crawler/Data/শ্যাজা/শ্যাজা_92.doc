বিষয়: না নন্দীগ্রাম না তসলিমা নাসরীন; বেহাল কলকাতা



সকালে হঠাত্ করে খবর পাওয়া গেল শহরে খুব গোলমাল, কি হচ্ছে না হচ্ছে বোঝা যাচ্ছে না কিছুই। বেশির ভাগ রাস্তা বন্ধ, রাস্তায় শুধু পুলিশ। টিভি অন করে জানা গেল অল ইন্ডিয়া মাইনরিটি কমিউনিটি আজ কলকাতার চাক্কা জ্যাম করার জন্যে জায়গায় জায়গায় অবরোধ করেছে। সকালবেলা কেউ কিছু না জেনেই কাজে-স্কুলে-কলেজে বেরিয়েছেন আর পড়েছেন প্রচন্ড হয়রানিতে।  তসলিমা নাসরীন কে পশ্চিম বঙ্গ থেকে থেকে বহিস্কার করার দাবীতে এই অবরোধ।  
 খানিকক্ষণের মধ্যেই অশান্ত হয়ে ওঠে পরিস্থিতি। বিস্তীর্ণ এলাকা জুড়ে ভাঙচুর, হট্টগোল চলছেই। পুড়ছে গাড়ি। ফাঁকতালে শুরু হয়ে যায় নন্দীগ্রামের শ্লোগান। কাওকেই থামানো যাচ্ছে না। সমানে চলছে কাঁদানে গ্যাস, লাঠি।  সাধারন মানুষ ভয় পাচ্ছেন, পরিস্থিতি কী রায়টের দিকে গড়াচ্ছে? মুসলিম অধ্যুষিত এলাকাগুলোতে সমস্ত দোকান-পাট বন্ধ। রাস্তায় শুধু পুলিশ আর বিক্ষোভকারী জনতা।  সেনা নেমেছে শহরে।
আসল কারণ কী এখনও পরিস্কার নয়। তসলিমা? নন্দীগ্রাম? নাকি শুধুই হিংসা??  

