"সমস্যা ও সমাধান"



 ছোট্ট গোল রুটি ২৮ পড়ে অনুপ্রাণিত।
সচল শিক্ষানবিশের সাথে এই পোস্টের কোনই সম্পর্ক নেই  
আমাদের সমাজে ৫৩ শতাংশ স্বঘোষিত গুরু আর ৪৭ শতাংশ শান্তিপ্রিয় লিখিয়ে।  শুকনো এই পরিসংখ্যানের পেছনে যে সত্য লুকিয়ে আছে তা হলো  -  ৫৩ জনের মধ্যে মাত্র ৪৭ জনের আছেএকটি করে টার্গেটেড শিক্ষানবিশ এবং বাকি ছয়জন ক্ষিপ্ত।  আর এখান থেকেই হিংসা, ঈর্ষা, অসুস্থ প্রতিদ্বন্দ্বিতা, সমাজে ভাঙন এবং নানাবিধ রোগের উৎপত্তি। আমরা অবশ্য এসবের বিরুদ্ধে যুদ্ধ চালিয়ে যাচ্ছি, তবে বরাবরের মতোই কোন যুক্তিসঙ্গত কারণ খুঁজে না পেয়ে করে চলেছি পরিণতির চিকিৎসা।
আপাত কারণ = ৬ জন ক্ষিপ্ত শিষ্যহীন গুরু।
এখন কী কর্তব্য?
শিক্ষার হার নিয়ন্ত্রণ করা সভ্যতার পরিপন্থী। অতিরিক্তদের ধ্বংস করে ফেলাটাও অমানবিক। এখন উপায় একটাই। ৫৩ জন গুরুর মধ্যে ৬ জনের শুধু নিজের টার্গেটেড নয়, পরের টার্গেটেড শিষ্য গাপ করেও শিক্ষা দিতে হবে।
আরেকটা বিষয়ও বিবেচনায় নিতে হবে।  গুরুদের অর্ধেকের বেশীই এতো খ্যাতিমদমত্ত, যে তাদের লেখা নিয়ে শিক্ষা টিক্ষা দেয়ার ব্যাপারে কোন আগ্রহই নেই।  আবার একদল গুরু রাষ্ট্রপরিচালনার কাজে বাধ্যতামূলকভাবে নিয়োজিত।  দেশের উৎকর্ষ সাধনের চিন্তায় তারা ব্যস্ত, শিক্ষানবিশদের নিয়ে চিন্তা করার তাদের সময় কোথায়?  এরাও হিসেব থেকে বাদ পড়ে যাচ্ছে। অন্যদিকে অনেক চালাক-চতুর চটপটে শিষ্য নিজ গুরুর পাশাপাশি একটা প্রাইভেট টিউটর গুরু জুটিয়ে নিতে সচেষ্ট। এই হিসেবটাও মাথায় রাখা দরকার। অবস্থাটা তাহলে কী দাঁড়াচ্ছে?
সুতরাং এই সিদ্ধান্তে আসতেই হয় যে, প্রত্যেক তথাকথিত অপ্রথিতযশা লিখিয়ে শিক্ষানবিশ নিজ গুরুর পাশাপাশি একজন 'গুরুবেশধারী শিক্ষানবিশ উপগুরু' জুটিয়ে নিতে বাধ্য। এই শর্ত অনিবার্যভাবে পালন করা হলেই শুধু সুষম সমাজ গঠনের সম্ভাবনা জেগে উঠবে।
পুনশ্চঃ এবং দেখা গেলো, এই নিয়ম পালন করেই একদল তথাকথিত 'শিক্ষানবিশ' একটি সুষম ও বন্ধুত্বময় ভার্চুয়াল লিখিয়ে সমাজ গড়ে তুলতে সক্ষম হলো !

