দেশপ্রেম, আইডিয়া ও যৌবনজ্বালা



ব্লগ লেখা কি পড়া কোনটারই সুযোগ নেই। ঘর-ছাড়া, তার উপর পড়াশোনার বালাই তো আছেই। তবু হঠাৎ করে নেটে ঢুঁ মারলাম। ফেসবুক, সচল এদিক ওদিক ঘুরে মনটা খারাপ ভাল দুটোই হলো।
১. পতাকা
ডিসেম্বর এলেই দেশপ্রেম জাগে। এতে খুশী হওয়ার কথা। কিন্তু আমি একটু আশঙ্কার দেখা পাচ্ছি। ফেসবুক লাল-সবুজে ফ্লাড করে দাও- আমি যোগ দিতে পারলাম না। উদ্যোগটাকে ভালও বলতে পারছি না। পতাকা এ ধরনের অপব্যবহারের যোগ্য কিছু নয়।
অনেকে প্রোফাইলে, টি-শার্টে, পাঞ্জাবিতে পতাকা লাগিয়েছেন। দেশপ্রেম থেকেই হবে নিশ্চয়ই। কিন্তু আমাদের সংবিধানে সুষ্পষ্ট করে বলা আছে, পতাকার মাপ কী হবে, কোথায় কীভাবে ঝুলানো যাবে, কীভাবে উঠাতে-নামাতে হবে। জামা-কাপড়ে পতাকার ব্যবহার গর্হিত কাজ। কাল যদি কেউ মার্কিন আদলে চুচি/ঢিপি/নুনু ঢাকতে  বা স্যান্ডেলের ফিতায় পতাকা লাগায় তাকে কী বলে মানা করব? 
বিস্মিত হচ্ছি সচলের ব্যনার দেখেও। পতাকার এ ধরনের ব্যবহার কতটুকু গ্রহণযোগ্য তা মডুদের সম্মিলিতভাবে ভেবে দেখার অনুরোধ জানাই। আমার মতে এটি ঠিক নয়।
পতাকার মতো জাতীয় সংগীত নিয়েও আমদের বিধি-নিষেধ আছে। স্কুলের এসেম্বেলিতে সবমেত গান বৈধ হলেও, কোন উদ্ধোধনে দর্শকের গাওয়া বৈধ নয়। দাঁড়িয়ে মাথা নীচু করে সম্মান প্রকাশ করাটাই গ্রহণযোগ্য রীতি।
২. আইডিয়া আইডিয়া
একটা কথা প্রায়ই শুনি: every second person has a brilliant, fantastic and wonderful idea" - যদু নাহয় মধুর কাছে ফাটাফাটি, জটিল, সেইরকম একটা আইডিয়া আছে। আইডিয়া কেবল থাকলেই হয় না। বাস্তবায়ন করতে হয়। তার জন্য মানুষ দরকার, তাদেরকে আইডিয়াটা খাওয়াতে হয়। বন্ধু পেলে অনেক সহজ। কিন্তু শত্রু মিলে ঘরে ঘরে বন্ধু মিলে ভাগ্যের জোরে। শত্রুর জন্য চোখ-কান খোলা রাখার পাশাপাশি বন্ধু খুঁজে নেয়া জরুরী। ভুল হলে বিপদ, দেরী হলে ক্ষতি।
৩. অন্যায়, ভারী অন্যায়
আমি আমার পুরুষাঙ্গ কেটে ফেলতে রাজি। কিন্তু রাজাকারদের বিচার চাওয়ার ছুঁতোয় গোপন ক্যামেরার ভিডিও দেখে যৌবনজ্বালা মেটাতে রাজি না।  

