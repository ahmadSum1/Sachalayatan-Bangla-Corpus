সময় অসময়



সময় এক বৃদ্ধ লোক খুঁড়িয়ে খুঁড়িয়ে চলে। পায়ে বল নেই তাই হাতে লাঠি। দৌড়াতে পারে না, হেলে দুলে বিশ্রাম নিয়ে চলে। ঘাড়ে ঝুলানো বোচকায় ফুটো। দুঃখের বড় বড় চাক সহজেই ধরে, থেকেও যায়। সুখের ক্ষুদ্র নুড়িগুলো ফুটো দিয়ে পড়ে যায়। অথবা বৃদ্ধ চোখে কম দেখে, এমনকি বড় নুড়ি কুড়োতে যেই না উবু হয়, ছোট সুখের কণাগুলো গড়ে পড়ে যায়। সুখী মনে গন্তব্যে যাওয়া হলো না বুঝি বুড়োর।
না, সময় তরুণ হবে। দ্রুত দৌড়াচ্ছে। এদিক সেদিক তাকানোর জো নেই। চিন্তায় কোন গভীরতা নেই। হোঁচট খেতে গিয়ে যা পাচ্ছে তাই তুলে জেবে ভরে ধাবমান। গন্তব্যে যাওয়ার তাড়া, তাই সুখে না দুঃখে তা হিসেব করার ভার নেই।
ভুল কথা।  তরুণ দ্রুত দৌড়াতে গিয়ে হয় উল্টে পড়েছে, অথবা বৃদ্ধ ক্লান্ত হয়ে মিইয়ে গেছে। দুজনেরই অপেক্ষা কেউ এসে কাধে না হোক হাতে হাত দিয়ে দাঁড়া করিয়ে দেবে। বোচকায় বা জেবে কী আছে তা দেখার কৌতুহল কার!
সাগরে স্রোত কোথায় শুধু বড় ঢেউ। নদীতে ঢেউ কোথায় কেবলি স্রোত। সময় ঢেউয়ে দুলতে চায়, আবার স্রোতের মত আবছে চলতে চায়।
ঝড়ের কথা বলাই সার। শুধুই শব্দ। বাতাস তো থাকবেই, সব মরা পাতা, যা পড়ে ছিল ঘাসের উপরে ধাবিয়ে নিয়ে নালায়। নালায় কী জ্বালায় পড়ে রইল এক কৌটো। মধ্যে কী সিঁদুর না সুখ কে জানে! জানার আগেই তা তোড়ে গিয়ে গড়াল সেই সাগরের বড় বড় ঢেউয়ে। আর বুড়ো ও তরুণ আশায় সেই যে বসেছিল, ঝিমুনি এসেছিল আর জাগল না।
সংক্রমণ ছাড়া এ কাহিনীর লেখকের সাথে আমার কোন যোগাযোগ ছিল না।
সন্ন্যাসী দা: সেই আলমগীরের সাথে মতবিনিময় হয়েছে এবং জানা গেছে ইউক্রেন কী ইস্ট-ইউরোপের কোনদিকে যাওয়ার হাঁটু কী খাড়ু অবধি সম্ভাবনাও নাই।
ধুসর গোধুলি: সেই নির্ভীক অতিথি কি নিয়মিত আতিথ্য নিচ্ছে নাকি পাকা আসন গেড়েছে? হাতি-মার্কা পোস্টের জন্য মোঢিমু গালি খায়, আর 'বধুয়া'তে কয়টা এন্টার দিলে হিপো কি রাইনো হয়ে যায়। গান লেখেন, কিড়া কাইটা কইতেছি পারবেন। এখন একটা সুযোগ।
সাদাত শিমুল: পিজা সবসময় খাই না, সবাইরে খাওয়াতেও পারি না। কনফু যে কী খাওয়ায় সেটা কিন্তু চাইপা যায়। তারে চাপ দিয়া ধরেন, পিজা না বার হইলেও অনেক আশুনা কথা বার হইব।  
ফারভেইচ্চা তার বাপের কথা শুনে নাই, তওবাও করে নাই। হাতে নাতে ফলাফল পাইছে। শেষদিন গ্লাসে একটা চুমুক দিয়া একটা টেনিস বলরে পিটায়া, ফিল্ডিং করতে গিয়া, একটু জোশে পইড়া, একটু অসতর্ক হইয়া পিছলাইয়া পড়ছে। প্রিয় বাম-পাছা, দুই হাতের কনুই আর ডান হাতের তালু ক্ষয় হইয়া গেছে। কারণ পিছলাইয়া যেখানে পড়ছিলাম সেখানে ছোট ছোট নুড়ি ছাড়া কিছু ছিল না।

