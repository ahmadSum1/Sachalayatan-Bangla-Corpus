অনুদিত অণুগল্প-২: জন্মদিন



সত সপ্তাহে  ছিল আমার ৪০তম জন্মদিন। ভোর বেলা বিছানা ছাড়তে একদমই ইচ্ছা করছিল না, তবু জোর করে উঠতেই হলো। নিচে নেমে নাস্তা করব, ভাবলাম বৌই বোধহয় প্রথম উইশটা করবে। উইশ করা তো দূরের কথা, গুড মর্নিং বলতেও ভুলে গেল! কী আর করা। বিবাহিত জীবন একসময় নিরামিষ হয়ে যায়। ছেলেপেলেরা নিশ্চয়ই বাবার এ বিশেষ দিনটির কথা ভুলবে না।
একটু পরে, ছেলেমেয়েরা হুড়মুড় করে নাস্তার টেবিলে জড়ো হয়। কোন মতো একটু হাই হ্যালো বলেই তারা নিজেদের মধ্যে ব্যস্ত হয়ে পড়ে। কাপড়-চোপড় তৈরি হয়ে যখন অফিসে রওনা হই তখন নিজেকে খুব ফেলনা মনে হয়।
অফিসে ঢুকতেই সেক্রেটারি জোঅ্যান, 'গুড মর্নিং এন্ড হ্যাপি বার্থ ডে জন'।
যাক, অন্তত একজন যে কেউ মনে রেখেছে। অফিসের কাজে ব্যস্ত থাকলে কী ভাবে সময় যায় টেরই পাই না। জোঅ্যানের নক শুনে সচেতন হই। 
-বাইরে কী সুন্দর রোদ, আর আজ আপনার জন্মদিন; চলুন না দুজনে মিলে বাইরে লাঞ্চ করি।
এর আগেও আমরা বাইরে খেয়েছি। জোঅ্যান এবার ভিন্ন একটি রেস্তোরায় নিয়ে যায়। দেখে মনে হয়,সে আগেই বুক করে রেখে ছিলো। খাবার খুবই সুস্বাদু; হালকা পানীয়ও চলে।
ফিরতি পথে জোঅ্যানের প্রস্তাব, এত সুন্দর একটা দিন, আমাদের কি অফিসে ফেরার খুব দরকার?
'তো কোথায় যাওয়া যায়', আমি বলি।
'আপত্তি না থাকলে আমার ফ্ল্যাটে চলুন না, এই কাছেই।'
এ ধরনের প্রস্তাবে কোন বসেরই আপত্তি থাকার কথা না। 
ফ্ল্যাটে ঢুকে সোফায় গা এলিয়ে বসি।
'এক্ষুণি আসছি', বলে সে বেডরুমের দিকে যায়। ঠোটের কোনে একটু গুঢ় হাসিও দেখি।
'ঠিক আছে', কেমনে কী... আমি নার্ভাস হয়ে অপেক্ষা করি।
কয়েক মিনিট পর বিশাল একটা কেক হাতে জোঅ্যান। পেছনে আমার স্ত্রী, ছেলেমেয়ে, অফিসের স্টাফ; হ্যাপি বার্থ ডে টু .....। 
আমি তখন স্থাণু,
সোফায়,
জন্মদিনের পোশাকে।
-----------------------------------------------------------------------------------
এটাও হোয়ার্লপুল ফোরামের থেকে জোক সেকশন থেকে নেয়া। পোস্টাকারীর মতে এটা সত্য ঘটনা।
মূল পোস্ট এখানে। (দেখতে হলে নাম নিবন্ধন করতে হবে। নিবন্ধন মাগনা।)

