শুভ জন্মদিন মিঠাইঅলা



প্রবাসী বাংলাভাষীদের কাছে সচলয়াতন একটা বেশ বড় আশ্রয়। এখানে প্রচুর গল্প, কবিতা, ছড়া থাকে; মাঝে-মধ্যে উপন্যাসও দেখি। এসবের বাইরে রাজনীতি, অর্থনীতি এমন কোন নীতি নেই যা নিয়ে লেখা হয় না। দিনলিপিও আসে প্রচুর।
এখানে যারা লেখেন তাদের অনেকে ব্যক্তিজীবনেও লেখালেখির সঙ্গে যুক্ত; কেউ হয়ত একসময় ছিলেন, জীবিকার টানে প্রবাসী হয়ে সচলের পাতায় একটু নিশ্বাস নেন। উদ্দেশ্য যাই হোক, সচলের মতো একটা সাইট যারা বানিয়েছেন এবং দিনরাত সময়, শ্রম, অর্থ দিয়ে বাঁচিয়ে রেখেছেন তাদের কেবল ধন্যবাদ দিলে মানায় না। কিন্তু এছাড়া পাঠক আর কিইবা দিতে পারে।
সচলয়াতন সৃষ্টির পেছনে যে কজন আছেন, যাদের মানবিক নির্যাসের ফল আজকের এ সচলয়াতন; কনফুসিয়াস তাদের অন্যতম। 
হাওয়াই মিঠাই শিরোনামে তার প্রবাস জীবন গাঁথা অনেকেরই ঈর্ষার কারণ। গল্প, সমালোনা, ছড়া কবিতাতেও,  তার অসামান্য দখল। আমার সাহিত্য জ্ঞান হাস্যকর পর্যায়ের তাই  কনফুর রচনার মান বিচার সাজে না। তবে তার কোন লেখা কারো ভালো লাগেনি এমন চোখে পড়েনি। এতকিছুর বাইরে আবার তিনি একটি  অনলাইন পত্রিকার সাথে জড়িত। আর নিজের ব্লগসাইট তো আছেই।
এতকিছু করা এ মিঠাইঅলার জন্মদিন আজ। তার জন্য নিঘাত শুভেচ্ছা।

