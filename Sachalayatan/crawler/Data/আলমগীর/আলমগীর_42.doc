মেজাজ শরীফ



মেজাজখানা অতিশয় আনন্দিত।
গত ক'দিনে সচলে বেশ কয়েকটা ফাটাফাটি লেখা চলে আসল। যে নজরুল ভাই নাটকের চাপে সচল পড়তে পারে না বলে কপাল থাপড়ায়, সেই তিনি তিনখানা উপাদেয় লেখা ছেড়ে দিলেন। পাঠকের মন্তব্যের উত্তর দিতেও কোন ক্লান্তি দেখা যাচ্ছে না।
মুমু তার জীবনের একমাত্র ক্যাম্পিং কাহিনী বলে দিল। সে সাথে মাহবুব লীলেন আরও কিছু ধুমায়িত প্রশ্নের উত্তর দেয়ার সুযোগ হস্তগত করলেন।
শিক্ষানবীস ব্ল্যাকহোল নিয়ে পোস্ট দিয়ে বসে আছেন। এস্ট্রোনমির কিছুই বুঝি না, তিনবার চেষ্টা দিয়েও বিফল হলাম।
অরূপের প্যালিন পোস্টটা যে হিট করবে ধারণা ছিল না। সেটার  সাথে বোনাস কিছু প্যারডি দেখলাম।
দিগন্ত আমেরিকার অর্থনীতির আরেক দফা কুফার ব্যাখ্যা দিলেন। ভালই লাগল।
ধুসর গোধুলিকে এই প্রথমবারের মতো ব্যাড়াছ্যাড়া অবস্থায় দেখা গেল। যদিও তার চিরশত্রু হিমু এই দুর্বলকালে  কোন কাপঝাপ করেনি। 
এতগুলো ভাল লেখা, সারা দিনে আজ এতবার পড়লাম যে নেটের কোটা খেয়ে ফেলছি। মাসের বাকী দিনগুলো স্লো যাবে।
গোল্ডকোস্টে একটা কনফারেন্স হবে ডিসেম্বরে। পেপার ছিল একটা, সকালে ইমেল খুলে এক্সসেপ্টেন্স পেলাম। দু'সপ্তাহ আগে সুপারভাইজার ভদ্রলোককে কত করে তেল মালিশ করলাম VTC, Barcelona তে একটা পেপার দেয়ার জন্য। রাজী করাতে পারলাম না। 
আজকে জানা গেল, তিনি ওখানে গিয়ে গতবার পাসপোর্ট খুইয়েছেন। এ কারণে আর ওইদিকে যাবেন না, তার কোন ছত্র/ছাত্রীকেও যেতে দিবেন না।
দিনটা আসলেই ভাল গেল। এখন ঘুমাই।

