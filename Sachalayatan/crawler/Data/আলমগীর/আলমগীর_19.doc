সাবধান



সম্প্রতি facebook.com.bd সাইটটি নজরে এসেছে। ডোমেইন নামে  এবং দেখতে অবিশ্বাস্য রূপে ফেসবুকের মতো মনে হলেও এ সাইটটি ফেসবুকের সাথে কোনভাবেই সম্পৃক্ত নয়। আসল ফেসবুক মনে করে সেখানে লগইন করতে গেলে পাসওয়ার্ড খুয়ানো বা একাউন্ট চুরি যাওয়ার সম্ভাবনা আছে।
এদের লগইন পেজের গুগল পেজর‌্যাংক ৮/১০, বোঝা যাচ্ছে গুগলও ঘোল খেয়েছে।
ফেসবুক ছাড়াও হটমেইল (hotmail.com.bd), লাইভ (live.com.bd) মেইল ডোমেইনে সাইট এসেছে যেগুলো মাইক্রোসফটের সাথে যুক্ত নয়। এদের প্রথমটি ডিসক্লেইমার দিলেও পরেরটি দেয়নি। পেজর‌্যাংক 4 দেখেও এটাকে আসল সাইট মনে হতে পারে।
আপাত নিরীহ এসব সাইট কারা করেছে, তাদের উদ্দেশ্য কী তা পুরো জানা না গেলেও কিছুটা অনুমান করা যায়। সতর্কতা হিসাবে এসব সাইট থেকে যত দূরে থাকা যায় তত ভালো।

