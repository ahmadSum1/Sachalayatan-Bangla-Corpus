তুমি আমার বন্ধু হবে না!



দেখ! তোমাকে সৃজিলেন যে বিধাতা, আমাকেও তিনি। অথচ আমি তোমার মতো না, তোমার বন্ধু হলাম না। বিধাতা তোমাকে তার বুদ্ধি দিলেন, আমাকে দিলেন না। তিনি যে আছেন সেটাও আমাকে জানান দিলেন না।
আরো দিলেন তিনি তোমাকে চতুর হওয়ার রসায়ন। তুমি বল, তোমার মুহূর্তের বিবেচনার ভ্রম; তাই একটা অকাজ, তোমার চরিত্র নয়। তুমি পার পেয়ে যাও। বলে, মানুষ মাত্রই ভুল করে।
কিন্তু আমার বিচারটা দেখ। আমার রসায়ন কী দূষিত যে আমার বিবেচনাই নাই। আমার বয়স বাড়ে, তবু বুদ্ধি সেই একই চক্রে ঘুরে।
তুমি যদি বিজ্ঞানী হও তবে জেনে থাকবে, পৃথিবীর সব কিছু নিয়মে চলে- বড় একটা পাহাড়ের ন্যায় তার প্রকার। তোমরা সেই পাহড়ারের চূড়া আর গিরা জুড়ে আছ। আমার অবস্থান বহুদূর বাম দিকে।
তুমি যদি বিদ্বান হও তবে ন্যায় হবে। যদি ন্যায় হও তবে আমাকে অবজ্ঞা করো না। আমি জানি, পৃথিবীতে মানুষ ছিল, মানুষ থাকবে। তুমি তোমার বন্ধু পাবে ও তা হারাবে। অথচ আমি তোমার বন্ধু হব না।
তাই একটা বিকল্প পৃথিবীর সন্ধানে নামলাম।
----------------------------------
অনিয়মিত থাকার হেতু এখনও বিদ্যমান। তবু কাল-পাত্র বেদনাদায়কভাবে সংকুচিত হয়ে গেল বলে, মন হালকা করার জন্য এটুকু লিখলাম। একান্ত নিজের কথা, অন্য কেউ সংশ্লিষ্ট নন।

