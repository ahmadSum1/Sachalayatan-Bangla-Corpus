মোড়ক উন্মোচন নয়, মড়ক সঙ্কোচন : আদমভুনা



বইটা বেরোল তাহলে? ১৬ তারিখে বেরোল, মোড়ক উন্মোচন হল ১৭ তারিখে।
প্রিয়জনদের সান্নিধ্যে নিজের বইটা হাতে নেয়ার স্বাদ একেবারে অন্যরকম। আসলেই অন্যরকম। 
হাসির মজার ছড়ার বই আদমভুনা-এর প্রচ্ছদ
বইমেলার ১০ তারিখ পেরিয়ে গেছে। শুদ্ধস্বরে নতুন কোনো বই আসে নি। ভাবলাম, এবার বোধহয় এমন মড়ক লাগবে, পটাপট ঝরে পড়ে যাবে অনেকের লেখকীয় স্বপ্ন। ভেবেছিলাম, সেই শহীদদের তালিকায় নিশ্চয় আমার নামও আছে।
কিন্তু সবার আগে শেখ জলিল-এর জায়গীরনামা এসে সেই মড়ক সঙ্কোচন করল! এবং তারপর কী আশ্চর্য! ক্রমশই বেঁচে ওঠা লীলেন, দেলগীরদের পাশাপাশি দেখি আমিও বর্তমান!
ধন্যবাদ প্রিয় ছড়াকার আকতার আহমেদ, আমার পিছনে সে লেগে না থাকলে এবার এই ছড়ার বই আসত না মেলায়। ধন্যবাদ আহমেদুর রশীদ টুটুলকে, যিনি হাত বাড়িয়ে না দিলে উত্সাহ হারিয়ে ফেলতাম প্রথম ধাক্কায়। মামুন হোসাইন এক রাতেই দারুণ সব ইলাসট্রেশন এঁকে দিয়েছেন ট্রেসিংয়ের ওপরেই, প্রচ্ছদটাও। আহমাদ মাযহার ফ্ল্যাপ লিখে দিয়েছেন, আমার কৈশোরের লেখালেখির সঙ্গে পরিচিত যিনি। ধন্যবাদ মাহবুব লীলেন, নজরুল ইসলাম। সচলের আরো সবাইকে।
যারা কাছাকাছি ছিলেন।
যারা দূরে থেকেও কাছে ছিলেন।
শুদ্ধস্বরের স্বল্পবুদ্ধি কিন্তু তুখোড় বাগ্মী দুইজন কম্পোজিটর/ডিজাইনারকেও ধন্যবাদ, এ বইয়ের পিছনে পরিশ্রম আছে তাদেরও। ধন্যবাদ অদেখা পেস্টার, প্লেট মেকার, ছাপাখানার নির্ঘুম কমচারি, ধান্দাবাজ বাইন্ডার। 
বহুদিন পর প্রকাশনাকর্মের কাছাকাছি এসে তার পেছনের ইতিহাসটার কথা ভেবে আমার কেমন যেন রোমাঞ্চ লাগে। খুবই গতানুগতিক সেই ইতিহাস। তারপরও। ইসরাইলি বালকের কচি হাতে চেপে ধরা বুলেটের খোসার মতোই সেই অনুভূতি। 
কতকিছু ঘটে গেল। কিন্তু সবাই দেখবে, স্রেফ ছোট্ট একটা দুই ফর্মার ছড়ার বই। তার নাম আদমভুনা!
নজরুলের উপস্থাপনায় অনুষ্ঠান শুরু
প্রেরণাদাতা হিসেবে আকতার আহমেদকে পরিচয় করিয়ে দিচ্ছে লেখক
উদ্দীপ্ত আকতার!
মুখ খুললেন আদমভুনা-এর প্রচ্ছদশিল্পী মামুন হোসাইন
প্রকাশক মোড়ক উন্মোচনী অনুষ্ঠানে কথা বলতে বলতে ক্লান্ত, তাই হাসি দিলেন নগদ ৫ টাকা দামের!
আহমাদ মাযহার জানাচ্ছেন, তিনি বহুকাল থেকেই মৃদুল আহমেদ নামক এই কালপ্রিটের লেখালেখির সঙ্গে পরিচিত
উপস্থিত ভাদাইম্যা দর্শকদের একাংশ
ফয়েলের মোড়ক খুলে বেরিয়ে এল ধোঁয়া ওঠা আস্ত এক পাতিল আদমভুনা!
মিথুন কায়সারের খোকাবাবু বইটির মোড়কও উন্মোচিত হল...
মোড়ক খোলার পর ঘটনাস্থলেই মুরলী ভক্ষণ
লীনা ফেরদৌসের কোলে মিস মৌনামী আহমেদ
মুরলী চিবাতে চিবাতে অনুষ্ঠান পরবর্তি আড্ডা
টিয়ার শেলের আঘাতে আহত ফটোসাংবাদিক... থুক্কু, কাক হাগুচির শিকার জনৈক সবজান্তা ফটোসাংবাদিক!
 
