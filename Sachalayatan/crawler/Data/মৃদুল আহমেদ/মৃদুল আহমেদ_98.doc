রোড কালচার



--এই যে মিয়া, ডাইনে চাপেন...
--কোনহানে ভাই, বাসের ঘাড়ে?
--রাস্তা বামের মাইরা দিয়া
আবার দেখান মেজাজ--আরে!
--জামের ভিতর সাইড দিমু কি?
--অই মিয়া, হর্ন চাপেন ক্যালায়?
কান তো আমার উইড়া গেল
হর্ন বাজানির শখের ঠ্যালায়!
--ট্রাফিক হালায় কোনহানে রে?
--টানতে গেছে আকিজ বিড়ি...
--চেইত্তা এত লাভ কি বরং
বইস্যা নাকের পশম ছিঁড়ি!
--জ্যামটা কখন ছাড়বে ব্রাদার?
--ক্যামনে কমু? জ্যোতিষ নাকি?
--ঘণ্টা তো পার হইয়া গেল...
--ধ্যাত্তেরি বাল... হাঁটতে থাকি!
--মিরপুরে কি আজকে দাদু
ছটার ভেতর পৌঁছা যাবে?
--সেটার খবর নাতিন তুমি
কালকে সকাল ছটায় পাবে--
--বাসের ভিতর ছাড়ল কে গ্যাস...
--উহ হু! আমি এক্কেরে শ্যাষ!
--মাইয়াডা দ্যাখ, হেব্বি হালা!
--অফ যা! এডা শিরিন খালা!
...এসব কথা আর কিছু নয়,
এ আমাদের ভালোই চেনা--
জ্যামের ভেতর আটকে পড়ে
এসব কথাই বলছি কে না?

