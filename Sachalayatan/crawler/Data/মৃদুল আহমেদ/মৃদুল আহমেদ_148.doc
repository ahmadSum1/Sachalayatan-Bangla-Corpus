চেনা রেলপথে জেনারেল চলে...



আমি বললাম, এতগুলো পথ, তবু কেন যান ডাইনে?
তিনি বললেন, সরকারি প্রথা, পাই প্রতি মাসে মাইনে!
চাইলেই ভাই মনখুশিমতো কোনো পথে যাওয়া যায় না!
বললাম, তবে ধরলেন কেন দেশ চালাবার বায়না?
তিনি বললেন, দেশ রসাতলে, একটা তো চাই কর্তা!
বললাম, আগে সিদ্ধ হতাম, এখন হচ্ছি ভর্তা!
না দেখার ভান শুধু করে যান, মাথাচাড়া দেয় জামাতে,
বললেন, ওরা আল্লার দল, চাই যে সোয়াব কামাতে!
হেসে বললাম, জেনারেল দাদা, ক্ষমতা পেয়েছ সস্তায়...
মাগনায় পাওয়া দেশটাকে তাই পুরেছ ছালার বস্তায়!
তিনি হাসলেন হোহো করে আর বললেন, তুমি বাচ্চা,
তাই তো এখনো অভ্যাসদোষে কথা বলে ফেল সাচ্চা!

