নানাকাহিনী



আর হল না একটু সুযোগ জানার--
হঠাত্ সেদিন ঘটল কী যে নানার!
ঘাড়টা চেপে এক ভিখিরি কানার,
মারলেন এক থাবড়া ভীষণ রেগে--
সেই ভিখিরি ভয়েই গেল ভেগে,
থাবড়া সেটা গেলই শেষে লেগে
কার সে গালে? ইন্সপেক্টর থানার!
ডাণ্ডা খেয়ে ঠাণ্ডা হয়ে জেলে,
এখন নানা শান্তসুবোধ ছেলে,
কেউ কখনো বলতে কিছু এলে,
হস্তে করেন তসবি নাকি ধারণ--
তখন তাঁকে বলতে কথা বারণ,
জানতেই চায় তাও যদি কেউ কারণ--
ধাক্কা দিয়ে বের করে দেন ঠেলে! 

