একদম ভালো নেই মন



ভালোই লাগছে না। একেবারেই না।
পত্রিকা পড়তে পড়তে ক্লান্ত। খারাপ খবর শুনতে শুনতে ক্লান্ত।
সচলায়তনে ঢুকি। একটা দুটো পোস্ট পড়ি। লগ-অন করতে ইচ্ছে করে না, কমেন্ট করতেও ইচ্ছে করে না।
সামরিক বাহিনীর যারা মারা গেছে, তাদের নিয়ে ভাবছি না। দেশের জন্য যুদ্ধ করে প্রয়োজনে মারা যেতে পারি, এমন প্রতিজ্ঞা নিয়েই তো তারা সামরিক। কিন্তু পরিবারের যারা রয়ে গেল, তাদের কথা ভাবতেই পারছি না। নিজের মা মারা গিয়েছেন ১৯ বছর আগে, বাবা মারা গিয়েছেন ৩ বছর... কিন্তু আমি এখনো মাঝে মাঝেই কেঁপে উঠি এই প্রকাণ্ড শূন্যস্থানকে সামলাতে না পেরে! জানি না, ঐ বাচ্চাগুলো তাদের বাবার মৃতু্যশোক কীভাবে সামলাচ্ছে!
লাহোরে শ্রীলঙ্কান ক্রিকেটারদের ওপর সন্ত্রাসী হামলায় বীভৎসভাবে নিহত নিরীহ ছয়জন পুলিশ, একজন ড্রাইভারের মৃতু্যকেও মানতে পারছি না। কোনোদিন না দেখা এই অচেনা সাতজন মানুষের বাসায় যে শিশুরা অপেক্ষা করে ছিল দিনশেষে বাবার বাড়ি ফেরার জন্য, তাদের চোখগুলো বার বার চোখের সামনে ভেসে উঠছে...
এরই মধ্যে মুস্তাফিজ ভাইয়ের অসুস্থতা... প্রাণোচ্ছ্বল মানুষটার সঙ্গে গটমটিয়ে হেঁটে এই তো গত সপ্তাহেই বইমেলার তুমুল ভিড় ঠেলে বেরিয়ে এলাম!
মানতে পারছি না! একদম মানতে পারছি না!
এ কী হচ্ছে আমার... আমি তো জানতাম আমার মন অনেক আগেই শক্ত হয়ে গেছে! জানতাম আমার মন কখনো খারাপ হয় না...

