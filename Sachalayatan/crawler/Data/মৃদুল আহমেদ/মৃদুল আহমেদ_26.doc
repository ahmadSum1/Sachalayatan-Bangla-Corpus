বয়ান



আমার যে কত কষ্ট মিয়ারা তোমরা তা যদি বুঝতা...
বিজয় দিবসে মালা পরাইতে আমার গলাটা খুজতা!
সফেন দাড়িতে মেহেদি মাইখ্যা আমারে বলতা, ‘চাচা...
দেশের লাইগ্যা দরকার আছে আফনের আরো বাঁচা!’
এই হেইদিন কইতে আছিল কামের মাইয়া ময়না,
‘চাচার মতন উপকারি লোক এই দুনিয়ায় হয় না!
পাইয়া গরিব মাইয়া দিছে যে কতকিছু... লগে বাচ্চা,
আযম চাচার দিলটা পুরাই সুরুজের মতো সাচ্চা!’
এত সুন্দর দ্যাশটা তোমাগো বাপ-ভাই দিল ভাইঙ্গা,
আমি গেছিলাম ঠেকাইতে তাগো, আমারে পরায়া জাইঙ্গা
হাত-পা বাইন্ধা ঝুলায়া রাখছে, হয়া গেছিলাম চিকনা...
এর লাইগাই কয়, কারো ভালো করতে যাওন ঠিক না!
খানসাহেবেরা আশরাফ সব, উনাগো বংশ উঁচা...
একটু নাহয় সইহ্য করতা পিছনে মারলে খুঁচা!
কী কমু মিয়ারা, মাতলা তো শেষে হিন্দুগো ষড়যন্ত্রে...
বুঝবা যখন মসজিদে পূজা হবে উলু আর মন্ত্রে!
তোমরা তো মিয়া কিছুই মানো না, আল্লার নামে চইল্যে,
আমার লাহান মাংস লাগত তোমাগো কাহিল শইল্যে!
ঈমানে আইত শক্তি, কখনো কইতা না ‘জয় বাংলা!’
চিক্কুর দিয়া ‘তোবা’ বল মিয়া... পাকিস্তানরে ভাঙলা!

