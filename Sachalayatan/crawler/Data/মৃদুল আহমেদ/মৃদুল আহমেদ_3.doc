বাংলার মমিন



ছ্যাঁক দিছিল নাদিয়া,
মনের দুঃখে পাড়ার দোকান 
বিস্কুট খাই চা দিয়া।
বিল দেই না, ঐটা আমার
চান্দা, মানে হাদিয়া!
জোয়ান পোলা, আর কয়দিন
বেড়াই ডিমে তা দিয়া?
মাইয়াগুলা ঘুইরা বেড়ায়
ওড়না বুকে না দিয়া, 
আমগো মতো মমিন
মুসলমানের বুকে ঘা দিয়া...
শিক্ষা অগো দেওন লাগে--
এমন যুক্তি ফাঁদিয়া,
দল বাইন্ধা সুযুগমতো 
টিএসসিতে পা দিয়া, 
পয়লা বোশেখ প্রচণ্ড ভিড়
কী যে গাদাগাদি--আঃ!
ভিড়ের ভিতর মাইয়াগুলার
নরম গায়ে গা দিয়া,
যা করলাম, নাই শুনলেন--
করবেন কী তা দিয়া?
ফূর্তি শেষে ফিরছি ঘরে, 
আম্মা চেঁচায় কাঁদিয়া...
হইছে মেলায় বেইজ্জত রে
তোর ছোট বোন সাদিয়া!

