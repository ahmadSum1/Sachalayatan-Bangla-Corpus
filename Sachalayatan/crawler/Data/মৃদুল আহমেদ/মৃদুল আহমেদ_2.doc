পরের উপকার করিও না




বাবা যখন খোকার সাথে রাস্তা হবেন পার,
হঠাৎ করেই পথের কোনায় নজর গেল তার।
"নাউজুবিল্লা" বলেই তিনি বসেন কেটে জিব,
দিনের আলোয় করছে এ কী নাপাক দুটি জীব?
সাধেই কি লোক কুত্তা বলে? করছেটা কী! শিট!
একটা পেতে, আরেকটা তার পেছন থেকে ফিট!
দেখলে খোকা ভাববেটা কী, ভাবতে বাবার কান
টুকটুকে লাল হতেই মারেন খোকার হাতে টান!
"এইদিকে চল, ঐদিকে চোখ দিস না খবরদার!"
কিন্তু খোকার চোখ সেদিকেই যাচ্ছে বারংবার।
"আচ্ছা ঐ যে কুকুর দুটো, করছেটা কী ওরা?"
বাবার দিকে তাকিয়ে খোকার সরল দুচোখ জোড়া।
কপাল জুড়ে চিকন ঘামের প্রলেপ মোছেন বাবা,
কাষ্ঠ হেসে বলেন, "শুনলে অবাক হয়ে যাবা,
পিছনের ঐ কুকুরটা না খুব অসহায়--ব্লাইন্ড,
সামনের ঐ কুকুর আবার ভীষণ রকম কাইন্ড,
অন্ধকে সে চাপিয়ে পিঠে করছে রাস্তা পার..."
"সামনের ঐ কুকুর তবে করছে উপকার?"
"এই তো গেছিস বুঝে"  বাবা হাসেন মেলে দাঁত,
ব্যাখ্যা দেয়ার তৃপ্তি নিয়ে ঘষেন কষে হাত।
খোকা তখন মুচকি হাসে, বিড়বিড়িয়ে কয়,
"এমন হওয়াই উচিত তবে, এমনটাই তো হয়!"
বাবা বলেন, "উচিত মানে? কোনটা উচিত বল?"
বলল খোকা, "ঐ দেখ না উপকারের ফল...!"
ভালো মানুষ সাজেন বাবা--"বুঝছি না তো কিছু!"
"পেছনের ঐ কুকুর দেখ করছে আগুপিছু!
উপকারী বেকুব কুকুর করছে রাস্তা পার,
সেই সুযোগে আন্ধা কুকুর মারছে পুটু তার!"
খোকার বয়ান শুনে বাবার উল্টে গেল চোখ,
গেলেন পড়ে ধপাস করে, দৌড়ে এল লোক!
খোকার কী দোষ, সত্যি কথা শক্ত বড় হায়,
সুশীল লোকের পক্ষে সেটা সহ্য করা দায়!
তাই উপকার বাদ দিয়ে আজ এমন শপথ নাও,
পরের খাবে, ভাগ বসাবে, খুঁজবে শেষে ফাও!
উঠলে জেগে দেশাত্ববোধ ফাটাও গলা রোজ,
মিটিং-মিছিল-সভায় চালাও শ্লোগান এবং ভোজ!
গান কর বা তবলা বাজাও, আর না হলে প্রেম--
উপকারের চিন্তা মাথায় আসলেই প্রবলেম!
ফেসবুকে দাও উজাড় করে দেশপ্রেমটার ক্যারা,
লাইক কামিয়ে সেলিব্রিটির দুচোখ করে ট্যারা
বাসায় বসেই বিপ্লবী হও, মাতিয়ে তুলে দেশ
আরাম করে ছিঁড়তে থাক বিশেষ স্থানের কেশ,
কিন্তু ভায়া কেউ খুলো না মজার সে ইশকুল,
সেটাই হবে এই জীবনের প্রথম ও শেষ ভুল..
পথের শিশু করবে মানুষ শিখিয়ে লেখাপড়া,
তবেই তুমি শত্রু দেশের, তুমিই ছেলেধরা!
জাকিয়া, আরিফ, হাসিব, শুভ চারটি ছেলেমেয়ে
বনের এতিম মোষ তাড়াত শুধুই ঘরের খেয়ে,
তাই তো মানব পাচারকারী খেতাব পেয়ে জেলে,
ওদের দেখেই সাবধান হও বাংলাদেশের ছেলে!
এই দেশেতে চোরের মায়ের সবচে বড় মুখ,
পরের খেয়ে মারবে পুটু--তাদের বড় সুখ!
দেশের ভালো দশের ভালো করতে যাবে যারা,
তারাই খাবে দিনের আলোয় নগদ পুটুমারা!

