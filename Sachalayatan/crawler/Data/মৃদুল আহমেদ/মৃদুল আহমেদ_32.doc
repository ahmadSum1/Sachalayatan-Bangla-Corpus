ব্যাপারটা খুব দুঃখজনক!



ব্যাপারটা খুব দুঃখজনক!
রাতেরবেলা বুয়ার ঘরে আপনি কেন করেন যে নক...
আতঙ্কিত কাজের মেয়ে জাপটে ধরে খিল,
দরজা জুড়ে সমস্ত রাত আপনি মারেন কিল!
পাত্তা বুয়া দেয় না মোটে, ভয় যদিও পায় সে ব্যাপক...
ব্যাপারটা খুব দুঃখজনক!
কারণ বোধহয় এই আপনার চেয়ারা...
সত্যি বলি, বড্ড বেশি বেয়াড়া!
মুখভর্তি দাড়ি, হাসলে কালো মাড়ি,
চোখ দুটো ঠিক পোকায় খাওয়া পেয়ারা!
সেই আপনি টেলিভিশন জুড়ে করেন কতই না talk...
ব্যাপারটা খুব দুঃখজনক!
কাটিং করে ঘরের বেড়া, নিভিয়ে দিয়ে কুপি,
কতই না সুখ নিলেন চুপি চুপি!
...সেই আপনিই বেড়ান ঘুরে মাথায় দিয়ে টুপি?
জায়গামতো পরলে টুপি তাও কিছুটা রক্ষা হত...
অভ্যাসটা বংশগত?
থাকতে বেঁচে আব্বাহুজুর তিনিও ছিলেন নারীখাদক?
ব্যাপারটা খুব দুঃখজনক!
ছিলেন আগে গাছের তলে ফাঁকায়,
অনেক অধ্যবসায় শেষে এখন মালিক বিশাল বাড়ির--ঢাকায়,
যাওয়ার আগে মিডল ইস্ট
সেইদিন যে দিলেন ফিস্ট,
বলেন দেখি কোন আব্বার টাকায়?
ভীষণ ক্ষেপে আজগুবি সব কী শোনালেন শেষে?
আরো আছে খেজুর গাছের দেশে
একের চেয়ে অধিক জনক?
ব্যাপারটা খুব দুঃখজনক!
দেশের জন্য যুদ্ধ করে এনেছিলেন স্বাধীনতা,
কেউ দেখে নি, কারণ আপনি সরল এবং লাজুকলতা,
নিজের নামে করতে প্রচার আপনি বড় shy,
অনেক পরে মুখ খুললেন তাই?
মুখটা খুলেই ভুল করেছেন,
সকালবেলায় দাঁত মেঁজেছেন?
এই খেয়েছে!
রাত্তিরে যে টানেন গাঁজা, সবাই সেটা টের পেয়েছে!
তাও নড়ে নি দেখছি টনক!
ব্যাপারটা খুব দুঃখজনক!
মনটা খারাপ? বলব কী ভাই, দেশের মানুষ ভিলেন...
এদের কাছে সাজতে হিরো আজ নিজেকে দুঃখ কেন দিলেন?
আপনার চে যোগ্যতাতে সবাই খাটো এরা,
হাসুন এবার, আপনি তো ভাই
বদ হিসেবে সেরা!
জীবন ছোট, তার ওপরে অকালমৃত্যুযোগ
দেখছি ব্রাদার হাতের রেখায়,
পারেন যত এইবেলাতে নিন না করে ভোগ!
টাটকা কাটা আঁইক্যাশোভন বাঁশ,
এই দিয়ে এক পিচ্চি পোলা ঘটিয়ে দেবে দারুণ সর্বনাশ!
পেছন থেকে বাঁশটা এসে ঢুকবে কোনোদিন অচানক...
ব্যাপারটা খুব দুঃখজনক!
বর্তমানে মুখ না করে কালো
পিছন দিকে নজর রাখাই ভালো!
কী বললেন? মিথ্যা কথা?
মনে বড়ই পেলাম ব্যথা,
ভবিষ্যতে আমার কথা হয়ত নাও মিলতে পারে,
আপনার তো ছিলতে পারে?...
তারপরেও রাখছি বলে, আমি কিন্তু ভালোই গণক...
ব্যাপারটা খুব দুঃখজনক!

