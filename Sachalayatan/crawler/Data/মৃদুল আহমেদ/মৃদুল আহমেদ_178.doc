শঙ্খে পাতো কান



চোখের সামনে পোড়া শহর,
বিবর্ণ সব আলোকবহর,
মিথ্যা হাসির সূক্ষ্ন খেলা,
চোখের কোণে অবহেলা,
এক নিরালায় সন্ধ্যাবেলায় শঙ্খে পাতো কান...
সব অবসাদ ঘুচিয়ে দেবে দূর সাগরের গান!
অন্তহীন এক কালহতাশা
মনের কোণে বানায় বাসা
অনেক তবু কিসের অভাব?
প্রশ্নরা কেউ পায় না জবাব...
এক নিরালায় সন্ধ্যাবেলায় শঙ্খে পাতো কান...
সব অবসাদ ঘুচিয়ে দেবে দূর সাগরের গান!
বাঁধতে তোমায় পারবে না আর গঁত্-বাধা এই ছক
এই শহরে তুমিই সেরা মুগ্ধ পলাতক!

