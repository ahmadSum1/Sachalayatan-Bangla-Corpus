বলতে পারেন কেমন হবে?



কেমন হবে চোররা যদি ঠ্যাঙ্গায় ধরে পুলিশ পেলে?
কেমন হবে টিচার যদি ছাগল পড়ায় ছাত্র ফেলে?
কেমন হবে মঙ্গল থেকে চাঁদের দিকে ছাড়লে রকেট?
কেমন হবে জামার হাতায় দশটা করে থাকলে পকেট?
কেমন হবে শুটকি-পোলাও কাঁঠাল মেখে সিদ্ধ খেলে?
কেমন হবে অষ্টাদশীর ষাট বছরের বৃদ্ধ ছেলে?
কেমন হবে পাঁচ বছরের ছেলের হলে লম্বা দাড়ি?
কেমন হবে খেঁকশিয়ালে করলে বাঘের খবরদারি?
কেমন হবে গামলা মাথায় ইস্কাটনে ঘুরতে গেলে?
কেমন হবে হাতির পিঠে পিঁপড়ে যদি টেনিস খেলে?
কেমন হবে হালের বলদ হঠাত্ যদি সেলাম ঠোকে?
কেমন হবে চামড়া গায়ের ঝলসে গেলে চন্দ্রালোকে?
এমন কিছুই আর হবে না, একটু যাহোক রঙ্গ হবে--
সুস্থ যত নিয়মকানুন একটু শুধু ভঙ্গ হবে!

