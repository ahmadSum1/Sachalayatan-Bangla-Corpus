এখানে দারুণ খরা



মেঘেরা রোদের কানে কানে বলে গেছে
বৃষ্টি হবেনা আজ আর।
এখানে দারুণ খরা
বসুমতি পোড়ে দহনে দহনে
              পুড়ছে মাটি
               আগুনে ঝলসাচ্ছে পা ;
জল চাই জল চাই
কাঁদছে পৃথিবী যেন দুগ্ধ-পিপাসিত শিশু
ধরণীর স্বপ্নে ভাসে---তুমুল বর্ষণ
বিভোর আনন্দে নৃত্যরত চাতকের
    পাখসাট বাজে ;
ময়ুর বিভঙ্গ তুলে নেচে নেচে যায়;
নীপ-বনে মত্ত হয়েছে কুহু-কেকা ।
বৃষ্টি হয়না ।
সহজে কি মিলে নীর- বিন্দু?
জলের ভেতরে থাকে------নুন
                         অর্ণবের ।

