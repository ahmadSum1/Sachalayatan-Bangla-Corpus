ডুগ্‌ডুগি আর দড়ির নৃত্য



বাল্যে -
মেলার শিশু-আসরে
কত যে দেখেছি পুতুলের নাচ ;
দেখেছি
পায়ে দড়ি বাঁধা কুশলী টান।
ডুগ্‌ডুগি বাজা বানরের নাচ
         অনেক দেখেছি ;
ডুগ্‌ ডুগ্‌ ডুগ্‌ বাজনার তালে
         দোলে দোলে ওঠা
          কত যে দেখেছি।
তোমার দড়ির টানে
ডাইনে বামে পিছনে ঘুরবো?
পুতুলতো নই ।
ডুগ্‌ডুগি-বাদনের
ছন্দে নাচা শাখামৃগ নই।
নিজের ভেতরে থাকি
নিজেকে সম্পন্ন করেছি ঠিক
দৃঢ়-স্থিত মানব-স্বভাবে।
কি করে হবে
ডুগ্‌ডুগি আর দড়ির নৃত্য?

