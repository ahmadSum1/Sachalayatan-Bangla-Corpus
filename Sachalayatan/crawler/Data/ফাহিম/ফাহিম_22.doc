বাংলাদেশের ক্রীড়া সাংবাদিকেরা...



বাংলাদেশের  ক্রীড়া সাংবাদিকেরা গাঁজা খেয়ে রিপোর্ট করেন, আমার এই ধারনা বদ্ধমূল হচ্ছে  দিন-কে-দিন।
 
নিউজিল্যান্ডের  বিপক্ষে ও.ডি.আই সিরিজের জন্য বাংলাদেশ দল ঘোষনা করা হয়েছে গতকাল। খেলোয়াড়দের নামের  তালিকা দেখে সব সাংবাদিকের চোখ নাকি কপালে উঠে গেছে! তিন তিনটি নতুন মুখ! তুষার  ইমরান, নাফিস ইকবাল আর রাজিন সালেহ বাদ!!! কেন??? খুবই জটিল প্রশ্ন।
 
আমার  প্রশ্নটা এর থেকেও জটিল, এই তিনজনকে কেন নেয়া হবে??? তাদের মতে, তারা অনেক অভিজ্ঞ,  আই.সি.এল ঝড়ের মধ্যে তারা তাদের অভিজ্ঞতার ঝুলি দিয়ে আমাদের রক্ষা করবেন। আসুন, এই  তিন তথাকথিত অভিজ্ঞতাপূষ্ট খেলোয়াড়ের রেকর্ডের দিকে একটু চোখ বুলাই, প্রথমেই তুষার  ইমরান –





ক্যারিয়ার  / প্রতিপক্ষ


ইনিংস


রান


সর্বোচ্চ


গড়


গড়  (সর্বোচ্চ বাদ দিয়ে)


স্ট্রাইক  রেট




ক্যারিয়ার


৪০


৫৭৪


৬৫


১৪.৩৫


 


৫৯.১৭




অস্ট্রেলিয়া


৯


১০৮


২৮


১২


১০


৫৮.৩৭




ইংল্যান্ড


৩


৪২


৩২


১৪


৫


৬৭.৭৪




ভারত


১


২


২


২


-


৬৬.৬৬




কেনিয়া


২


৫০


৪৮


২৫


২


৫৩.১৯




নিউজিল্যান্ড


৩


৪৩


২২


১৪.৩৩


১০.৫


৬৯.৩৫




পাইক্যা


৭


১৬৫


৬৫


২৩.৫৭


১৬.৬৬


৬৪.৭০




দক্ষিন  আফ্রিকা


৪


৩৩


২৩


৮.৫


৩.৩৩


৫১.৫৬




শ্রীলংকা


৮


১২৫


৬১


১৫.৬২


৯.১৪


৫৩.৬৪




ওয়েষ্ট  ইন্ডিজ


১


০


০


০


-


০




জিম্বাবুয়ে


২


৬


৬


৩


০


৬০




 
এই  ভদ্রলোক ৪০ ম্যাচ খেলার পর তার গড় রান ১৪.৩৫। ধরে নেই যদি বাংলাদেশের সব খেলোয়ার  তার মতো গড়ে রান সংগ্রহ করে, তবে সেই ইনিংসে বাংলাদেশের সংগ্রহ হবে সাকুল্যে ১৫৮।  প্রশ্ন হলো, তিনি তো ওপেনার নন, মিডল-লোয়ার মিডল অর্ডার ব্যাটসম্যান। তাকে নতুন  বলের মোকাবেলা করতে হয় না, করতে হয় না দিনের শুরুতে সতেজ পেস বোলারদের। তিনি পান  ২০/৩০ ওভার পুরোন বল এবং বেশিরভাগ ক্ষেত্রেই স্পিনার অথবা মিডিয়াম পেস বোলার। তাদের  সামলে তার গড় সংগ্রহ ১৪.৩৫।
 
বলা  হতে পারে, তাকে দ্রুত রান সংগ্রহ করার জন্য এলোপাথারি খেলতে হয়। ৫৯ স্ট্রাইকরেট  কিন্ত তা বলে না। তাছাড়া তিনি মিডল অর্ডারে নেমে ক্যারিয়ারে কোনদিন নট আউট থাকতে  পারেন নি। তার মানে কি দাড়ালো? তিনি একজন মিডল অর্ডার ব্যাটসম্যান, যিনি গড়ে ১৪.৩৫  রান করবেন, এই রান করতে তিনি বল খরচ করবেন ২৪টি, মানে ৪ ওভার। ৪ ওভারে ১৪ রান করে  আউট হয়ে প্যাভিলিয়নে ফেরত আসবেন। 
 
তুষার  ইমরান জিম্বাবুয়ের মতো প্রতিপক্ষের বিপক্ষে রান করেছেন ২ ইনিংসে ৬। 
 
বিশ্লেষনের  সুবিধার জন্য আমি আরেকটি মান ব্যবহার করতে চাই। এটা হলো সর্বোচ্চ স্কোর বাদে গড়। এর  মানে হচ্ছে, একজন খেলোয়াড় কোন দেশের বিপক্ষে যতো ইনিংসে যতো রান করেছেন, তার মধ্যে  সর্বোচ্চ রানের ইনিংসটি বাদ দিয়ে বাকি ইনিংসগুলোর গড়। আমার মনে হয় এতে একজন  ব্যাটসম্যানের প্রকৃত গড়টি ভালোভাবে বোঝা যায়। 
 
সেই  বিশ্লেষনের মান “গড়  (সর্বোচ্চ বাদ দিয়ে)”  ঘরে দেয়া হলো। কি দেখতে পাই? ইংল্যান্ডের বিপক্ষে একটি ইনিংসে ৩২ বাদ দিলে, বাকি ২  ইনিংসে তিনি ৫ গড়ে রান করেছেন। শ্রীলংকার বিপক্ষে একটি ইনিংসে ৬১ বাদ দিলে, বাকি ৭  ইনিংসে তিনি ৯.১৪ গড়ে রান করেছেন। 
 
এবার  আসি নাফিস ইকবালের কাছে – 
 




ক্যারিয়ার  / প্রতিপক্ষ


ইনিংস


রান


সর্বোচ্চ


গড়


গড়  (সর্বোচ্চ বাদ দিয়ে)


স্ট্রাইক  রেট




ক্যারিয়ার


১৬


৩০৯


৫৮


১৯.৩১


 


৫৪.৪০




অস্ট্রেলিয়া


১


৮


৮


৮


-


৩৮.০৯




ইংল্যান্ড


৩


৩২


১৯


১০.৬৬


৬.৫


৪৭.৭৬




ভারত


৩


২৮


১০


৯.৩৩


৯


২৯.৭৮




নিউজিল্যান্ড


২


৪০


৪০


২০


০


৪৪.৯৪




দক্ষিন  আফ্রিকা


১


৪০


৪০


৪০


-


৬৭.৭৯




ওয়েষ্ট  ইন্ডিজ


১


২


২


২


-


১৬.৬৬




জিম্বাবুয়ে


৫


১৫৯


৫৮


৩১.৮০


২৫.২৫


৭০.৩৫




 
নাফিস  ইকবাল ওপেনিং ব্যাটসম্যান হয়ে গড়ে ১৯.৩১ রান করেছেন। তবে উল্লেখযোগ্য হলো তার  স্ট্রাইকরেট, যা হলো ৫৪.৪০। তার মানে তিনি প্রতি ২ বলে ১ রান করতে পারেন। কল্পনা  করুন তিনি ওপেনিং করতে নেমেছেন, তাহলে বাংলাদেশ প্রথম ৫ ওভারে ১৫, ১০ ওভারে ৩০ এবং  ১৫ ওভারে ৪৫ রান করতে পারবে, অবশ্য যদি তিনি ক্রিজে থাকতে পারেন! 
 
প্রথম  ওভারগুলোতে, যখন ফিল্ডিং রেস্ট্রিকশন থাকে, তখন যদি একজন ওপেনার এই গতিতে এবং এই  গড়ে রান করে, তবে তার দলে থাকার জন্য চেচামেচি করাটা একেবারে অযৌক্তিক মনে  হয়।
 
আমার  ব্যাক্তিগত মত হলো নাফিস ইকবালের ব্যাটিং টেকনিকে বড়ো ধরনের সমস্যা আছে। বিশেষ করে  শাফলিং করাটা। বোলার বল ডেলিভারি দেবার আগে সে শাফলিং করে ডান পা মিডল স্ট্যাম্পে  আর বাম পা লেগ স্ট্যাম্পে নিয়ে আসে। কোনরকমে উইকেটসোজা একটা বল মিস করলে  অবধারিতভাবে এল.বি.ডাব্লিউ, কোন মাফ নেই। ক্যারিয়ারে নাফিস ১৬ বারের মধ্যে ১১ বারই  ক্যাচ আউট হয়েছেন যার মধ্যে বেশিরভাগই উইকেটের পেছনে, অর্থাৎ  কট  বিহাইন্ড। 
 
বাংলাদেশের  ক্রীড়া সাংবাদিকদের সমস্যা হলো, তারা অতিরিক্ত হুজুগে। অনেকে তো সাংবাদিকতার বদলে  সাহিত্য রচনায় বসেন। মোহনীয় শট (সাধারন কাভার ড্রাইভ), দাপুটে মেজাজ (ওভারে দুটো  চার, কিংবা একটা ছয়), গতির ঝড় (১৩০ কি.মি. প্রতি ঘন্টা খুব বেশি হলে) ইত্যাদি  ইত্যাদি উপমায় ভরিয়ে দেন রিপোর্ট। কোনদিন দল ২০০ উপরে করতে পারলে মারাত্মক খুশি,  খেলোয়াড়দের পিঠ চাপড়ে দিতে দিতে ছাল উঠিয়ে দেন পারলে। আশরাফুলের ব্যাটিং-ধ্বসের মূল  কারন আমার মতে সাংবাদিকদের অতি-তোষন আর তার বেলুনের মতো ফুলে যাওয়া। 
 
অভিজ্ঞ  কিন্তু অচল খেলোয়াড়ের চেয়ে নতুন প্রতিশ্রুতিশীল খেলোয়াড়দের বেশি সুযোগ দেয়া বলে আমি  মনে করি। একই সাথে, সাহিত্যিক এর বদলে প্রফেশনাল ক্রীড়া সাংবাদিক দরকার, যে সাদাকে  সাদা আর কালোকে কালো বলতে জানে, অতিরিক্ত তোষন করে কোন খেলোয়াড়ের ক্যারিয়ার ধ্বংস  করে না। 
তথ্যসূত্রঃ  ক্রিকইনফো
 

