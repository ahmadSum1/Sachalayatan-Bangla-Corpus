তুমি আসবে বলে



আজ ফাগুনের আগুন ঝরা কৃষ্ণচূড়া,
বলছে আমায় হারিয়ে যেতে দূর অজানায়।
কঁচি পাতার সজীব প্রাণের আলতো ছোঁয়ায়,
মন যেন চায় পাশে পেতে শুধুই তোমায়।
দখিনা হাওয়ার দোলায় সকল গাছের পাতা দোলে,
তুমি আসবে বলে কষ্টগুলো যাচ্ছে যেন উড়ে।
আড়াল থেকে কোকিল ডাকে,
কুহু সুরে এ মন ভোলে।
নদীর জলে ঢেউ জাগে,
তোমার আসায়, এ হৃদয় দোলে।
আজ প্রজাপতি ডানা মেলে,
যাচ্ছে উড়ে দুলে দুলে।
তবে কেন তুমি থাক দূরে,
দাওনা ধরা হাত বাড়িয়ে।
দোয়েলও আজ গান ধরেছে,
গাছের ডালে হৃদয় মেলে।
আজ আমিও দরজা খুলে
দাঁড়িয়ে আছি, তুমি আসবে বলে।

