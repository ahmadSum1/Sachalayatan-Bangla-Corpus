আবার একাকীত্বে



নিজেকে শুদ্ধ রাখতে,
দিলে তোমার অতীতের বিষ উগলে আমার পাতে,
আর খাওয়া যাবে কি যাবে না ভেবে পিছপা হলাম।
ক্লেশের শেষ বিন্দু পর্যন্ত যেয়ে ফিরে আসা
অসফল মনে- তখন দগদ্গে জ্বালা,
অনিচ্ছাতেও ভেংচে যায় মুখ
তবু কান রাখি খাড়া
বাকিটা শোনার জন্যে।
মুহুর্তে ভেস্তে গেলো স্বপ্নবাজি,
বিষনাগ বাসা বাধে শ্বাসনালীতে
মগজের চিলে কোঠায় ঢিপ ঢিপ চিনচিনানী,
আমি আস্তে আস্তে ঢলে পড়ি আবারো
আবারো সেই একাকীত্বের গহব্বরে-
আগের চেয়েও বড্ড বেশী অন্ধকার,
আরও বেশী ব্যাথাতুর।

