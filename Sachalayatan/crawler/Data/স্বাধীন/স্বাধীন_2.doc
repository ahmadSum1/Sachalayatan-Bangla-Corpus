পার্শ্ব-প্রতিক্রিয়া



সতর্ক বাণীঃ লেখাটিতে ধর্মানুভুতিতেও আঘাত লাগার মতো বক্তব্য রয়েছে। আপনি যদি ধর্ম বিষয়ে সংবেদনশীল হোন তবে লেখাটি এড়িয়ে যাওয়াই আপনার জন্যে সুখকর হবে। 
একটি মানুষের গড় আয়ু মানব সভ্যতার তুলনায় কতটুকু? কিছুই তো নয়। প্রায় সাড়ে চারশত কোটি বছর আগে সৃষ্ট পৃথিবীর বয়স কিংবা প্রায় চারশত কোটি বছর আগে উদ্ভব প্রথম প্রাণের কথা যদি চিন্তা করেন [১,২], দেখুন আমার বা আপনার জীবন এই মহাকালের তুলনায় কত ক্ষুদ্র। বাদ দিন কোটি বছরের হিসেব। ভেবে দেখুন আমাদের প্রথম পূর্বপুরুষদের কথা যাদের উদ্ভব আজ থেকে প্রায় পঞ্চাশ লক্ষ বছর আগে অথবা আজকের আধুনিক মানুষদের কথা যাদের উদ্ভব প্রায় দেড়/দুই লক্ষ বছর আগে [১,২]।- কোটি কোটি বৎসর থেকে লক্ষ বছরে নেমে আসলাম - তারপরেও কি আমাদের জীবন সেই তুলনায় এতটুকু বৃদ্ধি পাচ্ছে?
তারপর ধরুন সেই প্রথম মানব দলটির কথা যারা প্রায় পঞ্চাশ থেকে সত্তুর হাজার বছর আগে আফ্রিকা থেকে যাত্রা শুরু করেছিলো একদিন বিশ্বকে জয় করবে বলে [১,৩]।,  এর মাঝে আমাদের এই সাহসী পূর্বপুরুষেরা পার করে দেয় একটি বরফ যুগও যা শেষ হয় আজ থেকে প্রায় বারো থেকে পনেরো হাজার বছর আগে। সেই হাজার হাজার বছরের তুলনায় আমার বা আপনার এক ষাট বছরের জীবন কতই না ক্ষুদ্র? 
শুধুমাত্র আগ্রহীদের জন্যে প্রাণের বিবর্তনের টাইম লাইনটি দেওয়া হলো [২]।, বাকিরা পরের প্যারায় চলে যেতে পারেন।


The basic timeline is a 4.5 billion year old Earth, with (very approximate) dates:
	3.8 billion years of simple cells (prokaryotes),
	3 billion years of photosynthesis,
	2 billion years of complex cells (eukaryotes),
	1 billion years of multicellular life,
	600 million years of simple animals,
	570 million years of arthropods (ancestors of insects, arachnids and crustaceans),
	550 million years of complex animals,
	500 million years of fish and proto-amphibians,
	475 million years of land plants,
	400 million years of insects and seeds,
	360 million years of amphibians,
	300 million years of reptiles,
	200 million years of mammals,
	150 million years of birds,
	130 million years of flowers,
	65 million years since the non-avian dinosaurs died out,
	2.5 million years since the appearance of the genus Homo,
	200,000 years since humans started looking like they do today,
	70,000 - 50,000 years since - Homo sapiens move from Africa to Asia.
	25,000 years since the disappearance of Neanderthal traits from the fossil record.
	13,000 years since the disappearance of Homo floresiensis from the fossil record.

এই সুদীর্ঘ সময় ধরে মানুষের সাথে অন্যান্য প্রাণীকূলের বিশেষ পার্থক্য ছিল না, এবং মানব সভ্যতার বিশেষ কোন অগ্রগতিও হয়নি। লক্ষ লক্ষ বছর ধরে  তারা শিকার এবং ফলমূল সংগ্রহ করেই কাটিয়ে দিল। মানব সভ্যতায় একটি বৈপ্লবিক পরিবর্তন আসে কৃষিকাজ শুরুর পর থেকে  যা শুরু হয় মাত্র প্রায় দশ হাজার বছর আগে [৩]।,  আগে যখন মানুষ মূলত শিকার এবং ফলমূল সংগ্রহ করে জীবিকা নির্বাহ করতো তখন প্রতিটি গোত্রে মানুষের সংখ্যা খুব বেশি ছিল না (দশ থেকে একশত জন)।,  কিন্তু কৃষিকাজ শুরুর পর মানুষের জনসংখ্যার বিষ্ফোরণ হলো, এবং সেই সাথে সমাজ ব্যবস্থাতেও বড় সড় পরিবর্তন হলো। ছোট ছোট গোত্র থেকে সমাজ, সমাজ থেকে রাষ্ট্র, রাষ্ট্র থেকে সাম্রাজ্য তৈরী হলো। 
কৃষিকাজ ছাড়াও আরেকটি বৈপ্লবিক আবিষ্কার মানব সভ্যতাকে আজকের এই অবস্থায় নিয়ে এসেছে তা হচ্ছে লিখন পদ্ধতির আবিষ্কার যার সূচনা হয় আজ থেকে প্রায় পাঁচ হাজার বছর আগে। মূলত কৃষিকাজ এবং লিখন পদ্ধতি এই দুইয়ের ফলেই আমরা তাই দেখতে পাই মিশরীয় সভ্যতা, ব্যবিলনীয় সভ্যতা, হরোপ্পা-মহাঞ্জোদারো সভ্যতার মতো সভ্যতাগুলোকে। এই সভ্যতাগুলোর যাত্রাও শুরু হয়েছে প্রায় লিখন পদ্ধতি আবিষ্কারের সময়কাল থেকেই ( প্রায় ৩০০০ BC)। 
লিখন পদ্ধতির সাথে সাথে আরেকটি বিষয়ের যাত্রা শুরু হয়েছে তা হচ্ছে প্রাতিষ্ঠানিক ধর্ম [৪]।, লিখন পদ্ধতি আবিষ্কারের আগেও যে ধর্ম ছিল না তা নয়। গোত্র বেইজড সমাজেও মানুষের ধর্ম ছিল তবে তা ছিল মূলত লোকজ ধর্ম। আদিম মানুষের মধ্যে নিয়েনথার্ডাল প্রজাতির মধ্যেও মানুষকে মাটিতে কবর দেওয়ার প্রচলন ছিলো যা আদিম ধর্মীয় আচরণকে নির্দেশ করে [৫,।,  তবে প্রথম লিখিত ধর্মগ্রন্থ আমরা পাই আজ থেকে প্রায় সাড়ে চার হাজার বছর আগে। “পিরামিড টেক্সট” (প্রায় ২৪০০ BCE) হচ্ছে প্রথম লিখিত ধর্মগ্রন্থ [৫,৬]। খেয়াল করে দেখুন এই হাজার/লক্ষ বছরে আব্রাহামিক ধর্মের কোন খবর নেই বরং আব্রাহামিক ধর্মের আগে হিন্দু ধর্মের উৎপত্তি।
ধারণা করা হয় যে কৃষ্ণের জন্ম হয়েছে প্রায় ৩০০০ খ্রীষ্ট-পূর্বে [৫,৭]।,  আব্রাহামিক ধর্মের শুরু হিসেবে দেখতে পারি ইসলাম ধর্মে যাকে ইদ্রিস (বাইবেলে ইনোক) বলা হয় তার হাত ধরে। তার বই হচ্ছে “বুক অফ ইনোক” [৮]।,    ইদ্রিসের সময়কালটি নিশ্চিত করে বলা  নেই কোথাও। তবে তিনি যেহেতু নুহ এবং ইব্রাহীমের আগের সময়কার তাই ধারণা করা যেতে পারে  তিনি “পিরামিড টেক্সট” (প্রায় ২৪০০ BCE)  এর কাছাকাছি সময়েই এসেছেন, যদিও তার বইটি লেখা হয়ে অনেক পরে, সম্ভবত তিনশত খ্রীষ্টপূর্বে [৮]।, এর পরে আব্রাহাম (প্রায় ২০০০ খ্রীষ্টপূর্ব) এরও নিজস্ব ধর্মগ্রন্থ রয়েছে “টেস্টামেন্ট অফ আব্রাহাম” [৯]।, ইহুদীদের মূল ধর্মগ্রন্থ “তাওরাত” আসে মুসার (প্রায় 1391–1271 BCE) হাত ধরে [১০]।, তারও প্রায় এক হাজার বছর পর বাইবেল আসে যীশুর হাত ধরে, আর আরো ছয়শত বছর পরে ইসলাম আসে মুহাম্মদের হাত ধরে [৫]।, তবে ঠিক এরই মাঝে আরো ভিন্ন কিছু ধর্মাবতারও জন্ম গ্রহণ করেন। যেমনঃ জরথ্রুষ্ট (১০০০ খ্রীষ্টপূর্ব), মহাবীর (৫৯৯ খ্রীষ্টপূর্ব) গৌতম বুদ্ধ (৫৬৩ খ্রীষ্টপূর্ব), কনফুসিয়াস (৫৫১ খ্রীষ্টপূর্ব) [৫]। 
সুবিধের জন্যে একটি টাইম লাইন দেওয়া হলো [৫]।


প্রায় ৩০০০ খ্রীষ্টপূর্ব – কৃষ্ণের জন্ম (ভগবৎ গীতা)
প্রায় ২৪০০ খ্রীষ্টপূর্ব – পিরামিড টেক্সট
প্রায় ২৪০০ খ্রীষ্টপূর্ব (নিশ্চিত নয়) – ইদ্রিস/ইনোক (বুক অফ ইনোক)
প্রায় ২০০০ খ্রীষ্টপূর্ব – আব্রাহাম (টেস্টামেন্ট অফ )
প্রায় ১৩০০ খ্রীষ্টপূর্ব – মুসা (তাওরাত)
প্রায় ১০০০ খ্রীষ্টপূর্ব – জরথ্রুষ্ট
প্রায় ৫৯৯ খ্রীষ্টপূর্ব – মহাবীর (জৈন ধর্ম)
প্রায় ৫৬৩ খ্রীষ্টপূর্ব – বুদ্ধ
প্রায় ৫৫১ খ্রীষ্টপূর্ব – কনফুসিয়াস
প্রায় ৭ খ্রীষ্টপূর্ব – যীশুখ্রীষ্ট
প্রায় ৬০০ খ্রীষ্টাব্দ – মুহাম্মদ (ইসলাম)

খেয়াল করে দেখুন মাঝখানের মহাবীর, জরথ্রুষ্ট, বুদ্ধ, কনফুসিয়াস এদের ধর্মকে বাদ দিলে বাকি থাকে আব্রাহামিক ধর্মগুলো যেগুলোর উৎপত্তি একই অঞ্চলে এবং তাই এদের মধ্যে বর্ণিত ইতিহাসও কাছাকাছি এবং রিচিউয়ালগুলোও কাছাকাছি। কোন সন্দেহ নেই যে উক্ত ধর্মগুলো সময়ের সাথে সাথে বিবর্তিত হয়েছে হাজার বছর ধরে। এর সাথে মূল সৃষ্টিকর্তার সম্পর্ক সামান্যই। আর চৌদ্দশত কোটি কিংবা চারশত কোটি, কিংবা লক্ষ লক্ষ বছরের মানব সভ্যতার যে ইতিহাস দিয়েছি তার তুলনায় এই ধর্মের উৎপত্তি কিংবা বিবর্তনের সময়টুকু খুবই ক্ষুদ্র একটি সময়। 
আমার দেখা মতে বেশির ভাগ মানুষ ধর্ম নিয়ে খুব বেশি সংবেদনশীল, কিন্তু চিন্তা করে দেখে না যে ধর্মের গুরুত্ব আসলে ঠিক কতটুকু। ধর্ম বড় না মানুষ বড় সেটা নিয়ে চিন্তা করে না। ধর্ম নিয়ে মানুষের এই  অতিসংবেদনশীলতা খুব কষ্ট দেয়, কিন্তু খুব বেশি কিছু করারও উপায় নেই। মানব জাতির আজ সকল প্রাণীকূলের মধ্যে শ্রেষ্ঠত্য অর্জনের পেছনে  বিবর্তনের যে বিষয়টির সবচেয়ে বড় অবদান তা হচ্ছে মানব মস্তিষ্ক। এই মস্তিষ্কের কল্যাণেই আজ মানুষ চিন্তা করতে পারে, কিংবা ভাষা ও লেখার মাধ্যমে নিজেদের মধ্যে যোগাযোগ করতে পারে। আবার এই মস্তিষ্কের কারণেই মানুষ কল্পনা করতে পারে। মস্তিষ্ক আমাদের অনেকে কিছু দিয়েছে আবার সাথে দিয়েছে এই ধর্মকে। 
মানুষের কল্পনা শক্তি মানুষকে বাধ্য করেছে চিন্তা করতে ভিন্ন একটি কাল্পনিক জগতকে। কখনো কখনো এই কাল্পনিক জগতই এতো বাস্তব হয়ে ধরা দেয় যে তার বাস্তব জীবন পরিচালিত হয় সেই কল্পনার জগতকে কেন্দ্র করে। যারই ফলাফল মানুষের সৃষ্টিকর্তাকে সত্যি বলে ধরে নেওয়া, ধর্মগ্রন্থগুলো ঐশ্বরিক বলে ধরে নেওয়া, স্বর্গ/নরককে সত্যি বলে ধরে নেওয়া, জ্বীন/ফেরেস্তার মতো বিষয়গুলোকেও সত্যি হিসেবে ধরে নেওয়া। এর থেকে মুক্তি খুব সহজ নয়। এটি আমাদের মস্তিষ্কের একটি বাই-প্রোডাক্ট অথবা অন্য কথায় সাইড-এফেক্ট। ঔষুধের যেমন সাইড-এফেক্ট থাকে তেমনি উন্নত মস্তিষ্ক থাকার সাইড-এফেক্ট হচ্ছে আমাদের এই ধর্ম, বা জীবন-মৃত্যু নিয়ে চিন্তা করা, বা জীবনের অর্থ খোজা, আবেগাপ্লুত হওয়া। নিম্নবুদ্ধিমত্তা বিশিষ্ট প্রাণির কথা চিন্তা করেন ওরা কি চিন্তা করে সৃষ্টিকর্তা কোথায় বা জীবনের অর্থ কি? কেবল মানুষই করি। 
আমরা শুধু ধর্ম নিয়েই চিন্তা করি না। আমরা সব কিছু নিয়েই চিন্তা করে জীবনকে অহেতুক জটিল করে তুলি। আমরা চিন্তা করি জাফর ইকবালের মেয়েরা কি ড্রেস পড়লো, জাগোর মেয়েরা কি পড়লো, মেয়েটা ওড়না গলায় দিল কিনা। খেয়াল করে দেখুন যারা এইসব তুচ্ছ বিষয়ে সংবেদনশীল তাদের সংবেদনশীলতার আগমন ধর্ম হতেই। অনেকে হয়তো দ্বিমত করতে পারেন যে এই মানুষগুলোই বিকৃত, এখানে ধর্মের কোন দায়িত্ব নেই। তা আমি মনে করি না। খেয়াল করে দেখুন যে ধর্মের নামেই এই নারীদেরকে বস্তায় পুরা হয় (ইসলাম), এই ধর্মের নামেই নারীদেরকে ডাইনী অপবাদ দিয়ে পুড়িয়ে মারা হয় (বাইবেল), এই ধর্মের নামেই নারীদেরকে সতিদাহের নামে পুড়িয়ে মারা হয় (হিন্দু ধর্ম)।, অথচ হিন্দু ধর্ম থেকে শুরু করে সবগুলো প্রাতিষ্ঠানিক ধর্মের যাত্রা আজ থেকে কেবল মাত্র পাঁচ হাজার বছর আগে। মহাকালের তুলনায় এই সময়টুকু কতই না ক্ষুদ্র। অথচ তারপরেও আমরা এই ধর্মগুলোকেই সত্য ধরে নিয়ে নিজের বিবেক বুদ্ধিকে বিসর্জন দেই। খুব হতাশা জনক কিন্তু খুব বেশি কিছু করার নেই। বিবর্তনের টাইম স্কেল খুব ধীর গতির। হয়তো আরো কয়েক হাজার বছর কিংবা লক্ষ বছর লেগে যাবে মস্তিষ্কের এই পার্শ্বপ্রতিক্রিয়া থেকে মানুষকে মুক্ত হতে। 
নোটঃ লেখাটি সচল ও মুক্তমনার সদস্য বন্যা’পু কে উৎসর্গ করছি যার “বিবর্তনের পথ ধরে” [১] বইটির হাত ধরে বিবর্তনের প্রাথমিক বিষয়গুলো শিখি। বাংলায় বিবর্তনের উপর এর চেয়ে সহজ ভাষায় আর কোন বই লেখা হয়েছে কিনা জানি না। বন্যা’পু সুস্থ হয়ে বিবর্তনের উপর আমাদেরকে আরো অনেক বই উপহার দিবেন এই কামনা করি।
পাদ টীকা।
১, বিবর্তনের পথ ধরে  http://www.mukto-mona.com/Articles/bonna/book/
২। http://en.wikipedia.org/wiki/Timeline_of_evolution#Basic_timeline
৩। http://en.wikipedia.org/wiki/Prehistory#Timeline
৪। http://en.wikipedia.org/wiki/Evolutionary_origin_of_religions
৫। http://en.wikipedia.org/wiki/Timeline_of_religion 
৬। http://en.wikipedia.org/wiki/Pyramid_Texts
৭। http://en.wikipedia.org/wiki/Bhagavad_Gita#Date_and_text
৮। http://en.wikipedia.org/wiki/Book_of_Enoch
৯। http://en.wikipedia.org/wiki/Testament_of_Abraham
১০। http://en.wikipedia.org/wiki/Torah

