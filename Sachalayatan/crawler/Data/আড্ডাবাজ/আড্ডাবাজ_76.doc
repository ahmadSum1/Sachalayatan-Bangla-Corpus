হার্ভার্ডে জেনারেল মইনকে নিয়ে ঝড়



পত্রপত্রিকার পাতার চেয়ে ব্লগের পাতা যে অনেক শক্তিশালী তা স্বয়ং জেনারেল মইন হাড়ে হাড়ে টের করতে পেরেছেন এবার মার্কিন মুল্লুক সফর করতে এসে। যারা ব্লগের পাতা মনোযোগ দিয়ে পড়েন তারা ইদানীংকার ঘটনাগুলোর শিরোনাম দেখলেই বুঝতে পারবেন। হার্ভাডে জেনারেল মইনের বক্তৃতা নিয়ে যখন তোলপাড় শুরু হলো তখন সবাই খোঁজ খবর নেয়া শুরু করলেন। সবাই জানতে চাচ্ছে জেনারেল মইন কি সত্যি বক্তব্য রাখছেন? রাখলে কোথায়? 
এধরণের তর্ক-বিতর্ক যখন তুঙ্গে তখন ব্লগে প্রকাশ পেল হার্ভার্ডের এক শিক্ষক ড: ডেভিড কিং জেনারেল মইনকে নয়জন ছাত্রের ক্লাশে এক ঘরোয়া সেমিনারে ড: মইনকে তার ছাত্রদের বক্তব্য শোনার জন্য ডেকেছেন। দুস্টু লোকেরা অপবাদ দিল যে এতে ড: ডেভিড কিংএর কনসালটেন্সীর স্বার্থ আছে। তাকে বাংলাদেশে কনসালটেনট হিসেবে নিয়োগ দেয়া হতে পারে। এই ঘটনা খুব অল্প সময়ে এতোটাই আলোড়ন সৃস্টি করল যে স্বয়ং ড: ডেভিড কিং দেশী ভয়েসে আত্মপক্ষ সমর্থনে মন্তব্য দিয়ে বলেন: What are you talking about? I had no contact with General Moeen until he came to my class yesterday, and nobody ever approched me about consulting. Why didn't you just email me before posting? If you'd like to see the presentation that my students gave General Moeen, there's a PPT link off my homepage: www.ksg.harvard.edu/dking
Write anytime -- David King
ড: ডেভিড কিং তার নয়জনের ক্লাশে ড: মইনকে ডেকে এতোটা বিতর্কিত হবেন, তা কল্পনাও করেননি। দেশী ভয়েসে তিনি নিজে রেখে গেছেন দু'টো মন্তব্য। গত ২৪ ঘন্টায় ড: ডেভিড কিং বেশ ক'জন বাংলাদেশী ব্লগারকে লিখিত সাক্ষাতকার দেন তার সম্পর্কে  অভিযোগ খন্ডানোর জন্য। কিন্তু হার্ভার্ডের সেই ক্ষুদ্র পরিসরের সেমিনারও মইনের জন্য খুব একটা সুখকর হয়নি, তা প্রত্যক্ষদর্শীদের মন্তব্যে ফুটে উঠেছে। 
একটু আগে বিবিসির প্রভাতী অনুষ্ঠানে সজীব ওয়াজেদ জয় জেনারেলের হার্ভার্ড সফর নিয়ে সাক্ষাতকার দেন:








     Get this widget 
|
     Track details  
|
 		eSnips Social DNA    





তবে সবচেয়ে মজার ব্যাপার হচ্ছে: জেনারেল মইনের উপস্থিতি নিয়ে ঝড় হার্ভার্ডের ড: ডেভিড কিং-এর জন্য কতোটা বিব্রতকর হয়েছে তা বলার অপেক্ষা রাখে না। এতো ঝড়ঝঞ্জার মধ্যে একটা ব্যাপার নিদারুণ অস্পস্ট: জেনারেল মইনের হার্ভার্ড ভ্রমন ড: ডেভিড কিংএর ক্লাশ রুমে এসে কেন অবসান হলো? তবে ডেভিড কিং-এর জন্য ভোগান্তির আপাতত অবসান হয়নি। তিনি হয়তো জানেনও না, সামরিক বাহিনীর রুদ্র রোষে পড়ে তার মতো বিশ্ববিদ্যালয় শিক্ষকরা বিনা বিচারে আর বিনা চিকিৎসায় বাংলাদেশের জেলে ধুকে ধুকে মুক্তির প্রহর গুনছেন। জেনারেলে মইনের হার্ভার্ড সফরের বিবরণ যে বড্ডো রহস্যমূলক তা মিথ্যে হলেও বাস্তবতা যে বড্ডো কঠিন আর তিক্ত তা জেনারেল নিজে শেষাবাধি হাড়ে হাড়ে টের করতে পারছেন। 

