ছুপা জামাতী চিনবেন কিভাবে?



অসম্ভব একটা প্রত্যাশা নিয়ে এবারের ১৬ই ডিসেম্বর জাতি উদযাপন করল। প্রথমবারের মতো ঘৃণ্য যুদ্ধাপরাধীদের কয়েকজনকে জেলে পুরে জাতি সগর্বে এবং প্রবল আত্মবিশ্বাসে বিজয় উৎসব উদযাপন করল। আমি যুদ্ধাপরাধী শব্দ ব্যবহার করতে স্বাচ্ছন্দ্য বোধ করি। বর্তমান সরকার "মানবতার বিরুদ্ধে অপরাধ আর আন্তর্জাতিক অপরাধ" বলে বিষয়টিকে অতি সাধারণীকরণ করেছে, সম্ভবত: কৌশলগত কারণে। সংজ্ঞাগত বিশ্লেষণের বিতর্কে  আপাতত না গিয়ে করণীয় বিষয় কি তা নিয়ে একটু আলোকপাত করতে চাই।
বিজয় দিবসে এবারেও সবচেয়ে বড়ো প্রশ্ন ছিল: যুদ্ধাপরাধীদের বিচার কবে নাগাদ সম্পন্ন হবে? প্রত্যাশা আর বাস্তবতা একটু ভিন্ন। তার মাঝে অতি উৎসাহী কর্তাব্যক্তিদের কথা শুনলে মনে হয়, এই তো রাত ফুরোবার আগেই ৭১'এর "জানোয়ার" ও তাদের সহযোগীদের ফাঁসীর দড়িতে ঝুলিয়ে জাতিকে কলঙ্কমুক্ত করা হবে। কিন্তু বাস্তবতা একটু কঠিন। এমনিতেই আওয়ামী লীগ একটু বেশী আত্মবিশ্বাসী। তার মাঝে তাদের দলের পাতি নেতারা আরও এক কাঠি সরেস। এরকম একজন পাতিমন্ত্রীর কথা বলতেই পাশ থেকে একজন বলে উঠলেন, "ঐ ব্যাটাতো মূর্খ, কি বলতে কি বলে"? গরুর মতো জাবর না কেটে মুখে একটু লাগাম টেনে কাজে নামুন। যুদ্ধাপরাধীদের বিচার দাবী করা এক কথা। আর এটি বাস্তবায়ন কর পুরোপুরি ভিন্ন কথা। এক্ষেত্রে যে সমন্বিত কৌশলগত দিক-নির্দেশনা প্রণয়ন করার প্রয়োজন ছিল, তা হয়নি। বাস্তবায়ন তো আরও অনেক দূরের কথা। 
এধরণের সিরিয়াস কথা কোন এক আসরে যখন চলছিল, সেখানেই একজন বলেছিলেন: "আপনি ছুপা জামাতী চিনবেন কি করে"? মনে আছে, আইসিটি প্রথমেই হোঁচট খেল। সরকার যাকে নিয়োগ দিল, তাকে সরাতে হলো। কেন? ছুপা জামাতী চেনার মতো লিটমাস টেস্টের ব্যবস্থা কোথায়? ব্লগে একবার নব্য রাজাকার আর তাদের সহযোগীদের চেনার জন্য একটা জনপ্রিয় টেস্ট বেশ জনপ্রিয় ছিল। সেটা ব্লগে হয়তো সম্ভব। কিন্তু সরকার যখন সিদ্ধান্ত নিতে চায়, তখন কিন্তু ব্যাপারটা আরও ব্যাপক, গভীর ও দুরুহ! আর সর্ষের মধ্যে ভুত লুকিয়ে থাকলে ব্যাপারটা মোটামুটি অসম্ভব হয়ে দাঁড়ায়।
দু'বছর আগে এক শ্রদ্ধেয় সিনিয়র ভাই বলেছিলেন: "লিস্টটা তৈরী করো"? জিজ্ঞেস করলাম, কাদের? তিঁনি উত্তর দিয়েছিলেন: "তথাকথিত সুশীলদের, ছুপা জামাতীদের"। কাজটা কেউ করেনি। এখন বুঝতে পারছি, কেন তিনি কথাটা বলেছিলেন। যুদ্ধাপরাধীদের বিচারের দাবী প্রবলতর হচ্ছে, সাথে সাথে বাড়ছে ছুপা জামাতীদের আনাগোণা। অনেকে রং পাল্টিয়েছেন। পাল্টাচ্ছেন। পাল্টাবেন। চিনবেন কিভাবে? এরা তো বিশ্ববিদ্যালয়ে রুমে বসে নীরবে লেখাপড়া করেছে? কোন মিছিলে যায়নি। এরা বর্ণচোরা। এদেরকে সেমিনারে দেখবেন। দেশ নিয়ে এদের আশঙ্কাটা একটু বেশী? খুব সমবেদনায় ভোগেন। সীমান্ত আজকাল খুব অরক্ষিত বলে আতঙ্কটা একটু বেশী বোধ করেন? দেশের অবস্থা খুব খারাপ হচ্ছে? তখন টেনে একটা চড় কসিয়ে জিজ্ঞেস করতে মন চায়: "হারামজাদা, এই অভাগা দেশটা ভাল ছিল কবে? কোন আমলে"?
ইকনোমিস্টে যুদ্ধাপরাধের বিচার নিয়ে সদ্য প্রকাশিত লেখাটা কি পড়েছেন? পড়লে হতাশ হবেন। তার এক কপি জেলের সেলে কম্বলের নীচে নিয়ে উনারা বুকে ধরে আছেন। উনারা আশার আলো দেখছেন। খুবই স্বাভাবিক। তাদের চ্যানেলগুলো খুব গভীর। জামাত শিবিরের প্রোপাগান্ডা মেশিন নিয়ে "সাপ্তাহিক" এর লেখাটা নিশ্চয়ই অনেকে পড়েছেন। তাদের চ্যানেলগুলোর সাথে যোগ হবে তথাকথিত ভদ্রবেশী সুশীলরা যারা "গণতন্ত্র, মানবাধিকার, স্বচ্ছতা আর সহনশীলতা" নিয়ে একটু বেশী চিন্তিত হয়ে পড়েন, কাতর হয়ে পড়েন। কারণ, এই আমলে আবার ক্রস ফায়ারের ভয়টা সঙ্গতকারণেই একটু কম। 
ওয়াশিংটন, লন্ডন, আর মধ্যপ্রাচ্যে গত দু'বছরে কারা সবচেয়ে বেশী আনাগোণা করেছে তার তালিকাটা একটু খুঁজে বের করুন। মনে পড়ে, ভিআইপি গেইট দিয়ে সসম্মানে যুদ্ধাপরাধী দেশ বিদেশ ঘুরে এসেছে সেদিনও। "বজ্র আঁটি, ফস্কে গেরো" আর কাকে বলে?
একটা বিষয় ভুললে চলবে না, মুক্তিযুদ্ধে বিজয় এনেছিল এদেশের সাহসী জনতা। যুদ্ধাপরাধীদেরে বিচারের দাবী নির্বাচনী ম্যান্ডেট করে দিয়েছে এই জনগণ যারা বর্তমান সরকারকে ক্ষমতায় বসিয়েছে। এর সাথে বেইমানী করলে বাংলাদেশের জনগণ মাফ করবে কি না জানি না? তবে রাজাকার-জামাতীরা করবে না। তারা এই ভুলের মাশুল কড়ায় গন্ডায় শোধ করে নিবে। 
তাই, ছুপা জামাতী চেনার জন্য আপনার পাশে যিনি বসে আছেন তাকে জিজ্ঞেস করুন। তালিকাটা তৈরী করুন, সযত্নে কাছে রাখুন। মনে রাখবেন, এর প্রয়োজন হতে পারে যে কোন মূহুর্ত্তে। ব্লগে ঠিক এখনই শেয়ার করতে হবে না। যখন দরকার হবে, তখন আপনি নিজেই জানবেন। 

