পোল্যান্ড থেকে পাবনা:



দুটো খবর এক সময়েই বের হলো। ষাট বছর পরও আইন নীরবে পিছু অনুসরণ করছে। বাংলাদেশ থেকে হাজার মাইল দুরে ঘটনাটা ঘটেছে। দু'টো সম্পর্কবিহীন ঘটনা মানবতার এক সূতোয় বাঁধা। মানবতার বিরুদ্ধে অপরাধের শাস্তি  একদিন না একদিন ভোগ করতেই হবে। গণহত্যা ও মানবতার বিরুদ্ধে অপরাধের বিচার শুধু সময়ের ব্যাপার। তাই, হতাশ হওয়ার কোন কারণ নেই।
ইউক্রেনের ডিমানজানুক আর বাংলাদেশের পাবনার মইত্যা নিজামী মানুষের নির্যাতন ও হত্যার সাথে জড়িত। ডিসেম্বরের ২৯ তারিখে এপি এই খবর পরিবেশন করে যে, পোল্যান্ডের ট্রেবলিংকা শিবিরে গণহত্যার জন্যে ৮৫ বছর বয়সের ডিমানজানুক অভিযুক্ত। অন্যদিকে, বাংলাদেশের পাবনায় ১৯৭১ সালে গনহত্যার সাথে জড়িত নিজামী এখনো বিচারের সম্মুখীন হননি। বিএনপি জামাত জোট তাকে শিল্পমন্ত্রীর দায়িত্ব দিয়ে তার অপকর্মের জন্য পুরস্কৃত করেছে। ভোরের কাগজ ২০০৫ সালে ডিসেম্বরের ৩০ তারিখে ১৯৭১ সালে নিজামীর ঘৃণ্য অপকর্মের বিস্তারিত চিএ তুলে ধরে। আইন এখন হোক অথবা ষাট বছর পর হোক অপরাধীকে বিচারের কাঠগড়ায় দাঁড় করাবেই।
(আডডায় প্রকাশিত হয় জানুয়ারী ৫, ২০০৬-এ)

