ব্যর্থতার দিকে হাঁটছে তত্বাবধায়ক সরকার



দেশী ভয়েসে প্রকাশিত মনসুর ইব্রাহীমের লেখাটি পড়ছিলাম। গত ক'দিনের ঘটনাগুলোকে তিনি চমৎকারভাবে বিশ্লেষণ করেছেন। সামরিক বাহিনীর সমর্থনপুস্ট সরকারের একচোখা নীতি ও অসংগতিগুলোকে তিনি যুক্তিযুক্ত প্রশ্নের মুখোমুখি করেছেন। শেখ হাসিনার জামিনের আদেশ নিয়ে সুপ্রীম কোর্টের আদেশের নাটকীয়তা, পুলিশ প্রহরা, রায়ের কপি পাওয়ার আগেই নতুন রুলিং, আর রেব পুলিশের বাড়তি প্রহরার আয়োজন এবং ২৪ ঘন্টার মধ্যে নতুন রুলিং জারি করার জারিজুরি নিয়ে তার প্রশ্রগুলো একেবারে ফেলনা না। খালেদা জিয়া আর সাইফুর রহমানের অঘোষিত অবৈধ অর্থ সাদা করার চেস্টা এবং সরকারের অর্থবহ নীরবতার পাশাপাশি শেখ হাসিনাসহ তার পরিবারের সদস্যদের ব্যাংক একাউন্ট জব্দ করে রাখার সিদ্ধান্ত কতোটা একপেশে তা কি আংগুল দিয়ে দেখাতে হবে। খালেদা জিয়ার দেশে বিদেশে একাউন্ট, সামরিক গোয়েন্দা বাহিনীর টর্চার সেল, আর দেশে বিদেশে সামরিক সরকারের এজেন্ডা নিয়ে উৎকন্ঠা মনসুর ইব্রাহীমের লেখায় স্পস্ট হয়ে উঠেছে। সবশেষে, সরাকারের ব্যর্থতা নিয়ে তিনি উপদেষ্টা ব্যরিস্টার মঈনুল হোসেনের ভবিষদ্বাণী নিয়ে উদ্বেগ প্রকাশ করেন। লেখাটি পড়ে মনে হলো, দেশ কি সামরিক সরকারের দিকে এগোচ্ছে?
বাংলাদেশ নিয়ে সর্বশেষ বিশ্লেষণমূলক লেখার জন্য পড়ুন: দেশী ভয়েস।

