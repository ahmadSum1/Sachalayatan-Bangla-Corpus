এ টীম বন্দনা



গতকাল দু'পোরে এক নিমন্ত্রনে দেখা হলো এক সিনিয়র ভাইয়ের সাথে দেখা। এই সিনিয়র ভাই বিশ্ববিদ্যালয়ে অধ্যাপনা করেন। ডাই হার্ড প্রো একাততর। রাজাকার-জামাত ইস্যু নিয়ে সোচ্চার। সামহোয়্যার ইনের একজন একনিষ্ঠ পাঠক। সামহোয়্যারে মোটামুটি সব নিকের আদ্যোপান্ত জানেন। কম্পিউটারের আশেপাশে সবসময় থাকেন। তাই সময় অসময়ে গিয়ে দেখেন সামহোয়্যারে বিভিন্ন নিকের পেছনের মানুষগুলোর কীর্তিকলাপ। তার মুখে আজকে এ টীমের বন্দনা শুনে আমি পুরা টাস্কি খেলাম!!! সামহোয়্যার ইন গালাগালি আর রাজাকারির চরমে আছে-এই স্বতসিদ্ধ ধারণার পাশে এ-টীমের এমন অন্ধ ভক্ত আমি আগে কখনও দেখিনি। তিনি নিজে লেখেন না। তাকে লিখতে বললে তিনি বলেন সময় নেই। তারপরও এ-টীম নিয়ে তার ব্যক্তিগত অভিমত আমাকে সত্যি অবাক করল। তিনি বললেন, যারাই এ টীমের পেছনে আছে তারা অবশ্যই অত্যন্ত জিনিয়াস। বললেন, "ছেলেগুলোর সাথে যদি কখনও দেখা হতো..."।
গালাগালি কতোটা ভাল আর খারাপ সেই কথা আমি বলব না। তবে মেসেঞ্জারে আরেকজন ব্লগারকে বলেছিলাম, জামাত-শিবিরের সদস্যরা গালাগালি-লাঠালাথি-মারামারি'র উর্ধ্বে। এরা জানে, সকল গালাগালি আর লাঠালাথির মধ্যে কিভাবে মাটি কামড়ে পড়ে থাকতে হয়। কিভাবে একজন আরেকজনকে সমর্থন দিতে হয়। কিভাবে ছলে বলে কৌশলে এগোতে হয়। এদের রাজনৈতিক কৌশল আর ব্লগীয় কৌশলের মধ্যে ফারাক খুবই সামান্য। বাংলা ব্লগে জামাত-শিবিরের নিকদের ব্লগীয় স্বীকৃতি-পূনর্বাসনের জন্য ব্লগার কৌশিকের একান্ত সাক্ষাতকারের কথা অনেকেই জানে। তেলে জলে মিশিয়ে মর্দনক্রিয়ায় আরও অনেকের অবদান আছে যাদের নাম আলাদা করে বলার দরকার নেই। প্রাপ্তি ইস্যু অথবা চট্রগ্রামে পূনর্বাসন নিয়ে এরা প্রচ্ছদপটে আসে। সুশীল সমাজের সাথে একাত্ম হয় রাজনীতির মাঠে। তার মধ্যে এদের নাড়ী নিয়ে যখন এ টীম ভাষাগত উতকর্ষতা দিয়ে মাঠে নামেন তখন শুরু হয় শ্লীলতার মাপামাপি। গোলাম আজম আর রাজনৈতিক ইসলাম নিয়ে দাওয়াতী কাজকর্ম যে এ টীমের গালাগালির চেয়েও অনেক বেশী অশ্লীল ও অনৈতিক সেটা বলার বা বোঝার মানুষের আকাল আছে। আর এই আকাল যতোদিন থাকবে ততোদিন জামাত-শিবির ব্লগে আর রাজনীতির মাঠে জামাত শিবিরের প্রভাব প্রতাপ বজায় থাকবে। 

