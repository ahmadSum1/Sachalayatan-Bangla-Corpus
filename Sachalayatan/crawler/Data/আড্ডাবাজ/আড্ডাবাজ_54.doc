তত্বাবধায়ক সরকারের এক বছর:



(আজকের লেখাটা উতসর্গ করলাম সামরিক জাঁতাকলে আটক ছাত্র-শিক্ষকদের জন্য। তাদের নি:শর্ত মুক্তি না হওয়া পর্যন্ত নিন্দা ও ঘৃণা জানাতে থাকব অথর্ব-উদ্ধত আগ্রাসী নেকড়েদের প্রতি)
একটি অসাংবিধানিক অনির্বাচিত অথচ দৃশ্যত জনপ্রিয় সামরিক সরকারের প্রথম বার্ষিকীর ঠিক একদিন আগে এই সরকার একটু খোলস বদলাল। এক বছরের আমলনামা নিয়ে সরকারের মধ্যের সরকার আতঙ্কিত।  চারজন উপদেস্টা পদচ্যূত হলেন। নতুন পাঁচজন নিয়োগ পেলেন। রং বদলালে আর খোলস বদলালে কি সরকারের ইমেজ বদলাবে? এই সরকারের সবচেয়ে বড়ো সাফল্য কি? সেই প্রশ্নের উত্তর একমাত্র জনগণ দিতে পারবে। বিবিসি'র বাংলা বিভাগের বিশেষ পরিবেশনা নিয়ে আজ সকালের আড্ডার পাতা সাজালাম। বাংলাদেশের নিউজ মিডিয়াতে সরকারের মূল্যায়ন সঙ্গতকারণেই খুব পরিমিত ও সতর্ক। এ ব্যাপারে আরও বিশ্লেষণমূলক লেখা নিয়ে আপনাদের কাছে পরে ফিরে আসব। গণতন্ত্র মুক্তি পাক- শহীদ নুর হোসেনের এই স্বপ্ন বাস্তবতায় কতোটা ধরা দেবে- তা নিয়ে প্রশ্ন প্রকট হয়ে উঠছে। এক ধরণের গুমোট পরিবেশে দেশ হাঁটছে অস্পস্টতা ও অস্বচ্ছতার দিকে। 
আজকের বিবিসি'র বাংলা বিভাগের পরিবেশনায় তত্বাবধায়ক সরকারের প্রথম বার্ষিকী নিয়ে অনুষ্ঠানটি শুনে দেখুন: 








     Get this widget 
|
     Track details  
|
 		eSnips Social DNA    





কিছু প্রশ্ন বারবার ঘুরে ফিরে সামনে আসে। সরকার স্বচ্ছতার প্রতিশ্রুতি নিয়ে আসলেও সবকিছুতে কেন অস্পস্টতা বাস করে। সরকারের জবাবদিহিতা নেই বলে তারা কি জবাবদিহিতার উদাহরণ সৃস্টি করছে না কেন? এই সরকার ক্ষমতা নেওয়ার পর বেসামরিক চাকরিতে ক'জন সামরিক কর্তাব্যক্তি সরকারী নিয়োগ পেয়েছেন? সিডর দুর্গতদের জন্য সরকার কতো টাকা পেয়েছে আর কতো টাকা কোথায় কিভাবে ব্যয় করেছে- এই সাধারণ হিসেবটা জনগণের কাছে দিলে সমস্যা কোথায়? সামরিক ত্রাণ ভান্ডারে চাঁদা দেয়ার জন্য লাইন ধরে দাঁড়ানো পাবলিক দিয়ে সামরিক বাহিনীর সিভিল ইমেজ তৈরীর চেস্টার কি কোন প্রয়োজন আছে? আর যদি করতেই হয় তাহলে সংগৃহীত সকল অর্থ প্রধান উপদেস্টার ত্রাণ ভান্ডারে জমা দেয়া হয় না কেন? এই টাকা কিভাবে কোথায় ব্যয় হয়? সামরিক বাহিনীর অবদান খাটো করার জন্য বলছি না, বলছি শুধু স্পস্টতা আর স্বচ্ছতার খাতিরে। সরকারের ভেতর সরকার যখন থলের বেড়ালের মতো বেরিয়ে আসে তখন ভবিষ্যত যে শুভ না, তা বোঝা যায়। রাজনৈতিক সংস্কার নিয়ে সরকারের রাজনৈতিক এজেন্ডা যে সিভিল পোশাকে ঢেকে রাখা যাচ্ছে না, তা হয়তো অনেক নির্বোধরা বুঝে না? 
এই সরকার অসম  সাহসিকতার জন্য প্রশংসার দাবী রাখে। তবে এই সাহসিকতা দেখাতে গিয়ে সরকার যে সবসময় সততা দেখাতে পারেনি, তা কি জানে? জরুরী আইন তুলে রাজনৈতিক দলগুলোর সাথে আলোচনা করে দ্রুত গণতন্ত্রের দিকে না গেলে সরকার নিজের পায়ে নিজেই কুড়োল মারবে। জবাবদিহিতা আর স্বচ্ছতা যদি গণতন্ত্রে উত্তরণের অনিবার্য শর্ত হয় তাহলে সময় এসেছে তা ফিরিয়ে দেয়ার। বন্যেরা বনে সুন্দর-এই কথা না বুঝে বন্য আর বর্বর আচরণ করলে নব্বইয়ের পরিণতি তরান্বিত হবে। তখন কিন্তু সুশীল সমাজ দিয়ে গণজাগরণ ঠেকানো যাবে না। তার আলামত গত একবছরে দু'বার চোখে পড়েছে। সামরিক বাহিনী নিয়ন্ত্রিত এই অনির্বাচিত সিভিল সরকারের উচিত তাদের ভুলগুলো শোধরানোর চেস্টা করা। অনতিবিলম্বে আটক সকল ছাত্র-শিক্ষকদের মুক্তি চাই। তাদের মুক্তি দিয়ে শুরু হোক প্রথম বার্ষিকীতে সরকারের সদিচ্ছার প্রথম বহি:প্রকাশ। আস্থার সংকটে বসবাস করা সত্যি বড্ডো বিপজ্জনক।

