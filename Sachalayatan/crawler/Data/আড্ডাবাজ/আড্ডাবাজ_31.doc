তেভাগা দিবস, গার্মেন্টস শ্রমিক আর জরুরী আইন:



শিরোনামটা সব পত্রিকায় একই রকম। গামেন্টস শ্রমিকরা মীরপুর এলাকায় কারখানা বন্ধের প্রতিবাদ করেছে। দু'দিনের প্রতিবাদের পর মালিক, শ্রমিক আর সরকার পক্ষ একটা মীমাংসায় পৌঁছেছে। আজ তেভাগা আন্দোলন দিবস। ঐতিহাসিক তেভাগা আন্দোলনের ৬১ বছর পরও শ্রমিকদের আন্দোলন করেই দাবী আদায় করতে হয়। কিছুই বদলায়নি। তবে সামরিক সরকারের মেজাজ মর্জি একটু বদলেছে। লক্ষ্যণীয় বিষয় হচ্ছে যে ঢাকা বিশ্ববিদ্যালয়ে ছাত্র আন্দোলনের পর শ্রমিক আন্দোলন যে পেটোয়া বাহিনী দিয়ে দমন করা যাবে না তা সামরিক সরকার হাঁড়ে হাঁড়ে টের করতে পেরেছে। গার্মেন্টস শ্রমিকদের প্রতিবাদ সমাবেশের সামনে সরকারের যৌথ বাহিনী আর পুলিশ বাহিনী বেশ অসহায়ের মতো দাঁড়িয়ে ছিল। বিলম্বে হলেও শুভবুদ্ধির কি উদয় হয়েছে? আজকের সকালের চ্যানেল আই ও এটিএন বাংলার খবরের কিছু ভিডিও এখানে আপলোড করে দিলাম।


