তেলে জলে মেশে না:



এখানে বিতর্ক করার কোন ইচ্ছে নেই। নীরব দর্শক। সরব হতে পারি না। অনুভূতি আর প্রতিক্রিয়াগুলো তাই ভিন্ন ছকে প্রকাশ পায়। ঢালাও ভাবে কাওকে কিছু বলা ঠিক না। তারপরও সূত্র ধরে যদি সূত্রপাত হয়, তাহলে তার প্রতিকার কি? দয়া করে, ভুল বুঝবেন না। এই লেখাটা আগুনে ঘি ঢালার জন্য না। তবে আপনাদের ভাবনার খোরাক জোগাবার জন্য আবারও তুলে দিলাম। খুব খেয়াল করে দেখতে হবে, তেলে জলে কি মেশে? যাকে নিয়ে এই লেখা সে কিন্তু আড্ডার পাতায় এসে ঠিকই তার প্রতিক্রিয়া দিয়েছে। মুক্তিযুদ্ধর পক্ষ খুব আপেক্ষিক বিষয়। তর্কে মুক্তি নেই তা আমি বিশ্বাস করি। নিজেদের ভুলগুলো নিজেরা মুছে সামনে এগোবার মধ্যেই আমি বিজয় দেখি। তার ব্যতিক্রম হলেই বিপদ। আশা করি, সেধরণের উদারতা আমরা সবাই দেখাব। 

তেলে জলে মেশে কি না প্রশ্নটা পুরনো হলেও নতুন করে মাথায় ঘুরছে। চারদিকে তাকিয়ে দেখি অনেকেই তেল জল মিশিয়ে মৌলবাদ বিরোধী পাচন তৈরী করছেন। আমার কাছে ব্যাপারটা খুব সাদা কালো আর আলো অন্ধকারের মতো স্পস্ট। আপনি মুক্তিযুদ্ধের চেতনা বলতে বলতে মুখে ফেনা তুলবেন আর তার সাথে মৌলবাদীদের বগলদাবা করে রাখবেন তা হয় না। চেস্টা করলেও কাজ হবে না। ধর্মভিততিত রাজনীতির প্রবক্তারা আপনার প্রিয় বান্দা হবে আর এদিকে একাততরের চেতনার হারিকেন নিয়ে লেইসফিতার ব্যবসা করবেন, তা কিন্তু পাবলিক খাবে না। আজকালকার পোলাপাইনদের মগজ খালি কার্বোহাইড্রেট দিয়ে তৈরী না। তারা ঠিকই টের করতে পারে কত ধানে কত চাল। তাই ৭১ নিয়ে মৌসুমী ওয়াজ দিয়ে অনেকেই পার পেতে চায়, কিন্তু পার আর পায় না। ক'দিন আগে রাস্ট্রীয় পর্যায়ে শুনেছি, তারপর সব ঠান্ডা। আর এখন যদি ব্লগেও দু'একটা দেখি তাহলে অবাক হ'ব না।
