গরম লেখার গরম খবর



আজকাল ব্লগে লেখা বাদ দিয়েছি। কারণ, খুবই যুক্তিযুক্ত। আজকাল পড়ি। পড়তে গিয়ে লেখার সময় পাই না। পড়েই গরমের দিনে গরম আরও বাড়ে। হাত বাড়িয়ে ফ্যানের স্পীড বাড়িয়ে দেই। এছাড়া, লেখালেখি করে বাঁশডলা খেতে চাই না। ড: আনোয়ার হোসেন সামরিক বাহিনীর কাছে ক্ষমা চেযেছেন, সেটা একটু আগে ব্রেকিং নিউজি হিসেবে দেখলাম। আর্মীর হাঁটুতে নেমে আসার বুদ্ধির বহর দেখে হাসি। আরে ব্যাটা একজন প্রফেসর আর্মীর কাছে করজোরে ক্ষমা চাইল তা সাংবাদিক সম্মেলন করে লাইভ টিভিতে দেখালেই তো জনতা আরও ভাল করে বুঝত বাঁশডলা কাকে বলে? বেকুব কাকে বলে? যাক, কিছু গরম লেখার লিংক দিয়ে আমি সটকে যাই। এমনিতেই ইন্টারনেট কানেকশন ঝড়ের দিনের মোমবাতির শিখার মতো কম্পমান, কাটলে আবার জোড়া লাগে না। পড়ে দেখুন গরম লেখা কাকে বলে?
১)মনসুর ইব্রাহীমের লেখা লেকচারস এন্ড রিয়েলিটি: গরম লেখা কাকে বলে? পারলে কেউ কি বাংলায় অনুবাদ করে পোস্ট করবেন?
২)সাব্বির আহমেদের এ লেসন নট লার্ন্ট ওয়েল। হাঁটুতে নেমে আসা বুদ্ধিতে আর কতো লেসন নেবে? 
৩)সাজ্জাদ জহিরের লেখা: উই ডিডন্ট স্টার্ট ফায়ার। বিলি জয়েলের গান দিয়ে শিরোনাম। তাহলে প্রশ্ন, দেন হু? এতে  ডিজিএফআইয়ের বাঁশডলা নিয়ে হালকা বর্ণনা আছে। এক্সপেরীয়েন্স থেকে লিখেছেন কি না জানি না। 
মানবাধিকার আর গণতন্ত্র নিয়ে অনেকে অনেক ব্লগ সাইটে লেখেন। কিন্তু রহস্যজনকভাবে যারা এসব ব্যাপার নিয়ে খুব লেখালেখি করেন তাদের ব্লগ সাইটে, এসব বিষয় নিয়ে তাদের আকস্মিক নীরবতা খুব অস্বস্তিকর। তারপরও যারা সরাসরি জলপাই কীর্তন গাইছেন তাদের চেয়ে তারা কি কম হীনমন্যতায় ভুগেন? দয়া করে উদাহরণ চাইবেন না। উদাহরণ চাইলে অনেকের ব্যাগ থেকে বেড়াল বেরিয়ে আসবে। 

