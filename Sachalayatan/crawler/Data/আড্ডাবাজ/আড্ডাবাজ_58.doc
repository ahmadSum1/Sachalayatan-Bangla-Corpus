ঢাকায় অ্যামনেস্টি ইন্টারন্যাশনাল প্রধান



আন্তর্জাতিক মানবাধিকার সংস্থার প্রধান অ্যামনেস্টি ইন্টারন্যাশনালের প্রধান আইরিন খান এখন ঢাকা সফর করছেন। গত বছর সামরিক বাহিনীর হস্তক্ষেপের পর আইরিন খানের এটি হচ্ছে বাংলাদেশে প্রথম সফর। বর্তমান সামরিক সরকারের আমলে মানবাধিকার লংঘনের ঘটনাগুলো তিনি সরে জমিনে অনুসন্ধান করবেন। আগামী ১০ই জানুয়ারী তার ঢাকাতে একটি সংবাদ সম্মেলন করার কথা। 
তিনি তত্বাবধায়ক সরকারকে যুদ্ধাপরাধীদের বিচার শুরু করার আহবান জানান।  বিডিনিউজ জানাচ্ছে, আইরিন খান বলেন, "যুদ্ধাপরাধীদের বিচারের বিষয়ে তত্ত্বাবধায়ক সরকারের প্রাথমিক পদক্ষেপ পরবর্তী নির্বাচিত সরকারকে বিষয়টি এগিয়ে নেওয়ার ক্ষেত্রে সহযোগিতা করবে।" যুদ্ধাপরাধীদের বিচারের বিষয়ে অ্যামনেস্টি ইন্টারন্যাশনাল তাদের অভিজ্ঞতা দিয়ে বর্তমান সরকারকে সহায়তা করবেন বলে তিনি জানান। উদাহরণ হিসেবে তিনি লাতিন আমেরিকা, কম্বোডিয়া ও আফ্রিকার প্রসঙ্গ টেনে আনেন। দেশে বেশ কিছুদিন ধরেই যুদ্ধাপরাধীদের বিচারের দাবি জোরালোভাবে উচ্চারিত হয়ে আসছে। অ্যামনেস্টি ইন্টারন্যাশনাল এমন এক সময় যুদ্ধাপরাধের বিচারের দাবি তুললো যখন মুক্তিযোদ্ধা, রাজনীতিক থেকে শুরু করে সুশীল সমাজের প্রতিনিধিরা এ বিষয়ে ব্যবস্থা নিতে আওয়াজ তুলছেন। 
আজকের সকালের চ্যানেল আইয়ে প্রচারিত সংবাদ প্রতিবেদনটি দেখুন:


