‘আঁতাতো ভাই’ এবং ধামাচাপা তত্ত্ব



আঁতাত বিষয়টা স্বাধীন, সার্বভৌম বাংলাদেশের ইতিহাসের সঙ্গে অঙ্গাঙ্গীভাবে (খুব রোমান্টিক কল্পনাপিয়াসী হইয়া পইড়েন না আবার) জড়িত। এবং নিখিল বাংলায় এই বস্তুটির ‘ছোল ডিস্ট্রিবিউটর’ ছিলো বাংলার বামায়াতী (ঠিকই ধরসেন, জামায়াত এবং বাম-এর অভূতপূর্ব শংকর) মহল। ‘দি নিউ জামায়াত এন্ড সন্স (অব দ্য বিচেস?)’ নাম নিয়ে বিম্পি নামের নতুন দল যাত্রা (পালা) শুরু করার পর, ইনারাও বংশানুক্রমে এই তত্ত্বের সম্যক অংশীদার হইলেন। তবে, কাজের কথা এই যে, বিম্পি-জামায়াতের সরাসরি সমর্থকদের মুখে এইসব আঁতাত তত্ত্ব শুনে আমজনতার ঠিক কাম হয় না। ফলে, কায়দা পরিবর্তন করে তিনারা নিজেদের আঁতাত তত্ত্বের কথা সুশীলদের নির্গমনপথ দিয়ে বের করার চেষ্টা করতে থাকেন, এবং অসীম সাফল্যে জর্জরিত হন।  অতঃপর, তোমরা এই (আল)কায়দার কোন কোন সাফল্যকে অস্বীকার করিবে?
এই আঁতাত তত্ত্বের সাফল্য এতোটাই পুটুচুম্বী যে, দলে দলে লোক টকশোগাহে যোগ দিতে থাকেন। এইসব ‘আঁতাতো ভাই’দের কেউ কেউ টক শো’তে আমন্ত্রণ না পেলেও অন্যান্য মিডিয়ায় সদাজাগ্রত। আপনি একবার বলে দেখেন যে, ভাই, [অপ্রত্যাশিত হলেও] আপনার এই অ্যানালাইসিসটা খুব ভালো হইসে।  উনি এর মধ্যে আঁতাত খুঁজে পেয়ে এডিট করে ঠিক উল্টো কথা লিখে দেবেন। যেমন ধরেন, সাকিব যখন বাংলাদেশ দলকে হুমকি দিয়ে বললেন যে, উনি প্রয়োজনে বাংলাদেশের হয়ে খেলা বন্ধ করে দেবেন, তখন একজন লিখলেন যে, “যোগ্য ব্যক্তিরা আচরণের ক্ষেত্রে আরো যত্নশীল হওয়া দরকার, এবং অনাকাঙ্ক্ষিত আচরণের জন্য শাস্তি তাঁর প্রাপ্য, সে যে-ই হোন না কেন। কিন্তু সরকার নিজেও নিজের আচরণে যত্নশীল না, এবং আশা করা বৃথা যে এই সরকার সেরকম কোনো উদ্যোগ নিবে।”
আপনি তো খুবই উদ্বেলিত হইয়া উনারে দেয়ালে গিয়া লাইকাইলেন, কমেন্টাইলেন। কিন্তু, উনি আপনার কমেন্ট ইত্যাদি দেইখা সন্দেহাইলেন; ভাবলেন উনি কী এমন লেখলেন যে আপনে লাইকাইলেন! ইতোমধ্যে বিসিবি ঘোষণা দিলো যে, সাকিবকে শাস্তি দেয়া হবে। ব্যস, এইবার আঁতাতো ভাই শুধু দেয়াল লিখনেই সীমাবদ্ধ থাকলেন না, তিনি সেল্ফি বিডিউ পোস্টাইলেন “রেইজ ইউর **স টু শো স্ট্রং (?) শাপোর্ট টু শাকিব”; সঙ্গে খানকতক #হেশটেগ।
তো, আঁতাতো ভাইগণ বিবর্তনের পথ ধরে, খানিকটা আপোসে, ধামাচাপাতত্ত্বকেও বুকে (কন্ট্রোল ইওর ইম্যাজিনেশন বেইবি!) টেনে নিলো। এতে সুবিধে বেশ। শুধু আঁতাত ঠিক হালে পানি পায় না; একটা কিছু ব্যাখ্যা না দিলে আঁতাত ঠিক বিশ্বাসযোগ্য হইয়া উঠতেসে না। সেইজন্য, বাকশাল যখন যুদ্ধাপরাধীদের বিচার করতে চাইলো, তখন আঁতাত তত্ত্ব মতে, বিম্পি-জামাত দুই সহোদরের মধ্যে বিচ্ছেদ ঘটানোর বাকশালী চক্রান্ত। পরে, ধামাচাপা তত্ত্ব বলছে, নিজেদের মন্ত্রীদের সীমাহীন দুর্নীতি ধামাচাপা দিতেই সাজানো বিচার! এরপর সেই দুঃখজনক রানা প্লাজা। আঁতাত: বিম্পির হরতাল বানচাল। ধামা: আসিতেছে (আমাদের সঙ্গেই থাকুন, প্লিজ)... এরপর রেশমার ঘটনা। আঁতাত: প্রযোজ্য নহে। ধামা: রানা প্লাজার ঘটনা ধামাচাপা দিতেই... এবার এসো নিজে করি। আলোচ্য দুটো ঘটনার আলোকে (প্রথম আলো না বাপ!) আরো পাঁচটি ঘটনার বিস্তার করো। জানি, নিদেনপক্ষে পঞ্চাশটা পারবা, কিন্তু ওইখান থেকেই পাঁচটা বাইর করাটাই এই অনুশীলনীর মূল কাজ!
সর্বশেষ, সারাদেশে বিদ্যুৎ ব্ল্যাকআউট। এবারকার আঁতাতে বস্তুনিষ্ঠ গবেষণার মূলনীতি অনুসরণ করে বেশ কয়েকটা ‘সম্ভাব্য’ হাইপোথিসিস দাঁড় করানো হয়েছে: (১) রাতের (এবং দিনের) অন্ধকারে ভারতের সঙ্গে দেশে বিনিময় চুক্তি সহি; (২) জামায়াতের হরতাল বানচাল; (৩) বিম্পির জনসভার প্রচারে ব্যাঘাত (এটার কিন্তু কইলাম রেফারেন্সও আছে; মেডাম অলরেডি সেইটা ঘোষণা দিয়েছেন); (৪) ইস্লামিক ছিন্তাবীদ আল্লামা কাশেম আলী (র:)-এর ফাঁসির নথি যাতে ইস্কাইপ কেলেংকারির আওতাবহির্ভূত থাকে সেটা নিশ্চিত করার জন্য দেশের সকল ইস্কাইপ* বন্ধ করার উদ্দেশে; (৫) উপরের কারণগুলোর সবক’টি কিংবা যেকোনো কম্বিনেশন।
[*: নাম প্রকাশে অনিচ্ছুক ইস্কাইপ বিশেষজ্ঞের মতে, “প্রথমে সরকার সিদ্ধান্ত ছিলো দেশের সকল ইস্কাইপ বন্ধ রাখা। কিন্তু এই সরকারে সেইরাম যোগ্য লুক কুথায়? তাই সিদ্ধান্ত হইলো, দেশের সকল কম্পিউটার বন্ধ করে দেবে। কিন্তু সেটা তো আরো কঠিন। অবশ্য আমার মতো টেকনিক্যালি ছাউন্ড হইলে আলগা বেপার। যা হোক, পরে মাথামোটা সরকারের উপদেষ্টার মতামত হইলো, কারেন্ট অফ করে দেন, তাইলে সকল কম্পিউটার বন্ধ, এতএব সকল ইস্কাইপও বন্‌। বোঝো ঠেলা”]
তো যাই হোক, আমাদের বিরুদ্ধে অভিযোগ, আমরা নাকি এইসব আঁতাতো ভাইদের কোনো বিশ্লেষণই মনোযোগ দিয়ে শুনি না, বা শুনলেও মানি না। এবার তাই, আমরা মাইনা নিলাম যে, প্রহসনের নির্বাচনকে ধামাচাপা দিতে হজরত আব্দুল কাদের মোল্লা ভাইকে বাকশাল ফাঁসি দিয়েছে; বিদ্যুৎ কেলেংকারি ধামাচাপা দিতেই বাকশাল কাশেম আলীর ফাঁসির রায় দিয়েছে। আগামীকাল কামারুজ্জামানের আপিলের রায়। আশা করি, কাশেম আলীর ফাঁসির রায় ধামাচাপা দিতে এই সরকার কামারুজ্জামানের ফাঁসির রায় বলবৎ রাখবে। এরপর, চেইন রিঅ্যাকশনের ন্যায়, একটি ফাঁসির রায় ধামাচাপা দিতে পরবর্তী ফাঁসিগুলো দেয়া হবে। জয়, আঁতাতো ভাই কি জয়। জয়, ধামাচাপা কি জয়!

