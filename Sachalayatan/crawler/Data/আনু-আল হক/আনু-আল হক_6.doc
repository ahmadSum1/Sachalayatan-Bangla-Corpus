মডারেটনামা



১
এক বেরাদরে কাটে মুণ্ডু
পায় যদি সাহা-দাস-কুণ্ডু
আর বেরাদরে মোছে রক্ত
জোটে যদি মডারেট-তখত
মডারেট কাজ করে মলমের
খুনের পরের কাজ কলমের
আইসিস মুণ্ডুটা কাটবে
মডারেট তার হয়ে খাটবে
লাশ শুধু শুধু লাশ পড়ছে
মডারেট তার হয়ে লড়ছে
বলে ধর্মের এই শ্যাষ না
এইটাতো প্রকৃত [ড্যাশ] না
২
হত্যাকারীর নয় নিহতের
দায় বুঝি গুণে রাখা সে-ক্ষতের
হত্যার পরে হেসে বলে খান,
“দেখাও তো সেই পরিসংখ্যান”
কেঁদে ওঠে দেহ-মন-সত্ত্বা
এইটা কি নয় গণহত্যা!
বীরাঙ্গনাকে বলে বান-কি
তুমি ধর্ষিতা তুমি খানকী
আমি ধর্ষিত তাই চিল্লাই
ওইদিকে বোস-টোবি-পিল্লাই
ডলারের কাছে মাথা নোয়ালে
একদিন এই রাত পোয়ালে
ইতিহাস কথা বলে উঠবেই
সত্যের ফুল ঠিক ফুটবেই।

