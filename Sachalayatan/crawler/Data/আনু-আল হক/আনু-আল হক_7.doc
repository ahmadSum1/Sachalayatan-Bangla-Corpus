পাকিস্তান: তুমি কার?



এটা তো মনে হয় সত্য যে, ভৌগোলিক নৈকট্য ছাড়া পাকিস্তান কীভাবে দক্ষিণ-পুর্ব এশিয়ার তথা একককালের ভারতীয় উপমহাদেশের অন্তর্ভুক্ত, এটা ভেবে বুদ্ধিমান মানুষ মাত্রই দোটানায় পড়ে যান। ব্যতিক্রম নিশ্চয়ই আছে; যেমন আমি বুদ্ধিমান না-হয়েও দোটানায় পড়ে যাই। ব্যতিক্রম আরো আছে; তবে সেই ব্যতিক্রম গোষ্ঠী তো আরবদেরকেও নিজেদের খুব কাছের বলে মনে করে। এই শেষ পদের প্রাণীদের নিয়ে আলোচনায় যাওয়া গুরুর নিষেধ।
আমি ইতিহাসবিদ নই, নৃবিজ্ঞানী বা সমাজবিজ্ঞানীও নই (অবশ্য, ধইরা নেয়ার কারণ নাই যে, আমি এই কয়টি বিষয় ছাড়া বাকি সবই জানি)। ফলে, এককালের হরপ্পা-মোহেঞ্জোদারো সভ্যতা কীভাবে কালের বিবর্তনে পুরোদস্তুর অ-সভ্যতায় পর্যবসিত হলো সেটা নিয়ে বটিকা দেয়ার আমি কেউ না। তবে, ধর্মের আছর আছে বইলা সন্দ করা নেহাতই ভিত্তিহীন নয় বোধয়।
পাকিস্তানের সংস্কৃতি কেন ঠিক দক্ষিন-পুর্ব এশিয়ার সঙ্গে যায় না, এই প্রশ্ন করাটা ঐতিহাসিক বা নৃতাত্ত্বিকভাবে সঠিক কি-না আমি নিশ্চিত নই। কারণ, পাকিস্তান ঐতিহাসিক এবং নৃতাত্ত্বিকভাবে মধ্য-এশিয়া বা পশ্চিম এশিয়ার মুসলিমদের সঙ্গে অনেক বেশি নিকট বলে জানাচ্ছেন গবেষকরা। ফলে, জোর করে দক্ষিণ-পুর্ব এশিয়ায় সেঁটে দিলেও, ল্যাঞ্জা ইজ আ ভেরি টাফ থিং টু হাইড। (রাগ করার কিছু নাই; ল্যাঞ্জা থাকলে বাইর হবেই। লুকাইতে যাওয়ার দরকার কী!) তো, তারা তাদের 'কেবলা' ঠিক করে নিসে। সাংস্কৃতিকভাবে তারা ক্রমশই মধ্য-এশিয়া এবং পশ্চিম এশিয়ার সংস্কৃতির কাছাকাছি হচ্ছে।
আর সে-কারণেই, বিশ্ব স্বাস্থ্য সংস্থার বিভাগীয় সদর দপ্তরগুলোয় পাকিস্তানকে সাউথ এশিয়ার অন্তর্গত না দেখে বরং ইস্টার্ন মেডিটেরানিয়ান অঞ্চলের অন্তর্গত দেখে আমি ঠিক অবাক হইনি। কারণ, স্বাস্থ্য ব্যবস্থাপনায় সংস্কৃতি একটি অত্যন্ত গুরুত্বপুর্ণ বিষয়। যারা বিশ্ব স্বাস্থ্য সংস্থার বিভাগীয় অঞ্চলের মানচিত্র তৈরি করেছিলেন, তারা অবশ্যই সেটি বিবেচনা করেছেন। পাকিস্তান ছাড়া, তাদের ইস্টার্ন মেডিটেরানিয়ান অঞ্চলের তালিকাভুক্ত দেশসমূহের কয়েকটি হচ্ছে-- আফগানিস্তান, ইরান, ইরাক, মিশর, লিবিয়া, লেবানন, সৌদি আরব, সুদান, সোমালিয়া...
পাকিস্তানীদের সঙ্গে যারা খুব নৈকট্য অনুভব করেন, তাদের এই লং-ডিসট্যান্স প্রেম দেখে আমি মাননীয় স্পিকার হইয়া যাই। আমার আবার লং-ডিসট্যান্সে ঠিক পোষায় না!

