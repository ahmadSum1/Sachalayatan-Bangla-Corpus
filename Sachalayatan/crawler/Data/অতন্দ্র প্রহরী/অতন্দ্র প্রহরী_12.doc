ভোরের আলোয়...



২৫শে আগস্ট, ২০০৯।
পর্দা টানা না থাকায়, জানালা দিয়ে ঢুকে পড়া ভোরের আলোয় ঘুম আপনাআপনি ভেঙে গিয়েছিল, অ্যালার্মের অপেক্ষায় না থেকেই। পাশ ফিরে জানালার বাইরে তাকাতেই অভূতপূর্ব এক দৃশ্য চোখে পড়ল। যা আগে কখনও দেখা হয়নি, এবং এভাবে যে ব্যাপারটা দেখা হয়ে যাবে, সেটা কখনও ভাবিওনি। সূর্যোদয়। দেখেছি আগেও, কিন্তু চোখের সামনে সূর্যকে আড়মোড়া ভাঙতে দেখার ভাগ্য হয়নি আগে কখনও।
অদূরে এক দালানের মাথা দিয়ে সূর্যটা উঁকি দেয়-দেয় করছে, এমন সময় অবাক হয়ে দেখলাম ধীরে ধীরে সূর্যটা একটু একটু করে উপরে উঠছে, এবং কয়েক মিনিটের মধ্যেই প্রখরতা বাড়িয়ে সম্পূর্ণ চলে এলো চোখের সামনে।
স্বচক্ষে দেখা সে অভিজ্ঞতা বর্ণনা করার জন্য কোনও শব্দই যথেষ্ট নয়। যেমন নয় ক্যামেরায় ধারণ করা এই অল্প কিছু ছবিও।

(১)

(২)

(৩)

(৪)

(৫)

(৬)

(৭)

(৮)

ছবিগুলো ৫:৪২ থেকে ৫:৪৭, এই পাঁচ মিনিটের মধ্যে তোলা।


 
