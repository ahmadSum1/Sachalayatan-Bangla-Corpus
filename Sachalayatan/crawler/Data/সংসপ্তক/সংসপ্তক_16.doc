ত্রিমাত্রিক



ত্রিমাত্রিক চিত্র সৃষ্টি তে এক ধরনের  স্বাধীনতা আছে যা ফটোগ্রাফিতে নেই। ক্যামেরায় ধরা দেয়া দৃশ্য বা মুহূর্তের কাছে ফটোগ্রাফারের অস্তিত্বের মুল্য নেই বললে ই চলে। ফটোগ্রাফার কেবল অজুহাত। প্রকৃতি তাকে সুযোগ দিয়েছে নিজের অপরুপ আরেকটি পলের ঝিকিয়ে ওঠা আলোটুকু সঞ্চয় করার। এইতো। ভালো ফটোগ্রাফার কেবল ওই মুহূর্তটুকু চিনে নেয় ...... এইতো তার কাজ। 
যখনি কোন ছবি তুলেছি, মনে ক্ষোভ রয়ে গিয়েছে, যাহ, এতো অপূর্ব দৃশ্যটি আমার মনে যেভাবে দাগ কেটে গিয়েছে, তার ক্ষুদ্রাতিক্ষুদ্র অংশ ও তো ধরতে পারলাম না। কি সিলভার নাইট্রেট, কি সিসিডি, সেই একি কথা।
আর যে সব চিত্রের জন্ম নিউরনে হয়ে সিন্যাপ্স থেকে সিনাপ্সেই বিলীন হয়ে যায়? সেগুলো? সেগুলোর কি হবে? এই আকাঙ্ক্ষা থেকেই এক আমলে ছবি আঁকার চেষ্টা, সে হাল ছেড়ে এখন পরেছি থ্রিডির নেশায় ...... তারই কিছু ফলাফল। ছবিগুলোর নাম শুরুতে ইংলিশ এই রেখেছিলাম। অনুরোধ রইলো ভালো বাংলা নামের।
চেষ্টা করেছি ছবিগুলোর পেছনের ইতিহাস ২-৩ লাইনে যোগ করার। 
১। Elementals

এটি আমার ত্রিমাত্রিক ছবি তৈরির ৩য় অপচেষ্টা। প্রথমে উদ্দেশ্য ছিলো জল, বায়ু, আগুন, মাটি চারটির প্রতিকৃতি বানাবো। মাটি আর আগুনের একসাথে আরেকটি এখনো তৈরি হয়ে ওঠেনি। বানাবো। ইচ্ছে আছে। জুন ২০০৯। রেন্ডারিং সময়ঃ ৩ ঘন্টা ৪০ মিনিট (লোডশেডিং বাদে......)
২। Moonhunter

চাঁদের অমাবস্যা নিয়ে কার সাথে যেন কথা বলছিলাম...এরপর ই মাথায় ঘোরা শুরু করলো "Moonhunter" শব্দটা। ছবির নাম থেকেই ছবির জন্ম।
জুন ২০০৯। রেন্ডারিং সময়ঃ ২ ঘন্টা ১০ মিনিট।
৩। Frenzy

সেন্ট মারটিন্সে স্কুবা ডাইভিঙ্গের প্রথমাংশের আতংকের স্মৃতি থেকেই এই ছবি। জুন ২০০৯। রেন্ডারিং সময়ঃ ৭ ঘন্টা।
৪। Horsemen

বাইবেলের বুক অফ রেভেলেশনের চার ঘোড়সওয়ার আর Cyberdyne Systems Model 101 এর মিশেল .....অগাস্ট ২০০৯। রেন্ডারিং সময়ঃ ৩৮ ঘন্টা।
৫। Fall

অনেকদিন ধরেই এরকম একটা রাস্তার স্বপ্ন দেখি আমি। কখনো পায়ে হেঁটে, কখনো একটা ধুসর রঙের, নিস্তব্ধ ঘাতকের মত ল্যাম্বর্গিনি মুর্সিয়েলাগোতে...
এইটার উপর আমি পরীক্ষা নিরীক্ষা করেছি সবচেয়ে বেশি...অন্ততঃ আরো ১০ রকম রেন্ডার আছে। অগাস্ট ২০০৯। রেন্ডারিং সময়ঃ তিন দিনের বেশি।
৬। Fishlamp

এইটা স্রেফ গুতাগুতির ফসল। নির্দিষ্ট কোন আইডিয়া নিয়ে শুরু করি নাই। একটা টেকনিক,  'এরিয়া লাইট কনভার্শন' শিখতে গিয়ে এটা বানাই। অগাস্ট ২০০৯। রেন্ডারিং সময়ঃ ৫৩ ঘন্টা।
আপাতত এই।
ব্যবহৃত সফটওয়্যারঃ
মায়া ১০, ৬৪ বিট
ওযোন ৩.০
যেড ব্রাশ ৩
হেক্সাগন ২.৫
ফটোশপ সিএস-৪, ৬৪ বিট

