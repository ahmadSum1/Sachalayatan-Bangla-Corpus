ত্রিমাত্রিক ২




 ত্রিমাত্রিক - এ প্রথম প্রকাশ করেছিলাম আমার তৈরি কিছু থ্রিডি ছবি।
আজ দিচ্ছি আরো কিছু।
প্রতিটা ছবির জন্ম বৃত্তান্ত অল্প কথায় দিয়ে গেলাম। পেছনের ঘটনা জানলে সম্ভবত আমার দৃষ্টিকোণ যাচাই সহজতর হবে।
আগের মতই আপনাদের মতামতের অপেক্ষায় রইলাম।
১. Serenity

বিকেল ৩-৪ টা,  বসন্তের হালকা রোদ আর দখিনা বাতাস! এরকম কোন সময় খুব ইচ্ছা করে এমন কোথাও একটা নৌকায় শুয়ে আকাশের দিকে তাকিয়ে থাকতে.......কিন্তু বাস্তবে থাকতে হয় ট্র্যাফিক জ্যাম নাইলে কংক্রীটের খাঁচায়। Escapism....আর কিছু না।
২. Nocturne

নিজের চোখে তো দেখি নি, কিন্তু আমার ধারণা, আর্কটিক পূর্ণিমার চেয়ে অতিপ্রাকৃত দৃশ্য সম্ভব না। একদিন দেখবো, নিশ্চয়ই। দেখতেই হবে।
৩. Naglfar

কাফকা আমার খুব পছন্দের লেখক। তাঁর In der Strafkolonie, Ein Landarzt ইত্যাদি আমার খুব পছন্দ। কদিন আগে আবার তাঁর লেখা Der Jäger Gracchus অর্থাৎ শিকারী গ্রাকাস পড়ছিলাম। গল্পে গ্রাকাস একজন মৃত ব্যক্তি, যাকে নিয়ে তার নৌকা জীবন ও মৃত্যুর মাঝামাঝি ঘুরে ঘুরে বেড়ায়। সেই নৌকা কোন বন্দর স্পর্শ করার আগেই ঐশ্বরিক নির্দেশ নগরীর কর্তাব্যক্তিদের কাছে পৌঁছে যায়, যেন গ্রাকাসকে স্বাগত জানানো হয় সেই বন্দরে। পড়েই ইচ্ছে জাগে গ্রাকাসের নৌকাটা বানাবো। নাম দিয়েছি নর্স মাইথলজির নাগলফার থেকে, মৃতের নখ দিয়ে বানানো এক নৌকা, যা স্বর্গ নরকের মাঝে ঘুরে বেড়ায়।
৪. Wild

এ বছরের শুরুর দিকে সুন্দরবন গিয়েছিলাম প্রায় ১ সপ্তাহের জন্য। অসাধারণ সেই অভিজ্ঞতার প্রতিফলন।
৫. Tree of Life

এই ধরনের একটা ফ্যান্টাসি তৈরি করার ইচ্ছে ছিলো বেশ কিছুদিন ধরে, অনৈসর্গিক গাছপালা নিয়ে কিছু একটা। এই ছবিটার উৎস হচ্ছে Yggdrasil, নর্সদের জগৎ-বৃক্ষ। গাছের পাতা/আলো তৈরি করতে গিয়ে ঘাম ছুটে গিয়েছিল। এইটার রেন্ডারিং সময় সবমিলিয়ে ৪-৫ দিনের উপর হবে।
ধন্যবাদ।


