ত্রিমাত্রিক - ৩




ত্রিমাত্রিক – ১  ও ত্রিমাত্রিক – ২ এর পর এবার তিন মাত্রায় তিন নম্বর ছ্যাবলামী।
এখন আর আগের মত সময় ও পাই না, লোডশেডিং এর নষ্টামীতে ধৈর্য ও থাকে না, তাই মাসে একটার বেশি কাজ করা হয় না। পুরোনো কতগুলো কাজের ছোট ছোট কিছু অ্যানিমেশান করেছি এর মধ্যে, কিন্তু তেমন একটা মনে দাগ কাটেনি দেখে আর আপলোড করতে ইচ্ছা করে না।
যথারীতি ছবি গুলোর জন্ম রহস্য ও কিছু কারিগরি বিষয়ক তথ্য যোগ করা হল।
ধন্যবাদ।
১. 
এই দৃশ্যের আরেকটি রেন্ডার আগেও দিয়েছিলাম।  পরিবেশ পরিবর্তনের সাথে সাথে গাছ পালার রেজুলেশন বেড়েছে প্রায় দ্বিগুণ। নিচে বাড়তি কিছু ঝোপ-ঝাড় এবং বাস্তবতা বাড়াতে ফিল্ম গ্রেইন। রেন্ডারিং প্রায় ঘন্টা দশেক।
সফটওয়্যারঃ মায়া, ফটোশপ, ওযোন এবং রিয়েলগ্রেইন।
২. 
রুমে বসে বসে হঠাৎ ই মনে পড়ে গেল কুয়াকাটার কথা। লেগে পড়লাম এবং ১৫-১৬ ঘণ্টা (যার মধ্যে রেন্ডারিং ১২ ঘন্টার মত) পরের ফলশ্রুতি এই।
সফটওয়্যারঃ মায়া, ফটোশপ, ওযোন এবং রিয়েলগ্রেইন।
৩. 
এক বন্ধুর সাথে আলাপ হচ্ছিল Into the Wild সিনেমাটা নিয়ে। নিজেকে ওইরকম একটা সময় কাটাতে হলে কিরকম পরিবেশ পছন্দ করবো এই নিয়ে অনেক্ষণ আলাপ-সালাপ, দিবাস্বপ্ন ও দীর্ঘশ্বাসের পর এই দৃশ্যটার বীজ বপন। আমার  Into the Wild আমি এখানেই চাই। রেন্ডারিং প্রায় ৭-৮ ঘন্টা।
সফটওয়্যারঃ সিনেমা 4D, ফটোশপ।
৪.
এটা এই বছরের একুশেতে বানানো। আমার ব্যাক্তিগত ভাবে সবচেয়ে পছন্দের কাজগুলোর একটি। শহীদ মিনার দেখতে সরল হলেও মডেলিং করতে গিয়ে টের পেয়েছি আসলে এতটাও সরল ডিজাইন না! রেন্ডারিং ৪ ঘন্টা।
সফটওয়্যারঃ মায়া (মডেলিং), সিনেমা 4D(রেন্ডারিং) , ফটোশপ (পোস্ট-প্রসেসিং)।
৫.
আবার ফ্যান্টাসি। জাপানী  অ্যানিমেশান যাদুকর মিয়াযাকির কাজ থেকে কিছুটা উদ্বুদ্ধ, হয়তোবা। যাদুবাস্তব মহাজগতে ভ্রমণ বাহন। তারকারস্মি বিকিরণের বিশেষ একটি ঘটনা, Red Shift. তাই থেকে নাম দিয়েছি Red Shift Express. রেন্ডারিং সময়ঃ ভুলে গেছি। দুইদিনের বেশি।
সফটওয়্যারঃ সিনেমা 4D, ড্যায, ফটোশপ।
সময় নিয়ে দেখার জন্য আবারো ধন্যবাদ।


