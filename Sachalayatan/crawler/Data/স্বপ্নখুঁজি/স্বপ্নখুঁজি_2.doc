ছোট্ট মনের ছোট্ট ভাবনা...



মায়ের পেটে রইব না আর
যেই করেছি পণ,
বেরিয়ে দেখি এই আমি যে
সাত রাজারই ধন।
কতগুলো মুখ যে দেখি
আমার মুখের পর,
ভাবছি আমি ,কোথায় এলাম
লাগছে কেমন ডর।
সবার মুখে হাসি দেখে
কেটে গেছে ভয়,
কোলে পিঠে ঘুরে সবার
মন করব জয় ।
কপালটা নাকি নানার মতন 
চোখটা নাকি দাদার,
নানি-দাদির অনেক কিছুই
আছে নাকি আমার।
হাসলে পরে টোলটা নাকি 
ফুফুর থেকে নেওয়া, 
হাতগুলো আর পাগুলো-তো 
বাবার থেকে পাওয়া ।
মায়ের সাথে মিলটা আমার 
সবচেয়ে নাকি বেশি,
নিজের বলে না থাক কিছু 
আমি বেজায় খুশি ।
(আমার পিচ্চিটা হয়ত এভাবেই ভাবছে। কিন্তু বল-তেতো এখনও পারে না। তাই বাপ হয়ে আমিই বলে দিলাম তার মনের কথা...!!! )

