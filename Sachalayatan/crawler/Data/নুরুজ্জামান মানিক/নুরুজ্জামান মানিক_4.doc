লেখকদের  রঙ্গ রসিকতা  ৩



আগের পর্ব  ১   ২
সৈয়দ  মুজতবা আলীকে ইংরেজী সাহিত্যের এক অধ্যাপক জিজ্ঞাসা করলেন :আচ্ছা , যে পুরুষ স্ত্রীর কথামত চলে তাকে এক কথায় তো স্ত্রৈণ বলে  কিন্তু যদি উলটৌ হয় অর্থাত্ যে স্ত্রী স্বামীর কথায় চলে তাকে এক কথায় কি বলে ?
সৈয়দ  মুজতবা হেসে বললেন - এ রকম স্ত্রী দুনিয়াতে নেই তাই অভিধানেও নেই তেমন শব্দ !
দুই )  উনবিংশ শতাব্দীর  ফ্রেঞ্চ সাহিত্যিক অনোর দা বালজাক সারাজীবন অর্থ কষ্টে ভুগেছিলেন ।
          এক রাতে এক চোর এসে ঢুকল তার রুমে । ঢুকেই লেখকে ঘুমন্ত দেখে তার ডেস্ক ভাঙ্গার যোগারযন্ত্র করতে লাগল সে ।
           হঠাত্ পেছন থেকে খিক খিক হাসি শুনে চোরটি চমকে ফিরে তাকিয়ে দেখল , গৃহকর্তা (বালজাক ) বিছানায় বসে তার দিকে তাকিয়ে হাসছেন ।
         আপনি হাসছেন কেন ? ভীত সন্ত্রস্ত চোর প্রশ্ন করল ।
          আমি হাসছি কারণ তুমি রাতের বিলাতে এমন জায়গায় পয়সা তালাশের ঝুঁকি নিয়েছ যেখানে এর বৈধ মালিক দিনের বেলাতেই কোন পয়সা খুঁজে পায় না -বালজাক জবাব দিলেন ।
তিন)  জ্যাক লন্ডনকে এক অপরিচিত ভদ্রলোক জিজ্ঞাসা করলেন : আপনার পেশা কি ?
        জ্যাক লন্ডন মুচকি হেসে বললেন : ব্যবসা ।
         ভদ্রলোক আবার প্রশ্ন করলেন : কিসের ব্যবসা ?
          জ্যাকের হাসি আরও প্রশস্ত হল ‘মগজের ব্যবসা’ 
         সেটা কি রকম ? জানতে চাইলেন ভদ্রলোক ।
         খানিক রাগ দেখিয়ে জ্যাক বললেন , আমাকে দয়া করে কসাই ভাববেন না । আমি গরু ছাগলের মগজ বিক্রি করি না । আমি আমার নিজের মগজই বিক্রি করি ।
.............................................................................
দৈনিক জনকণ্ঠে ১৯৯৬ সাল থেকে এই অধমের সিরিজ "লেখক রঙ্গ" এর অন্তভুক্ত হিসেবে  ১ নং রঙ্গ ৫ নভেম্বর ১৯৯৯,  ২  নং ৪ ফেব্রুয়ারী ২০০০ তারিখে  আর ৩ নং রঙ্গ ২ জুন ২০০০ তারিখে প্রকাশিত । 

