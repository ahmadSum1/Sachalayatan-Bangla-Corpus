সচলায়তন এর কাব্যজ্বরে আক্রান্ত হওয়া  আর লোড শেডিং এর কবলে আমার প্রয়াস ভেস্তে যাওয়া



গত দু'দিন ধরে সচল এ আসছে  একের পর এক কবিতা। এই মুহুর্তে  পরপর ব্লগ এ আছে সব দারুন কবিতা । লীলেন যখন চোর থেকে ডাকাত হবেন বলে স্বিদ্ধান্ত নিলেন  ,তখন হিমু হাজির হলেন 'বোকাদের পদ্য' নিয়ে 'কবিতা লেখা' ব্লগে । 
বস্তত , ব্যতিক্রম বাদে  সচলগন এই দারুণ (!)সময়ে গদ্য কে
গুবরেপোঁকা এর শ্বশুর বাড়ি পাঠিয়ে দিয়ে লিখে চলেছেন একের পর এক দাহিকাসম্পন্ন কবিতা , তখন ফারুক লিখে ফেললেন আরেক ছিলিম চুনোগল্প ।চুনোগল্প  কি গল্প /গদ্য /কবিতা নাকি অন্যকিছু ?
হাসিনা আর খালেদা কে কিছুতেই এক টেবিলে আনা গেল না , তাই  বলে আসলেন বর্তমান  সরকার । ড কামাল ,ড ইউনুস ,সুশীল সমাজ , কোরেশিরাও হালে পানি পেল না (হাতি ঘোড়া গেল তল ভেড়া বলে কত জল )। হাইব্রিড এর যুগে গদ্য -পদ্যের ভেদ কি আর চলে ?বিশ্বব্যাংক আর আই এম এফ ওয়ালারা ত' এখন কবিতার সর্দার । 
যা বাবা ,সচলায়তন যখন  কাব্যমনা হয়ে গেছে তখন আমি না হয় অক্ষরবৃত্ত,মাত্রাবৃত্ত ,চিত্রকল্প, শব্দ অনুষংগ , অনুপ্রাশ নিয়ে চিন্তা না করে সওয়ার হয়ে যাই ব্যাটা  গদ্যের পিঠে। মুক্তছন্দে  গদ্যকবিতা নয় , লিখে ফেলি একেবারে ফ্রেশ তাজা  গদ্য।
খাতা কলম নিয়ে বসে গেলাম । কিন্তু কপালের ফের ,যেই লেখায় দিলাম হাত , ওমনি শালার লোডশেডিং উদয় হল ,আর আমার লেখার খায়েশ ভেস্তে   গেল । 
আরে, আমি ত'  ভুলেই গিয়েছিলাম শহরে এখনও জরুরি অবস্তা বলবত্ আছে । 

