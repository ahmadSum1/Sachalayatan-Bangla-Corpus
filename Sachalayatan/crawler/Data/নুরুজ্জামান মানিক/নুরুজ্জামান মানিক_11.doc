সচল প্রাপ্তি হইল দিল্লী কা লাড্ডু -খাইলে পস্তাবে আর না খাইলেও পস্তাবে



বেশ কিছুদিন ধইরা লক্ষ্য করা যাইতেছে যে, সচলায়তন কর্তৃপক্ষ উদার মনোভাব গ্রহণ করিতেছে । তাহাদের এই উদারমনার প্রথম পরিচয় পাওয়া যায় , অতিথী থেকে আধা সচল করণ (নিজ নামে তয় মডুদের দ্বারা শোধিত হইয়া ) প্রক্রিয়ায় । এই বিপ্লবী ঘটনার শানে নুজুল জানাইছেন আমাদের মডুরাজ্যের মহান কেহেরমান অরূপ ভাই। তিনি এরশাদ ( সতর্কতা : এটি ক্রিয়া পদ , বিশেষ্য নয় , মানে আমাগো বিশ্বপ্রেমিক কবি এরশাদ না ) করিয়াছেন যে , একজন ভদ্রলোক (ক্রিমিনাল বলায় যুক্তিযুক্ত কিন্তু বঙ্গদেশে ক্রিমিনাল আর ভদ্রলোক এর ভেদ নাই বলিলেই চলে ) আমাদের মহান অতিথী লেখকদের বেশ কিছু  গুরুত্বপুর্ন  ব্লগ (যাহার মধ্যে মুর্তলা রামাত এর আমলাতন্ত্র নিয়ে একটা পোস্ট ছিল ) ঘ্যাচাং কইরা দিয়াছেন । এমাতাবস্থায় সচলায়তন কর্তৃপক্ষ তো আর হাত গূটাইয়া বইসা থাকিতে পারেন না , রাস্ট্র চালোনার ঠেলা যি কি জিনিস তাহা যাহারা ওই আসনে বসিয়াছেন তাহারা টের পাইছেন আর যাহারা পাননি তারা ওই ক্ষমতা লাভের দিবাস্বপ্ন দেখিতেছেন । যাহা হউক, জাতীয় নিরাপত্তা কাউন্সিল এর সিদ্ধান্ত ক্রমে কতিপয় অতিথী থেকে আধা সচল করণ করিবার ব্যবস্থা গ্রহন করা হয় ।
বাঙ্গালিদের নাকি বসতে দিলে শুইতে চায় -এই কথা পুর্নবার প্রমানিত হইল এই সচলায়তনে । আধা সচল বৃন্দ কাছা বেঁধে নামিলেন মাঠে পুর্ন সচল প্রাপ্তি লাভের লক্ষ্যে (যদি লক্ষ্য থাকে অটুট ,জয় তাহার ঠেকায় কোন  শালা ) । তাহাদের এক দফা এক দাবি "সচল " আমায় কবে বানাইবি । ভুরি ভুরি লিখছেন -মন্তব্য করিতেছেন-পাঠকপ্রিয়তা পাইতেছেন কিন্তু তাহাদের মন ভরে না । মনের কোনে তাহাদের  দুঃখবোধ জাগে "কই, এখনও তো আমি সচল ই হইলাম না "  কিংবা "আলাদিনের চেরাগ" পাইলাম না ।
এক লোক রাস্তা দিয়া হাটিয়া যাইতেছে । গলির মাথায় দেখিলেন একটা খাম্বা এর চতুর্দিকে লোকজন ভীর কইরা রহিয়াছে   । ব্যাপারকি ! তিনি দেখিলেন একজন একজন কইরা ওই খাম্বা বাইয়া উপড়ে উঠিতেছে আর কি যেন দেখিয়া নামিয়া  আসিতেছে । তাহার নামামাত্র আরেকজন , পরে আরেকজন এভাবে চলছে । তো এই কান্ড দেখিয়া তাহারও খায়েশ হইল ওই খাম্বার উপরে কি এমন রহিয়াছে তাহা দেখিবার । তাহারও কপাল খুলিল । তিনি সুযোগ পাইলেন । তত্ক্ষণাত্  উপড়ে উঠিতে লাগিলেন । মাথায় উঠিয়া দেখিলেন একটা চিরকুট যাহাতে লিখা রহিয়াছে " এই হইল খাম্বার মাথা "। 
আমাদের মাহবুব লীলেন ভাই বহুকাল আগে একজন নব্যসচল কে বলিয়াছিলেন, এলেন । এবার বুঝবেন ঠেলা । এই তো সাম্প্রতিক কালেও সচল সৈয়দ সাহেব কে বলিয়াছেন সিদ্ধান্ত গ্রহন করিতে "সৈয়দ না মৃদুল "  কে থাকিবে ? কারণ একটা অফিসের বারটা বাজানোর জন্য একজন সচলই যথেষ্ট । লীলেন ভাই  তাহার কতিপয় বন্ধুদের সচলায়তন এর হদিশ দিয়াছিলেন । তাহাদের কাজের সময় অনেকটা খাইয়া ফেলিতেছে এই সচলায়তন । এই কারণে লীলেন কে তাহারা খুব কইরা বকিয়াছে বলিয়া জানা যায় । 
তানবীরা যখন দিল্লি কা লাড্ডু পাওয়ার  (সচল প্রাপ্তি ) জন্য পস্তাবে তখন ও আমাকে বকিবে না, তয়  মারিবে ।  তাই ,আগাম জিডি  কইরা রাখিলাম । 

