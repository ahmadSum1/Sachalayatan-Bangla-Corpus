পাওলো কোয়েলহো'র গল্প



লাল চুলের একজন জার্মান ছাত্রী তার বিশ্ববিদ্যালয়ের ক্যাফেটেরিয়া তে ঢুকল হন্তদন্ত হয়ে। কাউন্টার থেকে মেন্যু পছন্দ করে বিল চুকিয়ে গিয়ে একটি টেবিলে বসল সে। খাওয়া শুরু করতে গিয়ে তার খেয়াল হল যে সে কাটা চামচ আনতে ভুলে গিয়েছে। অগত্যা তাকে উঠতে হল কাটা চামচ নেয়ার জন্য। “আমার কাটা চামচ টা প্লিজ”-কাউন্টারে গিয়ে হাসি মুখে বলল সে। কাউন্টারে থাকা লোকটিও তাকে হাসি ফিরিয়ে দিয়ে কাটা চামচ দিয়ে দিল।
কাটা চামচ নিয়ে টেবিলের কাছে ফিরে সে প্রচন্ড অবাক হয়ে খেয়াল করল যে তার টেবিলে একজন আফ্রিকান ‘কালো’ লোক বসে আছে এবং তার খাবার খাচ্ছে! মেয়েটির মেজাজ খারাপ হয়ে গেল সাথে সাথে। ঠিক সাথে সাথেই তার আবার মনে হল যে লোকটি হয়ত ইউরোপে নতুন,আর ইউরোপিয়ানদের রীতিনীতিও ঠিক জানে না,আবার হতে পারে হয়ত তার কাছে দুপুরের খাবারের টাকাও নেই। তার হঠাৎ করেই দয়া হল এবং সে মোটামুটি স্বাভাবিক থাকার চেষ্টা করে হাসি মুকে লোকটির সামনের চেয়ারে বসল। আফ্রিকান লোকটিও মেয়েটিকে হাসি মুখে স্বাগত জানাল।
মেয়েটি লোকটিকে কোন রকম কিছু বুঝতে না দিয়ে তার সাথে খাবার ভাগাভাগি করে খাওয়া শুরু করল। তারা প্রত্যেকটি খাবার একে অপরের সাথে ভাগাভাগি করে খাচ্ছিল। স্যুপ,সালাদ,দই,ফলের টুকরা সব। পুরোটা সময় লোকটিকে দেখে মনে হল সে খানিকটা অস্বস্তিতে ভুগছে,আর মেয়েটি ছিল সাবলীল এবং সে এত স্বাভাবিক,সুন্দর আচরণ করছিল যেন লোকটি কোন রকম অস্বস্তিতে না ভোগে।
তারা খাওয়া শেষ করল এবং মেয়েটি কফি নেয়ার জন্য উঠল এবং ঠিক তখনই সে খেয়াল করল- আফ্রিকান লোকটির ঠিক পেছনের চেয়ারেই তার খুলে রাখা কোট টি ঝুলছে এবং লাগোয়া টেবিলে রয়েছে তার কেনা খাবার ভর্তি ট্রে।
-------------------------------
সুবোধ অবোধ
-------------------------------
শ্রেষ্ঠ সৃষ্টি কেন এত বোকা হয়?!!

