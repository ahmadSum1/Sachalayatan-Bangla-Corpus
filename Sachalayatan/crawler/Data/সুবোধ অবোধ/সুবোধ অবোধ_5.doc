গিটার ইশ্‌কুল: পর্ব-৪: ফিঙ্গার এক্সারসাইজ ১১-১৬



গান তোলা শেষ? সানিয়া মুনিয়াদের রেসপন্স কি? কর্ড পরিবর্তনের সময় আঙুল আটকে যাচ্ছে বলে বাঁকা ঠোঁটে তাচ্ছিল্যের হাসি দিয়ে উঠে চলে গিয়েছে? আপনার হৃদয় ভেঙে খানখান হয়ে গিয়েছে? ঘাবড়াবেন না। এসে গেল আরও কিছু ফিঙ্গার এক্সারসাইজ। যেসব ফিঙ্গার এক্সারসাইজ করলে আপনি পারবেন আটকে যাওয়ামুক্ত কর্ড পরিবর্তনের ক্ষমতা। 
কেমন আছেন সবাই? ভালো তো। দেরি হয়ে গেল বলে দুঃখিত। চলুন কাজে লেগে যাই-



এই পর্বের ফিঙ্গার এক্সারসাইজগুলোর শুরু ২ নং আঙুল দিয়ে। যারা ট্যাব পড়া বুঝেছেন তারা খুব সহজেই বুঝে যাবার কথা। আর যাদের কাছে বুঝতে অসুবিধা লাগছে তারা আবার আগের পর্ব (পর্ব-১) থেকে ঘুরে আসুন। আর এখানে আমি একটি লেসনের বর্ণনা দিচ্ছি।
লেসন-১১:
প্রথমে ৬ নং তারে ২নং আঙুল দিয়ে ২ নং ফ্রেট চেপে ধরে ডাউন স্ট্রোক (↓) দিন। তারপর ১নং আঙুল দিয়ে ১ নং ফ্রেট চেপে ধরে আপ স্ট্রোক (↑) দিন। তারপর ৩ নং আঙুল দিয়ে ৩ নং ফ্রেট চেপে ধরে ডাউন স্ট্রোক এবং তারপর ৪ নং আঙুল দিয়ে ৪ নং ফ্রেট চেপে ধরে আপ স্ট্রোক দিন।
তারপর ৫ নং তারে আঙুলের প্যাটার্ন একই থাকবে তবে শুরু হবে ৩ নং ফ্রেট থেকে। অর্থাৎ প্রথমে ৩নং ফ্রেটে ২ নং আঙুল। তারপর ২ নং ফ্রেটে ১ নং আঙুল। তারপর ৪ নং ফ্রেটে ৩ নং আঙুল এবং শেষে ৫ নং ফ্রেটে ৪ নং আঙুল।
আর ৪ নং তারে শুরু হবে? 
৪ নং ফ্রেট থেকে...
ট্যাব পড়া ভালোভাবে আয়ত্ব করে ফেলুন। তারপরও বিভ্রান্ত হয়ে গেলে ভিডিও দেখুন।
১১-১৬ পর্যন্ত এই লেসনগুলোর সাথে এবার চলুন আগের লেসনগুলো নিয়ে একটু জাবড় কেটে আসা যাক-
আগের লেসনগুলো এবার মেট্রোনম সহযোগে করার চেষ্টা করুন। মেট্রোনম কি?
সহজ করে বলতে গেলে মেট্রোনম হচ্ছে এমন একটি যন্ত্র (এখন সফটওয়্যার হিসেবেও পাওয়া যায়, যা আপনি আপনার পিসি বা মোবাইলেও ইনসটল করে নিতে পারেন) যা একটি নির্দিষ্ট সময় পরপর (সময় আপনি নিজেই সেট করে নিতে পারবেন) ক্লিক/টিক সাউন্ড তৈরি করে। আপনি মিনিটে ৬০ বার ক্লিক সাউন্ড সেট করে আগের লেসনগুলো প্র্যাকটিস করবেন। অর্থাৎ আপনার প্রত্যেকটি স্ট্রোক (আপ/ডাউন) মেট্রোনমের প্রত্যেকটি ক্লিক সাউন্ডের সাথে হতে হবে।
আজ এ পর্যন্তই। কি? লেসন কম মনে হচ্ছে? মেট্রোনম সহযোগে প্র্যাকটিস করা শুরু করুন। টের পাবেন যে লেসন মোটেও কম ছিলো না।
লেসনের ব্যাপারে কোন প্রশ্ন থাকলে বা কেউ যদি কোন সমস্যা মনে করেন, তাহলে কমেন্ট বক্স তো আছেই। জানাবেন। আর কেউ যদি কমেন্ট বক্সে লেসনের ব্যাপারে কিছু জিজ্ঞেস করতে অস্বস্তি বোধ করেন, বা কেউ যদি নিজেদের প্র্যাকটিসের ভিডিও করে পাঠাতে চান(হ্যান্ড পজিশন এবং অন্যান্য বিষয়গুলো ঠিকঠাক আছে কিনা সে জন্য) তাহলে 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%75%62%6f%64%68%6f%62%6f%64%68%40%67%6d%61%69%6c%2e%63%6f%6d%22%3e%73%75%62%6f%64%68%6f%62%6f%64%68%40%67%6d%61%69%6c%2e%63%6f%6d%3c%2f%61%3e%27%29%3b'))
এই ঠিকানায় জানাতে/ ভিডিও পাঠাতে পারেন।


