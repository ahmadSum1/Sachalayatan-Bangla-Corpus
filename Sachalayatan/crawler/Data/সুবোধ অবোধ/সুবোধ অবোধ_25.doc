চলতি পথে পাওয়া-১,২,৩



১.
মূল রাস্তা ধরে চলছিল গাড়ি বেশ। কথা নেই বার্তা নেই হুট করে ড্রাইভার গাড়ি নামিয়ে দিল বাইপাস রোডে। “কর কি কর কি?” বলে বাস জুড়ে শুরু হয়ে গেল হাউকাউ! ড্রাইভার বলে-“মেইন রোডে গন্ডগোল মামা, তাই সাইড কাটছি!”
কোথা থেকে বাসে উঠেছিল এক পাগল কিছিমের লোক। হাউকাউ থেমে গেলে সে বলে কি না-“ গন্ডগোল হোক আর যাই হোক, পথে থাকতি হয়। একবার বিপথে নামলি পথে ওঠা খুব কঠিন!”
২.
মাঠের পাশের রাস্তা ধরে যাওয়ার পথে হঠাৎ শুরু হল ধুন্দুমার ধুলি ঝড়। পাশে থাকা থাকা আতাহার বলল-“দ্যাখ্‌ দ্যাখ্‌ ,বাউকুড়ানি*!!”
আমি বলি- “উহু, কেবলই পরাজিত মানুষের মন।”
৩.
-দূরবীনে চোখ রাখলে ওপাশটাকে মনে হয় স্বপ্নদৃশ্য!
-কেন?!!
-এত কাছে সব,তবু ধরতে গেলেই হাওয়া!!
*খুব ছোট আকৃতির ঘূর্ণি ঝড়ের মত। শুকনো লতাপাতা,ধুলো মিলিয়ে ছোট আকৃতির ঘূর্ণির মত তৈরি হয়। আঞ্চলিক নাম বাউকুড়ানি।
*************
সুবোধ অবোধ

