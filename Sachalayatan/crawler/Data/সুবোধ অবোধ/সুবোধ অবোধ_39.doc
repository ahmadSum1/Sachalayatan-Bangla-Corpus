একটি নিরীহ কৌতুক (অনুভূতিতে আঘাত লাগার কুনু চান্স নাই!!!)



আজকাল কৌতুক করতেও ভয় ভয় লাগে কেমন যেন! সবার যে অনুভুতি প্রবণ মন,কে কোন্‌ দিক দিয়ে আঘাত পেয়ে বসে বোঝা মুশকিল। তারপরও ভাবলাম বলে ফেলি একটা নিরীহ গোছের কৌতুক,কিই আর হবে! আসলে যুদ্ধাপরাধীদের বিচার দাবীতে শুরু হওয়া আন্দোলনের বর্তমান অবস্থা দেখে কয়েকদিন ধরেই এই গল্পটা মাথায় ঘুরছিল-
দোকান মালিক দোকানে নতুন কর্মচারী নিয়োগের পর হঠাৎ অনেক বিক্রি বেড়ে গেল দোকানের। মনে মনে অনেক খুশি হলেও উনার খুব জানতে ইচ্ছে হল এর রহস্য কি! একদিন তাই সে দোকানে এসে  চুপি চুপি আড়াল থেকে দেখতে লাগলেন ভিতরে না ঢুকে যে তার কর্মচারী কিভাবে ক্রেতাদের কনভিন্স করে। উনি দেখলেন মাছ ধরতে ছিপ কিনতে আসা এক ক্রেতা কে তার কর্মচারী বলছে-“স্যার,মাছ ধরতে শুধু ছিপ কিনলে তো হবে না,সাথে মাছের টোপ ফেলার খাবার কিনতে হবে। আমার কাছে খুব ভাল ব্র্যান্ড এর মাছের টোপ আছে,নিয়ে যান।”
ক্রেতাও বেশ রাজী হয়ে গেলেন। বললেন-“আচ্ছা,দিন।”
-“স্যার,ছিপ দিয়ে মাছ ধরতে গেলে তো আপনাকে দীর্ঘ সময় বসে অপেক্ষা করতে হবে মাছ পাবার জন্য। সেক্ষেত্রে আমার কাছে খুব আরামদায়ক ফোল্ডিং চেয়ার আছে। আপনি এটায় বসে থাকলে আপনার কোমর ব্যাথা হবে না। আপনাকে দেখাচ্ছি...”
ক্রেতা চেয়ার দেখে বললেন-“আচ্ছা দিন।”
-“স্যার,অনেক্ষন ধরে রোঁদে বসে থাকাটা মোটেও সহজ কোন ব্যাপার না,আপনি একটা ছাতাও কিন্তু নিয়ে যেতে পারেন রোঁদ থেকে বাঁচার জন্য।”
ক্রেতা লোকটি কিছুক্ষন ভেবে বললেন-“আচ্ছা দিন তাহলে।”
এদিকে দোকান মালিক তো আড়াল থেকে দেখে যারপরনাই অবাক এবং মুগ্ধ হচ্ছিলেন তার কর্মচারীর কান্ডে!! এর মধ্যেই উনি দেখলেন তার কর্মচারী বলছে-“ স্যার,মাছ ধরে তো আর সেগুলো মাটিতে রাখতে পারবেন না,আপনার নিশ্চয়ই একটা মাছ রাখার ঝুড়ি লাগবে। এই ঝুড়ি টা নিয়ে যান,দামেও অল্প এবং অনেক মজবুত হবে।”
ক্রেতাও বেশ রাজী হয়ে সব কিছুর দাম মিটিয়ে দিয়ে চলে গেলেন খুশি মনেই।
ক্রেতা চলে যাবার পর দোকান মালিক আড়াল থেকে বেড় হয়ে আসলেন। কর্মচারীর কাছে গিয়ে খুব খুশি হয়ে পিঠ চাপড়ে দিলেন তার-“তুমি তো দারুণ চালু মাল রে বাপু,ছিপ কিনতে আসা একটা লোক কে দিব্বি এত কিছু গছিয়ে দিলে। বাহ্‌!!”
কর্মচারী টি একটা হাসি দিয়ে বলল-“স্যার,উনি তো ছিপ কিনতে আসেন নি!”
দোকান মালিক আরও অবাক হয়ে বললেন-“তো??!!”
হাসি হসি মুখে কর্মচারীটি বলল-“উনি আসলে এসেছিলেন উনার স্ত্রী’র জন্য স্যানিটারী ন্যাপকিন কিনতে!! তা,আমি উনাকে বললাম শুধু শুধু এই পাঁচ-ছয় দিন ঘরে বসে থেকে কি করবেন?! তার চেয়ে বরং এ কয়দিন মাছ ধরতে চলে যান,উনিও রাজী হয়ে গেলেন!!”
আজকাল নিজেকে এই গল্পের ক্রেতা বেচারার মত লাগে। কি যে চাইতে এসেছিলাম আর কি যে চাচ্ছি এখন,তালগোল পাকিয়ে গেছে! মাঝখান থেকে গত আড়াই মাসে কিছুই না পড়ে GRE exam এর প্রস্তুতির যে অগ্রগতি ছিল তার পুটু মারা সাড়া!!!
সুবোধ অবোধ

