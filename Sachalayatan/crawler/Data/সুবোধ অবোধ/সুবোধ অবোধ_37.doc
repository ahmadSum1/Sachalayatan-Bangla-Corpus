মানুষ নয়,গরীব!!!!!!!



গ্রাজুয়েশন লাইফের পুরোটাই এবং ইন্টার্নশিপ এর সময় কয়েক মাস কেটেছিল পঙ্গু হাসপাতালে। সাথে সেশন জট মিলিয়ে মোটামুটি ৬ বছর।  ক্লাসে যাবার সময় শর্টকাট মারার জন্য শিশু হাসপাতালের গেট দিয়ে ঢুকতাম। যাওয়ার সময় শিশু হাসপাতালের আই.সি.ইউ এর পাশ দিয়ে যেতে হত। আই.সি.ইউ. এর সামনে বারান্দায় প্রায় প্রত্যেকদিনই থাকতো ভেতরে নিবিড় পরিচর্যায় থাকা বাচ্চাদের জন্য অপেক্ষায় থাকা তাদের বাবা মা এবং আত্মীয় সজনদের জটলা। পাশ দিয়ে যাবার সময় আমি কখনো উনাদের চোখের দিকে তাকানোর সাহস পেতাম না। জীবন এবং মৃত্যুর মাঝখানে দাড়িয়ে থাকা বাচ্চাদের জন্য বাইরে বসে অপেক্ষায় থাকা তাদের বাবা মার ব্যাকুল চোখের দিকে তাকানোর দুঃসাহস আমার কখনো হয় নি।
সাভারে রানা প্লাজা আজ ধ্বসে পড়েছে। প্রায় ১৫০ জন এখন পর্যন্ত নিহত,প্রায় আটশ মানুষ আহত,উদ্ধার কাজ চলছে,এখনো অনেক মানুষ নিখোঁজ। সজনের খোঁজে আসা মানুষের আহাজারিতে বাতাস ভাড়ী হয়ে আছে। তাদের কারো চোখে চোখ রেখে সান্তনা দেয়ার দুঃসাহস আমার নেই,এমনকি মনে হয় কানে তুলা গুঁজে রাখি।
আমাদের দেশের নেতা,নেত্রীরা আর কিছু না পারলেও শোক বার্তা পাঠানোতে তারা খুব পারদর্শি। কোন দুর্ঘটনা ঘটার কিছুক্ষনের মধ্যেই তাদের শোক বার্তা সেখানে পৌছে যায়। সাথে পৌছায় তাদের মুখ নিঃসৃত অদ্ভুত অদ্ভুত সব বাণী! নিজের মনেই ভাবছিলাম সরকার কি এই ঘটনাতেও দায় মেরুদন্ডহীন বিরোধীদল বিএনপি এর ঘারে চাপাবে নাকি! সেটা যে আসলেই হতে পারে তা কে জানত?? যেমন আমাদের মাননীয় স্বরাষ্ট্রমন্ত্রী বিবিসি কে বলেছেন-“ কিছু হরতাল সমর্থক সাভারের ধসে পড়া ভবনটির ফাটল ধরা দেয়ালের বিভিন্ন স্তম্ভ এবং গেট ধরে নাড়াচাড়া করেছে বলে তিনি জানতে পেরেছেন। মন্ত্রী বলেন, ভবনটি ধসে পড়ার পেছনে সেটাও একটি সাম্ভাব্য কারণ হতে পারে।" 
আমাদের প্রধানমন্ত্রী বলেছেন- ”আমরা আগে থেকেই সচেতন ছিলাম। আমরা জানতাম বলে সব লোক সরিয়ে ফেলা হয়েছিল। কিন্তু মূল্যবান জিনিস সরিয়ে নিতে সকালে লোকজন সেখানে গিয়েছিল।” 
ওদিকে বিরোধীদল দুর্ঘটনার ৭ ঘন্টা পর হরতাল প্রত্যাহার করে গভীর শোক প্রকাশ করেছে!!
তারা অনুভব করেন না যে তাদের এই শোক প্রকাশে পাগলের মত সজনের খোঁজে ছুটতে থাকা মানুষগুলোর কিছুই যায় আসে না। অথচ তাদের ক্ষমতার কিছুটা সৎ ব্যাবহার হয়ত এমন ঘটনা কে ফেরাতে পারতো। স্বার্থের জন্য তারা তা কখনই করেন না!
গার্মেন্টস মালিকদের লোভ এবং লাভের বলিই সব সময় হতে হয় এই সব অসহায় গরীব লোকদের। 
‘মালিকদের প্রতারণাই এই মৃত্যুর জন্য দায়ী
কোনভাবে ২ বেলা খেয়ে পড়ে বাঁচার জন্য যারা মৃত্যু ভয় কে সাথে নিয়েই মৃত্যুপুরীতে প্রবেশ করে তাদের জীবনের দাম লোভী কুকুরগুলোর কাছে মূল্যহীন!!
তা না হলে ৮ বছর আগে ঘটে যাওয়া একই ঘটনার পুনরাবৃত্তি কেন আবার ঘটবে?? স্পেকট্রাম গার্মেন্টস ধ্বসে ৮০ জন শ্রমিকের মৃত্যুতে কার কি হয়েছিল?? আমাদের নেতা,নেত্রীরা তখনও শোক প্রকাশ করেছিলেন,নিয়ম করে তদন্ত কমিটি গঠন হয়েছিল। তারপর...????
বৃদ্ধ বাবা মা কে ২ বেলা পেটে ভাত তুলে দিবে বলে যে ছেলেটা,যে মেয়েটা শহরে এসেছিল রঙিন স্বপ্ন নিয়ে তার স্বপ্ন কিছু জড় অনুভূতিহীন কঙ্কৃটের তলায় চাঁপা পড়ে গেছে! পেটে হয়ত ঠিকই ভাত জুটে যাচ্ছে সেই বাবা মার,কিন্তু সন্তানের শোকে বিহবল রাত কিভাবে কাঁটে তা বোঝার ক্ষমতা আমাদের নেতা,নেত্রীদের হয় না বলেই মৃত্যুর মিছিলে মানুষের সংখ্যা বেড়েই চলে।
স্পেকট্রাম ধস: আট বছরেও লা-জবাব সরকার
আমাদের জড় হয়ে যাওয়া অনুভূতি সেই খেটে খাওয়া মানুষটার অনুভূতি কে ছুঁতে পারবে না কোনদিন,যে তার স্ত্রী,সন্তান কে ছেড়ে শহরে এসছিল তাদের কে একটা সুন্দর ভবিষ্যত উপহার দেয়ার স্বপ্নে। কোলের অবুঝ সন্তান হয়ত এখন অনেকটাই বুঝতে শিখেছে। কিন্তু তাকে তার বাবার না ফিরে আসার কারণ কে বোঝাতে পারবে??
সুবোধ অবোধ

