একটি মামাবাড়ির আবদার (মুছিতব্য পোস্ট)



নাহহ্‌, সচলের  কাউকেই আমি মামা বলে ডাকি না, বরং ভাই বলেই ডাকি। কিন্তু যে আবদারটা করবো বলে ভাবছি সেটা আসলে এক অর্থে মামা বাড়িরই আবদার।
পড়ছিলাম প্রথম আলোতে আনিসুল হকের কলাম। বেশ চমৎকার লেখা পাঠ্যপুস্তকের বেহাল দশা নিয়ে। সেই লেখার এক পর্যায়ে তিনি রবীন্দ্রনাথের কবিতায় 'পয়ার' , 'ছন্দ' ইত্যাদি নাম ধরে টানাটানি শুরু করলেন। 
এ শব্দগুলির সাথে পরিচিত অনেক আগের থেকেই। কিন্তু এগুলো কি সে সম্পর্কে বিস্তারিত কিছুই তেমন জানি না। কয়েকবার জানার চেষ্টা করেছিলাম, কিন্তু যে বইগুলি পেয়েছিলাম তাদের ভাষা এমন "প্রস্তরসম" যে ইচ্ছার গাড়ী আর বেশি দূর এগুতে পারেনি।
হঠাৎ করেই মনে হল, সচলে তো অনেক কবি আছেন , আছেন অনেক সাহিত্য সমঝদার এবং বিশারদ। তাদের কেউ কি আমার ( এবং আমার মত মূর্খ অর্বাচীন পাঠক যদি কেউ থেকে থাকেন ) এই অন্ধত্ব ঘোচানোর জন্য কলম ( পড়ুন কী-বোর্ড ) হাতে তুলে নিবেন না ? লেখবেন না একটা সহজবোধ্য লেখা ছন্দ, পয়ার এবং কবিতার আরো যত প্যাঁচ আছে তাদের বিষয়ে ?
প্রশ্ন রইলো সকল সচল বিবেকের কাছে।

