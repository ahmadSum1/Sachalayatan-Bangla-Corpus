বৃষ্টি আর সুমনের গান




নাহ ! বৃষ্টি আর আমার পিছু ছাড়ছে না। আমার গত দুটি লেখার শিরোনাম ছিলো বৃষ্টি নিয়েই। 
ঢাকাতে এখন অনেক বৃষ্টি। একটানা ভারী বৃষ্টিতে বাসার বাইরে বের হওয়াই দায়। আর রাতের বেলা ঠান্ডা একটা বাতাস। গভীর রাতে ঘরের বাতি নিভিয়ে প্রায়ই চুপচাপ বসে থাকি ঘরের সাথে লাগানো বারান্দাটায়।
মনে পড়ে যায় বহু পুরানো সুমনের এক গানের কথা। যাকে ভালোবেসে ফেলেছিলাম সেই স্কুল জীবনেই। খুঁজে বের করি তাকে। শীতল রাত্রির নিঃস্তব্ধতায় অদ্ভুত সুন্দরভাবে মানিয়ে যায় গানটা। মনে হয়, এই গান দিয়েই লেখা হয়েছে দিগন্তব্যাপী নিঃস্তব্ধতা আর নিঃসঙ্গতা। নির্জন এই রাতের আঁধারে গানের সাথেই হারিয়ে যায় ভাবনাগুলি...








     Get this widget 
|
     Track details  
|
 		eSnips Social DNA    






