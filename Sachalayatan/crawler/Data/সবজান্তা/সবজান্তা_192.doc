আমার প্রেমিকারা



আমার প্রেমিকারা
=================================
আমার প্রেমিকাদের সাথে আজকাল দেখা হচ্ছে বড় ঘন ঘন
কখনো বা খাওয়ার দোকানে, কখনো বা রাস্তাঘাটে,
কখনো বা অন্তর্জালে।
তারা আমাকে দেখলে মিষ্টি হাসি হাসে, উজাড় করে দেয় তাদের গোপন কথা;
তাদের দেখে আমি সুখ পাই, ঘ্রাণ নেই তাদের ছিপছিপে শরীরের,
কখনোবা তাদের নিয়ে কল্পনায় পুলকে ভেঙ্গে পড়ি...
তারা বলে চলে তাদের প্রেমিকদের কথা , আর আমি শুষে নেই তাদের সব লাবন্য
আমি শুনি, আর তাদের ভালোবাসতে থাকি,
তারা প্রত্যেকেই আমার প্রেমিকা
তাদের প্রত্যেকের জন্য আমি মরতে পারি অন্তত একবার...অথবা একাধিকবার...

