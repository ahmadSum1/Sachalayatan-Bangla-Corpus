খুনের কবিতা



খুব ইচ্ছা ছিল তোমাকে খুন করি
তাই তো কাছে টেনে নিয়ে,
ছুরিটা আমূল বসিয়ে দিলাম তোমার বুকে
যেখানে মাথা রেখে কত রাত ঘুমিয়েছি
কালচে রক্তের সুনামিতে ভেসে যাচ্ছে আমাদের পৃথিবী
ক্রমশ ঝাপসা হয়ে আসছে কোনারকের ঐ পাথুরে ভালোবাসা
শক্ত হাতে জড়িয়ে ধরছো তুমি আমায়, বাঁচবার শেষ আশায়
তোমার চোখে অবিশ্বাস, আমার ঠোটে চিলতে হাসি
কি করবে বল ?
মানুষকে ভালোবাসলে এমনি হয় !
-----------------------------------------
২৫ শে নভেম্বর,২০০৭
ঢাকা, বাংলাদেশ

