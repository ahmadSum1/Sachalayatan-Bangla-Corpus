ছবি এবং কবি রবি



সচলায়তনে যখন প্রথম হিমু ভাইয়ের ফুটোস্কোপিক গল্প পড়ি, তখন মাথাতে একটা আইডিয়া এসেছিলো। কিন্তু প্রথমত ফুটোস্কোপিক আইডিয়া হিমু ভাইয়ের একদমই নিজস্ব, তার উপর আইডিয়াটা নিয়েও একটা দ্বিধা দ্বন্দ্ব কাজ করছিলো।
আজ একটা বিশেষ কারণে গল্পটা লিখে ফেললাম। সাহসে ভর করে লেখাটা সচলেও দিয়ে দিলাম। নিয়ম সেই আগেরটাই, গল্প ভালো লাগলে সব প্রশংসাই লেখকের প্রাপ্য, আর খারাপ লাগলে সেইটা আমেরিকার চক্রান্ত 
-------------------------------------------------------------
রবির মনটা বেশ খারাপ আজকে কয়েকদিন ধরেই। কাহাতক আর নিরামিষ কবিতা লিখতে ভালো লাগে। কিন্তু আমিষ কবিতা যে লিখবে, তার যোগানই বা কোথায়। একটু উদারভাবে ভালোবাসবে, তেমন মেয়েইবা আর কোথায়...
এদিকে হয়েছে আরেক জ্বালা- সুযোগ পেলেই সবাই রবিকে খোঁচায়। রবি একটু ভাবুক স্বভাবের, বৃষ্টি আসলে সবাই যখন বৃষ্টিতে ভিজে, গায়ে জামা লেপ্টে থাকা তরুণীদের দিকে লোলুপ দৃষ্টিতে তাকিয়ে থাকে, রবি তখন বসে বসে অদ্ভুত এক বিজাতীয় ভাষায় কবিতা লিখতে থাকে। ইয়ার দোস্তদের  এইসব কটাক্ষ সহ্য করেই রবি আজকাল এসব লিখে যাচ্ছে।
বন্ধুদের মধ্যে শশীকান্তই যা একটু রবিকে ভালো পায়। এর পিছনে অবশ্য গূঢ় কারণ আছে- শশীর সদ্য প্রাপ্ত প্রেমিকাটিকে রবির কবিতা নিজের নামে শুনিয়েই বাগে এনেছে। মেয়েটিও অবশ্য বেশ সেয়ানা- শশীর গলা জড়িয়ে ধরে আদুরে গলায় জানিয়ে দিয়েছে, শশীকে দেখলে বলে মনেই হয় না এমন কবিতা ও লিখতে পারে! শশী ঠিক বুঝতে পারে না এইটা কি কথার কথা ছিলো না কি হাসতে হাসতে সত্যি কথা বলে দিলো। যাই হোক, দিনকাল যেহেতু ভালো না,শশীও আর বিপদ ডেকে আনতে চায় না। আজকাল তাই রবিকে একটু তোয়াজ করেই চলছে।
রবিকে আনমনা দেখে, শশী একটু গলা খাঁকারি দিয়ে বললো, " কী রে মামা, তোরে এতো উদাস লাগতেছে ক্যান ? "
রবি উদাস দৃষ্টিতে জানালার বাইরে তাকিয়ে বললো, "রে শশী, লিখতে পারছি না অনেকদিন হলো। অনুপ্রেরণার বড্ড অভাব।"
শশী কী বুঝলো কে জানে। কিছুক্ষণ চুপ করে থাকলো, তারপর গম্ভীরমুখে বিড়বিড় করে বললো, "তোর অনুপ্রেরণার অভাব হলে তো আমার ইয়ে মারা..."। আরো খানিকটা চিন্তা করে বললো, "চল,আমার বাসায় চল"
শশীর বাসা বেশি দূরে না। রবির বাসার কয়েক গলি পরেই। শশীর ঘর বেশ গোছানো। ভালো সাউন্ড সিস্টেম আছে, কম্পিউটার আছে, মায় ইন্টারনেটও আছে। রবিকে বিছানায় বসিয়ে, শশী দ্রুত চেয়ার টেনে কম্পিউটারে দ্রুত কী কী যেন টাইপ করলো। রবি শুধু দেখলো শশীর হাত ঝড়ের বেগে চলছে, আর কী বোর্ডে খটখট আওয়াজ হচ্ছে। একটু পর শশীর মুখের কোণে এক চিলতে হাসি ফুটলো। মুচকি হেসে রবিকে বললো, "এদিকে আয়, দেখে যা"
এরপর যা দেখলো, রবির শরীরে একদম কারেন্ট বয়ে গেলো। পেটের মধ্যে কেমন যেন মোচড়াতে থাকলো।
একদম ধবধবে ফর্সা কতগুলি মেয়ে, গায়ে এক রত্তি সুতাও নেই। বিভিন্ন ভংগিমায় দাঁড়িয়ে আছে। শুধু স্তনের বৃন্তে কেন যেন তারা আঁকা। একদম আসল অংশটা তারা দিয়ে ঢেকে রেখেছে। তারপাশে আবার ইংরেজীতে বড় হরফে লেখা, ফর ইন্সট্যান্ট অ্যাকসেস... পে নাও... ইত্যাদি হাবিজাবি হাবিজাবি। মেয়েদের বুকে কীভাবে তারা আসতে পারে, এটা কিছুতেই রবির মাথায় ঢুকলো না। শুরুতে খুব মেজাজ খারাপ লাগছিলো যে, ইশশ... আরেকটু দেখতে দিলে কী ক্ষতি হতো !
হঠাৎ রবি বুঝতে পারলো, এর নামই কবিতা। সবটুকু দেখালে তো আর কবিতা হতো না। তারার পিছনে কী লুকিয়ে আছে, এই কল্পনাটুকুই অনেক বেশি উত্তেজনাকর। এই সত্য আবিষ্কার করে অনাবিল আনন্দে রবির মনে ভরে উঠলো।রবি কিঞ্চিত উত্তেজিত গলায় বললো, " শশী, জলদি কাগজ কলম নিয়ে আয়। কবিতা আসি আসি করছে"। শশী এক নিমিষে কলম হাজির করলো।
রবি ঝড়ের বেগে লিখে গেলো...
"সুন্দর বটে তব অঙ্গ "দু"খানি, তারায় তারায় খচিত" 

