লেটস ডু ইট 



যুদ্ধাপরাধের বিচারের দাবীতে আমরা আমাদের ঘটি-বাটি যার যা আছে তা নিয়েই ঝাঁপিয়ে পড়ার প্রস্তুতি নিয়েছি। সেই ধারাবাহিকতাতেই এইবারের আয়োজন, ভিডিও আবেদন।
ঘটনার সূত্রপাত হিমু ভাইয়ের বিলবোর্ডে বিচারের দাবী সংক্রান্ত পোস্টে বদ্দা সুমন চৌধুরীর আইডিয়া থেকেই। চমৎকার এই আইডিয়াকে মনে হয় আমরা ভিডিওতে রূপ দিয়ে ছড়িয়ে দিতে পারি সহজেই।
স্বভাবতই প্রশ্ন উঠতে পারে, কতজন মানুষ এভাবে জানতে পারবে, কারণ দেশের কতজন আর ইউটিউব ব্যবহার করেন? 
উত্তরেই শুরুতে বলতে হয়, যা হয় তাই বা কম কী ? আর ইউটিউব যে খুব দুষ্প্রাপ্য বস্তু নয়, তা খন্দকার দেলোয়ার হোসেনের সালোয়ার কেলেংকারি থেকেই প্রমাণিত। আর শুধু যে ইউটিউব থেকেই দেখতে হবে এমন নয়, আমরা যারা ছাত্র আছি, তারা হলের ল্যানে শেয়ার করতে পারি কিংবা বন্ধু বান্ধবের মাধ্যমে ছড়িয়ে দিতে পারি।
যাই হোক, আপাতত মিশন একটাই। যুদ্ধাপরাধের বিচারের দাবীতে ভিডিও আবেদন। সেই লক্ষ্যে বদ্দার কাহিনীর উপর ভিত্তি করে সংলাপের স্ক্রিপ্ট আহবান করা যাচ্ছে মন্তব্যের ঘরে।
আপনাদের সবার সহযোগিতা একান্ত কাম্য। এ ব্যাপারে কেউ সাহায্য করতে চাইলে কিংবা কোন প্রশ্ন থাকলে এখানে জিজ্ঞেস কিংবা ব্যক্তিগত মেসেজে পাঠাতে পারেন।

