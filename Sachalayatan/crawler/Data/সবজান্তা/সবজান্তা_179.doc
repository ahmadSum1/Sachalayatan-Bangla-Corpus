বিজয় দিবসের ম্যাগাজিন এবং গল্প



গল্প । 
কয়েক তরুণের দেখা একটা স্বপ্নের নাম। আজ থেকে প্রায় ৪-৫ ( সঠিক খেয়াল নেই ) বছর আগে, কয়েক তরুণের হাতে জন্ম এই অনলাইন সংঘের। কালের বিবর্তনে সেই তরুণদের অনেকেই এখন এর সাথে সক্রিয় ভাবে নেই, তবে নতুন ভাবে অনেক তরুণই এখন সেই স্বপ্নকে এগিয়ে নিয়ে যাচ্ছে। গল্প এর সাথে আমার সম্পৃক্ততা বেশ আগের থেকেই ( প্রায় সেই প্রথম প্রজন্ম থেকেই ) , যদিও খুব প্রত্যক্ষ ভাবে কখনোই আমি কিছু করতে পারি নি। যাই হোক, আসল কথায় আসি। গল্পতে আমাদের অনেকেরই শখ ছিলো, আমরা মুক্তিযুদ্ধ নিয়ে কিছু করি। যাতে এই প্রজন্ম বিশেষত প্রবাসী বাংলাদেশীদের নতুন প্রজন্ম ( যারা গল্পের সদস্যের একটা বিরাট এবং গুরুত্বপূর্ণ অংশ ) , মুক্তিযুদ্ধ নিয়ে নতুন করে অনুভব করে, মূল ভূখন্ড থেকে দূরে থেকেও তারা যেন নিজেদের বিচ্ছিন্ন না ভাবে। সেই চিন্তার থেকেই প্রথম আইডিয়াটা দেওয়া হয়, বিজয় দিবস অনলাইন ম্যাগাজিনের। এখানে গল্পর সদস্যরা যে যার মত করে অবদান রেখেছেন। কেউ লিখেছেন গল্প, কেউ কবিতা, কেউ ছবি এঁকেছেন, কেউ বা তুলেছেন ফটো। এটা অবশ্যই স্বীকার করতে হবে, এসবই আমাদের কাচাঁ হাতের কাজ। লেখাগুলো সচলের দুর্দান্ত ঝানু লেখকদের লেখার মত দুধর্ষ হয়েছে, এমন দাবি করার দুঃসাহস আমার নেই। তবে আমি অন্তত এটুকু দাবি করতে পারি, আমাদের চেষ্টার এবং ভালোবাসার কোন কমতি ছিলো না। আমাদের সামর্থ্যের সবটুকুই আমরা দিয়েছি।
আপনিও চাইলে আমাদের সেই ভালোবাসার ম্যাগাজিনটি পড়তে পারেন, এখান থেকে, http://contents.golpo.net/bijoy-dibosh-magazine-2007.pdf । 
আপনাদের যেকোন মূল্যবান মতামত আমাদের জানাতে পারেন, http://www.golpo.net আমাদের ফোরামে।
হয়ত আপনাদের ভালোবাসা, এবং মূল্যবান মতামতই আমাদের সাহস যোগাবে ভবিষ্যতে আরো এমন স্বপ্ন দেখবার।

