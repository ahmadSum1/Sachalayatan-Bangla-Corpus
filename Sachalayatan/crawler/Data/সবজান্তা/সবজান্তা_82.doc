বই এর নাম দিয়ে কৃতার্থ করুন



নানাবিধ বৈচিত্র্যময় কারণে আমার কিছু বই এর নাম দরকার। যে দুটি বিষয়ের উপর আপাতত বই খুঁজছি সে দুটি হলঃ
দ্বিতীয় বিশ্বযুদ্ধঃ এ সংক্রান্ত সুখপাঠ্য বাংলা বই ( অনুবাদ হতে পারে, ক্ষতি নেই ) এর নাম অগ্রাধিকার পাবে। বই এপার কিংবা ওপার - যে কোন লেখকেরই হতে পারে। নীরস প্রবন্ধের চেয়ে সহজবোধ্য লেখাই অগ্রাধিকার তালিকার চূড়ান্তে থাকবে। যদি মোটামুটি গ্রহণযোগ্য পরিমানের তথ্য বিকৃতি সহ কোন উপন্যাস থাকে, তা হলেও চলবে। মোদ্দা কথা, স্বল্প ক্লেশেই দ্বিতীয় বিশ্বযুদ্ধের বিস্তারিত জানতে চাই।
ভূতের গল্পঃ প্রচন্ড ভয় ধরানো গল্প হতে হবে, যেন রাতের বেলা সে গল্প পড়ার পর আর লাইট নিভিয়ে ঘুমাতে না পারি।
বিদেশি লেখকের সুঅনূদিত লেখা হলে সমস্যা নেই।
প্রসঙ্গত বলে রাখা ভালো, উভয় ক্ষেত্রেই ইংরেজী বইতে আপত্তি নেই, তবে বাংলা বই হলে খুব ভালো হয়, নিতান্তই ভালো বাংলা বই না পাওয়া গেলে ইংরেজীতে যাওয়া যেতে পারে।
আরেকটি গুরুত্বপূর্ণ ব্যাপার হচ্ছে, বইগুলি প্রাপ্তিস্থান সম্পর্কে সম্ভব হলে খানিকটা আগাম ধারণা।
বই এর হদিস পাওয়ার আগেই সবাইকে রাশি রাশি ধন্যবাদ জানিয়ে রাখছি আগাম।

