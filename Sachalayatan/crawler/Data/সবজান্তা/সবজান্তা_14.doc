কক্সবাজার ও অন্যান্য স্মৃতি



চেষ্টা করেও অনেকদিন কিছু লিখতে পারিনি আর আজ অনেকটা না চাইতেই পারলাম। কবিতা লেখা আমার কর্ম কিনা সে ব্যাপারে আমি বরাবরই সন্দিহান, তবু সুযোগমতো পেলে দুয়েকটা লিখতে ছাড়িনি। এটাও তেমনই একটা কবিতা, যেটা আদৌ কবিতা কিনা তাও আমি জানি না!

কক্সবাজার ও অন্যান্য স্মৃতি
আমার শুধু ঘুমোতে ইচ্ছা করে
এক নিঃস্তব্ধ ঘরে
কোন এক সুদূর গ্রামের দুপুরের মতো নির্জন,
নিশ্চুপ;
শুধু সমুদ্রের গর্জন ভেসে আসে -
অনন্ত সময়ের ঢেউগুলি ভাঙ্গছে আর জাগছে
জাগছে আর ভাঙ্গছে
পৃথিবীর সবটুকু ভালোবাসা ও বিদ্বেষ পুড়ে ছাই হয়ে যায়, তবু-
আমার শুধু ঘুমোতে ইচ্ছা করে

