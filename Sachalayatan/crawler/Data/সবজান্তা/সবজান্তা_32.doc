একুশে ফেব্রুয়ারি, বইমেলা



আমার সবেধন নীলমনি ক্যামেরাটা নিয়ে বের হয়েছিলাম গতকাল। 
এমনিতে আমার ক্যামেরাটা নিয়ে আজকাল খুব বেশি বের হওয়া হয় না, লেন্সে কিছু সমস্যা হয়েছে। সম্ভবত ফাঙ্গাস পড়েছে। কী মনে হওয়াতে গতকাল নিয়েই বের হয়ে গেলাম। 
বইমেলায় ছবিতোলা বেশ মুশকিল। এত লোকের ভীড় সুন্দর করে পজিশন ঠিক করে ক্লিক করার মুহূর্তেই কেউ না কেউ সামনে দিয়ে চলে যায়। এর উপর মেলায় এত ভীড়, ফ্ল্যাশ দিয়ে ছবি তুললে ধুলিকণাগুলি বাজে ভাবে উঠে আসে ছবিতে।
এতোসব হাঙ্গামা পেরিয়েও যে ক'টি ছবি দেওয়ার মত মনে হল, দিয়ে দিলাম। আশা করি সবার ভালো লাগবে।

ছবিঃ চারুকলার সামনে, বইমেলার দিকে যাওয়ার পথে, বরকত তোরণ

ছবিঃ গতকালের বিশাল লাইন বইমেলায় যাওয়ার পথে

ছবিঃ বুদবুদ উড়ানো এক কিশোর

ছবিঃ এই সেই মহাতীর্থ শুদ্ধস্বর !

ছবিঃ সত্যিকারের বইয়ের সূচীপত্র

ছবিঃ একটা গবেষণা চলছিলো, কোন কোন নামের আগে ড. উপাধি বসা উচিত। যথারীতি গবেষণার মূল উদ্যোক্তা লীলেন ভাই, আর উনার সাথে ছিলেন মৃদুল দা'র কারণে ঢাকা পরে যাওয়া কারুবাসনা, সুমেরুদা।

ছবিঃ বই কেনার আনন্দে উদ্বেলিত ষষ্ঠ পাণ্ডব !

ছবিঃ বইয়ের ঝুড়ি মাথায় নিয়ে, শুদ্ধস্বরের সাথে পেটচুক্তিতে আবদ্ধ, খাইট্যা খাওয়া মানুষ পান্থ ভাই, চলেছেন নজরুল মঞ্চের দিকে

ছবিঃ
নজু ভাই- কি দারুন একটা জোক্স বললাম না আনিস ভাই ?
আনিস ভাই- নজু, বেকুবের মত হাসি বন্ধ কর !
পাণ্ডব দা - আনিস ভাইয়ের ঝাড়ি খাওয়ার আগে মুখ বন্ধ করি

ছবিঃ অটোগ্রাফ দিচ্ছেন সচল মাসুদা ভাট্টি

ছবিঃ উন্মোচিত হল জুবায়ের ভাইয়ের "সিকি আধুলি গদ্যগুলি"

ছবিঃ মহামূল্য  সচল সংকলন উন্মোচিত হল মহামতি লীলেন ভাইয়ের হাতে

ছবিঃ অবশেষে মানিক ভাইয়ের দুর্ধষ সেই বই উন্মোচিত হল

ছবিঃ আনিস ভাইয়ের হাতে উন্মোচিত হল, "স্বপ্নচরাচর"

ছবিঃ বহু আকাঙ্খিত আকতার ভাইয়ের "ছড়াজনৈতিক"

ছবিঃ কেন এই বই পড়বেন জাতীয় ভাষন দিচ্ছেন আখতার ভাই...

ছবিঃ টুটুল ভাই, তওবা কইরা বল কেলাডা চারচেন অর্থাৎ বলছেন আর কোন বই ছাপবেন না ...
আচ্ছা, এ'বার একটা অন্য ঘটনা বলি। গতকাল মোড়ক উন্মোচনের আগে ধুম আড্ডা চলছে শুদ্ধস্বরের সামনে। বিভিন্ন দলে, গ্রুপে ভাগ হয়ে সবাই হাসতে হাসতে গড়িয়ে পড়ছে। এর মধ্যে একজন লোক অনেকক্ষণ ধরেই আমাদের দিকে নজর রাখছিলেন। অবশেষে থাকতে না পেরে আমাকে এসে জিজ্ঞাসা করলেন, ভাই এ'টা কী হচ্ছে ?  সংক্ষেপে তাঁকে সচলায়তনের কথা বুঝিয়ে বলার পর তিনি কি বুঝলেন জানি না, পকেট থেকে একটা কার্ড বের করে আমাকে দিলেন, বললেন, আপনাদের সবার কাজে লাগবে। 
কার্ডটা ফেলে দিতে যেয়েও ফেললাম না, ছবি তুলে রেখে দিলাম, শিমুল ভাই আর ধূগো ভাইয়ের কথা মনে করে।

ছবিঃ এই সেই কার্ড, আগ্রহী জনতা নম্বর ভালো মত দেখে রাখুন
পুনশ্চঃ ছবির সাথে মন্তব্যগুলি যে শুধু মাত্র মজা করার জন্য তা আশা করি সবাই ধরতে পেরেছেন, তবু কেউ দুঃখ পেয়ে থাকলে ক্ষমাপ্রার্থী ।

