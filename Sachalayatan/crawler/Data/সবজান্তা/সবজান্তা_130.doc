প্রোজেক্টের আইডিয়া দরকার



বায়োমেডিক্যাল ইঞ্জিনিয়ারিং বিষয়ের ল্যাব ক্লাসের জন্য টার্ম প্রোজেক্টের নাম প্রস্তাব করতে হবে। বিশ্ববিদ্যালয় থেকে কিছু প্রোজেক্ট ধারণার জন্য দেওয়া হয়েছে, তবে সেই সাথে এটাও ইশারায় বুঝিয়ে দেওয়া হয়েছে, যার প্রোজেক্ট আইডিয়া যত চমকপ্রদ হবে, গ্রেড তার জন্য ততো আরামদায়ক হবে। ফলশ্রুতিতে নিত্য নতুন আইডিয়া বের করার জন্য ছেলে-মেয়েদের মধ্যে এক অসুস্থ প্রতিযোগিতা শুরু হয়ে গিয়েছে।
প্রাথমিকভাবে বলা হয়েছিলো, প্রোজেক্টের হার্ডওয়্যার ইম্পলিমেন্টশন হতে হবে, পিসিবিতে। পরবর্তীতে যখন আমরা বোঝালাম, বাংলাদেশের মত নিঃস্ব দেশে বসে, বায়োমেডিক্যালের মত বিষয়ের ভালো প্রোজেক্ট বানানো প্রায় অসম্ভব একটা ব্যাপার, তখন এ ব্যাপারে কিছুটা নমনীয় হতে রাজি হয়েছেন। এখন আপাতত সম্পূর্ণ থিয়োরিটিক্যাল আইডিয়া ( সার্কিট এবং অন্যান্য ডিটেইলস সহ) দিতে হবে, সময় থাকলে, এবং সম্ভব হলে এর হার্ডওয়্যার ইম্পলিমেন্টশন করতে হবে।
আমরা জানাতে চেয়েছিলাম, ম্যাটল্যাব দিয়ে কোন প্রোজেক্ট করা যাবে কি না ( ইমেজ প্রোসেসিং বা এসব দিয়ে ), তাঁরা জানালেন অবশ্যই করা যাবে, তবে প্রধান শর্ত হচ্ছে মানুষের শরীর থেকে কোন ধরণের সিগন্যাল নিতে হবে অবশ্যই। বাদবাকি যাই করতে চাই, সিগন্যাল প্রোসেসিং বা এ ধরনের কিছু, সব এই সিগন্যাল এর উপর।

কাজেই হে সম্মানিত সুধী সচল, আপনি কি বায়োমেডিক্যাল এর একজন কাবিল আদমি/আওরাত ? তবে আর দেরি কি, প্রোজেক্টের আইডিয়া দিয়ে অশেষ নেকী হাছিল করুন।


 
