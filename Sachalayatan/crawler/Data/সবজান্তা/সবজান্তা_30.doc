ব্রেকিং নিউজঃ পাকিস্তানে শ্রীলংকার জাতীয় দলের ক্রিকেট খেলোয়াড়দের উপর হামলা



আজ সকালে লাহোরে, দ্বিতীয় টেস্টের তৃতীয় দিনের খেলা  খেলতে যাওয়ার সময় শ্রীলঙ্কান দলের উপর অতর্কিত হামলা হয়।
ছয়জন পুলিশ এবং দু'জন সাধারণ নাগরিক ঘটনাস্থলেই মারা গিয়েছেন।
শ্রীলংকান খেলোয়াড়দের মধ্যে দু'জন, থারাঙ্গা পারানাভিতানা এবং থিলান সামারাভীরা গুলিবিদ্ধ হয়েছেন। সামারাভীরার বুকে গুলি লেগেছে। উল্লেখ্য,  সামারাভীরা গতকাল ডাবল সেঞ্চুরি করেছিলেন।
খেলোয়াড়দের অবস্থা ঠিক কী রকম তা নিশ্চিত হওয়া যাচ্ছে না। কিছু সংবাদ সূত্র জানাচ্ছে, তাঁরা সবাই আশংকামুক্ত, আবার কেউ কেউ জানাচ্ছেন একজনের অবস্থা আশংকাজনক।

