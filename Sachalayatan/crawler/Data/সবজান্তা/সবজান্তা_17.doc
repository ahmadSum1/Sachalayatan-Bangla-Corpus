শুভ জন্মদিন আনিস ভাই




আমি ব্লগে সবসময়ই একজন মানুষের লেখা পড়ে লেখার পেছনের মানুষটাকে রিকনস্ট্রাক্ট করার একটা প্রচেষ্টায় থাকি। মাঝে-মাঝে খুব চমৎকারভাবে মিলে যায়। তবে আনিস ভাইয়ের মতো মানুষের ক্ষেত্রে সেটা  উল্টা-পাল্টা হয়ে যায়। 
আনিস ভাইয়ের লেখা পড়ে প্রথমে ভেবেছিলাম মারাত্মক রাশভারি, কোনো একজন লোক। রাশভারি লোকজনদের সাথে মিশতে আমার আড়ষ্ট লাগে। মূলত সে কারণেই তাঁর সাথে তখন পর্যন্ত তেমন খাতির হয়ে উঠেনি। শুধু বিভিন্ন সচলাড্ডায় টুক-টাক কথা হতো। তেমনভাবে কথা হয়ে উঠেনি।
বেশ কিছুদিন পর একটা কাজে তাঁর অফিসে গেলাম। প্রথমদিনই তাঁর কথা শুনে আমার আক্কেল গুড়ুম ! আরে ইনি তো যাকে বলে, একদম ফাটাফাটি!  এরপর উনার সাথে প্রচুর আড্ডা মেরেছি। সচলদের মধ্যে যাঁদের সৌভাগ্য হয়েছে উনার সাথে আলাপ করার, তাঁরা যে আমার সাথে একমত হবেন এ ব্যাপারে, আমি নিঃসন্দেহ।
যাই হোক, এতো কথাবার্তা খরচ করা যেই জন্য, আজ আনিস ভাইয়ের জন্মদিন।
জন্মদিনে অনেক অনেক শুভেচ্ছা। আমি চাই, আমি যেন তাঁর অন্তত আরো একশটা জন্মদিনে সচলে পোস্ট দিতে পারি।
হ্যাপি বার্থ ডে আনিস ভাই !

