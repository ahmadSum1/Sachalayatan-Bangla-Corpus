একটি অসম্পূর্ণ ভাবনা



মানুষ যখন বলে তারা বিষণ্ন, তখন আমার খুব হাসি পায়। আমার মত করে বিষণ্নতাকে কে ছুঁতে পেরেছে ?
আমি যে গদ্য লিখি তা বিষণ্ন, যে পদ্য লিখি তা বেদনাক্লিষ্ট, যে নদীতে স্নান করি, তা বিষণ্নতার ছায়ায় নিকষ কালো। আমার পৃথিবীতে নেই কোন বৃষ্টি, আমার আকাশে নেই কোন নক্ষত্র।আমার একদিনের সাথে , আরেকদিন থাকে বিষণ্নতার সুতোয় গাঁথা।
মানুষ বলে তার মন ভালো নেই, আর আমি বলি আমার মন ই নেই।যোজন দূরের আলোকিত নগরীর ভালোবাসা তাই আমাকে আর স্পর্শ করে না।
যেখানে ভালোবাসার শেষ, সেখান থেকেই আমার অস্তিত্বের শুরু।

