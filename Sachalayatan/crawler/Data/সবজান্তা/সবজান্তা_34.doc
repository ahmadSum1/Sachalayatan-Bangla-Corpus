দৌড়



ঠিক কতক্ষণ ধরে দৌড়াচ্ছিলাম মনে নেই, হয়তো এক সেকেন্ড, হয়তো এক শতাব্দী। পিপাসায় বুকের ছাতি ফেটে যেতে চায়, তবু থামতে পারি না। কতটা পথ পাড়ি দিয়েছি স্পষ্ট মনে করতে পারি না, শুধু ঝাপসা মনে পড়ে প্রাচীন কোন এক সময়ের কথা। চলতে চলতে কখন যেন এই পথেরই মানুষ হয়ে গিয়েছি। 
হঠাৎ কীসে যেন পা আটকে যায়, মুখ থুবড়ে পড়ি। কে যেন ফিসফিস করে কানের কাছে এসে বলে যায়, "শেষ, তোমাকে আর দৌড়াতে হবে না"।
সেই মুহূর্তেই বাকি পৃথিবীর সবটুকু ভেঙ্গে পড়ে, আমি বুঝতে পারি দৌড়ে যাওয়াটাকেই আমি বড্ড ভালোবাসি। 
বাকি জীবনটা দৌড় পার করাটাই জীবিত অবস্থায় আমার শেষ ইচ্ছা ছিলো।

