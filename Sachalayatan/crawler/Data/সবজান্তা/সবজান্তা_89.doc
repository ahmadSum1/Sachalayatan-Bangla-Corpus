গবেষণা সাহায্যপ্রার্থী



আপাতত বেশ বিপদে আছি আমি। 
প্রকৌশল বিশ্ববিদ্যালয়ের নিয়মানুযায়ী চতুর্থবর্ষে সবার মত আমাকেও "কিছু" একটার উপর গবেষণা করতে হচ্ছে।
তড়িৎ প্রকৌশলের ছাত্র হওয়া সত্বেও আমার কিছুটা নেটওয়ার্কিং প্রীতির কারণে প্রস্তাবিত বিষয়গুলির মধ্যে ব্রডব্যান্ড ইন্টারনেট টেলিভিশন এর নাম দেখেই সেটা বেছে নিয়েছিলাম - কিন্তু নেওয়ার পর দেখলাম আসল বিপদ। আমার থিসিসের সুপারভাইজার স্যার অত্যন্ত বিদগ্ধ ব্যক্তি, মাইক্রোওয়েভের মোটামুটি দিকপাল শিক্ষক, সাধারণ CA-TV এর ব্যাপারে উনার জ্ঞান অপরিসীম, কিন্তু স্যার এর আগে আইপি / ইন্টারনেট টিভি নিয়ে সেভাবে কাজ করাননি, ফলে কি করত হবে সে ব্যাপারে যথেষ্ট আশানুরুপ দিকনির্দেশনা পাচ্ছি না। এদিকে আমারও আন্ডারগ্র্যাড সুলভ একটা হ্যান করেঙ্গা ত্যান করেঙ্গা মনোভাব রয়েছে, আশায় আছি আন্ডারগ্র্যাড থিসিস দিয়েই কিছু একটা করে ফেলবো।
যাই হোক, চতুর্থ বর্ষের মাত্র অর্ধেক পার করেছি, তাই বাকি অর্ধেকে যাতে কিছু কাজ করতে পারি, সে জন্য সচলের এ ব্যাপারে যারা আছেন তাদের কাছ থেকে সাহায্য চাইছি।
আইপ টিভি/ ইন্টারনেট টিভি নিয়ে কি ধরণের কাজ করা যেতে পারে, কি কি বিষয়ের উপর  কাজ করলে সে ব্যাপারে বলার মত কিছু করতে পারবো , এ সংক্রান্ত রেফারেন্স কিংবা তথ্য কোথায় পাবো ( কারণ এর মধ্যে খোঁজ করে দেখেছি, খুব বেশি বলার মত তথ্য কোথাও পাইনি ), এবং সবচেয়ে বড় উপকার হত, যদি প্রাসঙ্গিক কোন পেপার কোথায় পাওয়া যাবে সেটা কেউ জানাতেন।
বুঝতেই পারছেন, থিসিস টাইপের ব্যাপারে  একদমই শিশু, তাই থিসিস সংক্রান্ত যে কোন পরামর্শ সাদরে গ্রহণ করবো। সাহায্যের আশায় থাকলাম।

