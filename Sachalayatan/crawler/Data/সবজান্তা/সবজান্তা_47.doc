শুভ জন্মদিন জলিল ভাই এবং আরেফীন ভাই 



০১

জলিল ভাইয়ের সাথে প্রথম পরিচয় এক বাংলিশ ( মানে ফোরাম বাংলাদেশিদের কিন্তু কথা বলার মাধ্যম ইংরেজীতে ) ফোরামে। ওই জায়গা ভর্তি কিশোর-তরুন টাইপ ছেলে মেয়ে,অধিকাংশই বিদেশ থাকে।
এরকম আধুনিক যুগের কিশোর-কিশোরী কিংবা তরুন/তরুনী বেষ্টিত জায়গায় হঠাৎ দেখি, একজন  সদস্য ক্রিয়েটিভ জোনে তাঁর কবিতা পোস্ট করছেন, বাংলাতে লেখা, স্ক্রীনশট নিয়ে পোস্ট করছেন। কবিতার তেমন বড় পাঠক নই আমি, তবু কবিতাগুলো পড়ে দারুন ভালো লাগলো। এ'দিকে ওই ফোরামের নতুন প্রজন্মের ছেলে মেয়েদের মাঝেও তাঁর কবিতাগুলি অসাধারণ জনপ্রিয় হয়ে গেল। এরই মধ্যে সামহোয়ার ব্লগে যাওয়া শুরু করেছি আমি, সেখানেও দেখি জলিল ভাই লিখছেন আর তাঁর মুগ্ধ পাঠকের সংখ্যাও কম নয়।
০২

লুৎফুল আরেফীন ভাই হচ্ছেন বর্তমানে শীতনিদ্রায় থাকা একজন সচল, রসাত্মক রচনায় যার হাত সন্দেহাতীত। উনার মসজিদ-উল-পোলাপাইন কিংবা উনার বন্ধুকে নিয়ে রচিত হারুন চরিত কিংবা বিয়ের ভিডিও নিয়ে বিপর্যয় নিয়ে গল্প পড়তে পড়তে পেটে খিল ধরে যায়।
তবে কোন এক অজানা ভাইরাসের আক্রমনে উনাকে আর আগের মত সচল দেখা যায় না ব্লগে।
০৩

আজ দশ'ই  জানুয়ারী। এই দু'জন প্রিইয় ব্লগারেরই জন্মদিন। তাঁদের জন্মদিনে রইলো অনেক অনেক শুভকামনা, আর দাবি রইলো জন্মদিনের খাওয়ার আর সচলের পাতায় অনেক অনেক লেখার।
আপনাদের আগত দিন সুখে কাটুক, সমৃদ্ধিতে কাটুক।

