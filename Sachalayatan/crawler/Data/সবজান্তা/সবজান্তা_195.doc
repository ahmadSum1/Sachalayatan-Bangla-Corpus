থু থু কোথায় ফেলবেন ??



জাতি হিসেবে আমরা সভ্য না, এ খবর বেশ পুরানো। দীর্ঘদিন ইংরেজদের সাথে সহবাস করেও আমরা তেমন সভ্য হতে পারিনি। তাই আমরা এখনো যেখানে সেখানে থু থু ফেলি।
অবশ্য গোবরে যেমন পদ্মফুল ফুটে, তেমনি বাঙ্গালি কূলে আমিও একজন বিরল সভ্য এবং ভদ্র। আজ তাই আপনাদের আমি বলব কোথায় থু থু ফেলতে পারেন :
১) যারা দাবি করেন, দেশে যুদ্ধাপরাধী কখনোই ছিলো না, এখনো নেই , তাদের মুখে।
২) যারা দাবি করেন, ১৯৭১ সালের মুক্তিযুদ্ধ আসলে সিভিল ওয়ার, তাদের মুখে।
৩) যারা আই এম এফ এর বুদ্ধিতে দেশের পাটকল গুলি বন্ধ করে তাদের মুখে।
৪) বিচার বিভাগ পৃথকীকরণ যাদের গাত্রদাহ সৃষ্টি করে, তাদের মুখে।
৫) যারা অবলীলায় মোল্লাতন্ত্রের কাছে নতজানু হয়, আর বলি দেয় তরুণ শিল্পীকে,তাদের মুখে।
৬)যারা বেগুনের দাম বাড়াতে বেগুনীর পরিবর্তে পেপেনী খেতে বলে তাদের মুখে।
৭) যারা তৃষ্ণার্ত রাহেলার মুখে পানির বদলে এসিড ঢেলে দেয় তাদের মুখে।
৮) যারা এশিয়া এনার্জি,ইউনিকোল এর স্বার্থ দেখে,আদালতে তাদের হয়ে মামলা লড়ে, আর অন্যদিকে তেল গেল, গ্যস গেল বলে হায় হায় করে, তাদের মুখে।
হমম... ... এই মূহুর্তে আর মনে পড়ছে না। আর কাউরো কাছে কোন সুন্দর থু থু ফেলার জায়গা থাকলে  তা বিনা দ্বিধায় জানাতে পারেন। যত যাই হোক, আসল কথা হচ্ছে, আমাদের সিভিলাইজড হওয়া। এইখানে তো আর আপস করা যায় না ! 

