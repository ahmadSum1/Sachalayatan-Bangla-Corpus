সশস্ত্র-ছাগল-ডাকাত



আলমগীর ভাই সচলে সচল থাকলে সম্ভবত এই পোস্টটা আমার বদলে তিনিই দিতেন কারণ খবরটা মূলত কস্কী মমিন ক্যাটেগরির। কিন্তু উনি যেহেতু নেই, তাই আমাকেই এই খবর শোনাতে হচ্ছে।


দুর্ধষ ডাকাত ছাগু , একটি ব্যক্তিগত মুহূর্তে !
নেট ঘাটতে যেয়ে অদ্ভুত এক খবরে চোখ আটকে গেল।
নাইজেরিয়াতে এক ছাগলকে ( ব্লগোমন্ডোলের ছাগু ছাগল না, সত্যিকারের নিরীহ ছাগল ) পুলিশ গ্রেফতার করেছে সশস্ত্র ডাকাতির অভিযোগে।
এতটুকু পড়েই চোখ কপালে উঠে গেল - গুগলে খোঁজ লাগাতেই বের হয়ে এল আসল কাহিনী।
 প্রত্যক্ষদর্শীদের মতে, এই ছাগল হচ্ছে এক গাড়ি চোর, যে চুরির পরপরই মন্ত্রবলে নিজের আকৃতি পরিবর্তন করে ছাগল হয়ে গিয়েছে। সেই প্রত্যক্ষদর্শনের ফলেই, পুলিশ ছাগলকে গ্রেফতার করেছে এবং পুলিশের এক সূত্র অবশ্য জানিয়েছে তদন্ত শেষ হওয়ার আগে ছাগলের মুক্তি পাওয়ার কোন সম্ভাবনা নেই।
নিন্দুকেরা অবশ্য এর মধ্যে নাইজেরিয়ার পুলিশের শিক্ষা দীক্ষার অভাব এবং সমগ্র নাইজেরিয়াতে কুসংস্কারের ছড়াছড়ি দেখে কড়া সমালোচনা করছে। তবে আশা করা যায়, যুক্তিবান কর্তব্যপরায়ন পুলিশের দল এর শেষ না দেখে ছাড়বেন না।
এমন ঘটনা বাংলাদেশেও ঘটে - যেমন এক বছরের শিশুর নামে ধর্ষণ মামলার অভিযোগ, কিন্তু সেখানে বাদী,বিবাদী কিংবা বিচারক সবাই জানেন আসল ঘটনা কী। কিন্তু নাইজেরিয়াতে একদল মানুষ এতোই মনপ্রাণ দিয়ে ঘটনাটা বিশ্বাস করেছে যে চমৎকৃত না হয়ে উপায় নেই !
সংবাদ সূত্র

