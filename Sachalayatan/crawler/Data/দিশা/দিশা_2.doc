অনেক দূরের সেই পৃথিবী



স্কুল থেকে ফিরেই রুবাবা ব্যগটা টেবিলের উপরে রেখে কোন রকমে জামাটা বদলে তার প্রিয় কাঁঠাল গাছে খেলার ঘরে তরতরিয়ে উঠে যায় কমলাবতীর সংসার নিয়ে। বাবা বাড়ি ফেরার আগে যতটা খেলে নিতে পারা যায় আরকি!!
দাদী এসে কাঁঠাল গাছের নিচে দাঁড়ায়, কোমড়ে হাত রেখে উপর দিকে তাকিয়া বলে "নিচে নাম জলদি, গোসল করতে, খেতে হবে না?" খুব মনযোগ দিয়ে তখন পুতুলকে নতুন বানানো ড্রেসটা পরাতে ব্যস্ত, দাদীর কথা কানেই যায়নি। উমম সময়ের দাম অনেক, এই সময়টা কাজে লাগানোটাই হলো বুদ্ধিমানের কাজ। গাছের ডালে বসে রুবাবা গভীর ভাবে ভাবতে থাকে আজকের এই মুল্যবান সময় গুলোকে কি করে অর্গানাইজড্ ভাবে খেলার কাজে লাগাবে।
ওর তো কোন বন্ধু নেই। বাবার নিষেধ বাইরের কারো সাথে খেলতে বা মিশতে পারবেনা। স্কুলের কোন বন্ধুরা কাছে পিঠে থাকেনা। তাছাড়া একা একা বাইরে যাওয়ার তো প্রশ্নই নেই। কেমন লাগে একা একা খেলতে মন খারাপ!
দাদীর শেষ কথাটা হঠাৎ কানে আসে - " নামবি না তো? ঠিক আছে, গোসল / খাওয়া না করার জন্য কাল সকালে উঠে দেখবি আল্লাহ তোকে গরু বানিয়ে দিয়েছে, দেখিস তখন কেমন মজা হয়। গরুর মত খুড় নিয়ে হাম্বা হাম্বা করিস সাত সকালে" এই বলেই ছোট্ট এক চিলতে উঠোন পেরিয়া ঘরে চলে গেলেন। রুবাবা আড় চোখে দেখে দাদীর চলে যাওয়া আর ভাবে - দাদী কি চুপি চুপি হেসেছিল না কি কথাটা বালার সময়? উমম, মুখটাতে তো চাপা হাসিই ছিল মনে হয়! যাকগে নতুন ড্রেসে কমলাবতীকে খুব সু্ন্দরা লাগছে। তবে নামটা কেমন জানি খুব একটা পছন্দ হয়নি তার আহহ "কমলাবতী" শুনতেই কেমন কমলালেবুর মত গোল্লা গোল্লা লাগে। কি আর করা দাদী যখন তাকে পুতুলটা বানিয়ে দিয়েছে তখন তাকেই নাম দেবার প্রিভিলেজটা দেয়া হচ্ছে পোলায়েটনেস। যাকগ্গে নামে আর কি হয় কাজেই সব!
আচ্ছা দাদী কি সত্যি সত্যিই কথাটা মিন করেছিল? মনে তো হয়না ওর মুখে চাপা হাসি ছিল। খুবত গম্ভীরই লাগলো মুখটা। দাদী ওকে সবচাইতে ভালবাসে এই পৃথিবীতে এটা তো সবার জানা কথা! উমম আর ভালবাসে বলেই তো সব সময় আগে আগে সাবধান করে দেয় সব ব্যপারে। তাহলে কি কথাটা সত্যি! কাল সকালে উঠে নিজেকে বিছানায় গরু হয়ে দেখবে?
আবারও ভাবে, - আচ্ছা গরু হবার বাজে দিক গুলো কি হতে পারে? বাবা নিশ্চই ওকে বিছানায় দাদীর সাথে শুতে দেবেনা, তাহলে ও কোথায় শোবে? উমমম তাহলে ও বাড়ান্দার কোনায় যেখান থেকে রান্না ঘরটা দেখে যায় ওখানে ওকে রাখতে বলবে দাদীকে তাহলে দাদী যখন রান্না করবে ও তখন দাদীর সাথে কথা বলতে আর খেলতে পারবে গ্রীলের সাথে ঝুলে ঝুলে। আচ্ছা দাদী বলেছে ও হাম্বা হাম্বা করবে, সেটাই যদি হয় তবে ওর কথা সাবাই বুঝবে কি করে। উমমম ভাবনার ব্যাপার কিন্তু!
তবে একটা দিক খুবই ভাল ওকে তো আর ইস্কুলে যেতে হবে না!! আহা সারাদিন তখন খেলতে পারবে হাসি!! সন্ধ্যায় বুধু চাচা আসবেন যখন পড়াতে তখন ওকে গরু হয়ে যাওয়া দেখে ভয়েই পালিয়ে যাবে যদি উনাকে শিং দিয়ে ও ঘুতা দেয় এই ভেবে হা হা হা খুব মজা হবে তখন !!! শান্তিতে মন ভরে যায় ওর।
আহা ওর যদি হাতের বদলে খুর হয়ে যায় তাহলে ও কমলাবতীকে ধরবে কি করে আর খেলবেই বা কি করে। আশে পাশে কোথাও কোন বাছুর থাকলে সেটাকে অবজার্ভ করে জানা যেত ওরা কি করে খেলে। তা তো আর এই শর্ট টাইমে পাওয়া যাবেনা । তাছাড়া ওর বাইরে একা যাওয়াও নিষেধ। উমমম সমস্যা সমস্যা লাগছে এখন।
আবার ও গরু হয়ে গেলে ওরা কেউ আর ওর সাথে কথাও তো বলবে না। উমমম যাকগে না বলুক এমনিতেই দাদী ছাড়া ওর সাথে কথা বলবার নেই। আহা মাঝে মাঝে ফুফুর বাড়ি যাওয়াও তো বন্ধ হয়ে যাবে তখন :(। মনটা খারাপ লাগে :(। কমলাবতী ছারা দাদী ছাড়া জীবনটা খুব খালি খালি হয়ে যাবে ওর তখন। যাকগে এখনত দেরি হয়েই গেছে। কি আর করা। গরুর জীবনটাই ওকে কাটাতে হবে সময় মত দাদীর কথা না শোনায়।
একসময় ধীরে ধীরে ও গাছ থেকে নামে। কোন কথা না বলে ঘরে গিয়ে দাদীকে বলে গোসল করিয়ে দিতে। মনে মনে ভাবে মানুষ হিসেবে শেষ দিন এই পৃথীবিতে আজ, একটু ভাল মত দাদীর কথা শুনেই নাহয় কাটাল দিনটা। ভাত খেয়ে দাদীর পাশে গিয়ে শোয়।
বিকেলে বুধু চাচা পড়াতে আসে। কোন কথা না বলে রুবাবা বই নিয়ে পড়তে যায় টেবিলে। মনে মনে হাসে - "হা হা হা কাল তুমি এসো বুধু চাচা দেখবে আমি গরু হয়ে গেছি !!! কেমন হবে তোমার চেহারাটা তখন আমাকে দেখে হা হা হা" কল্পনায় বুধু চাচার হতবাক মুখটা দেখে হেসে কুটিপাটি হয় ভেতরে ভেতরে।
পড়া শেষ করতেই দেখে বাবা অফিস থেকে বাড়ি ফিরেছে। বাবার সামনে সে সহজে যায়না। তবে আজ মানুষ হিসেবে শেষ দিন বলে কথা। বাবার সাথে মানুষের ভাষায় একটা দুটো শেষ কথা বলে নেয়া ভাল। ধীরে পায়ে বাবার ঘরে ঢুকে, বাবা টিভি দেখছিল। ও ঘরে ঢুকতেই বললো "সব পড়া হয়েছে?" পড়া ছাড়া যেন বাবার মুখে আর কোন কথা নেই। একবারও বলে না আজ কি খেললে :(। মুখ নিচু করে রুবাবা বলে "হ্যা হয়েছে" আর কোন কথা হলো না। ও আস্তে আস্তে বের হয়ে এলো। ভাবছে - বাবা কোন দিনও জানতে পারল না রুবাবা বাবাকে কতটা ভালবাসে। যদিও বাবা ওকে একটুও ভালবাসেনা। বাবা শুধু অন্য সব বাচ্চাদেরই ভালবাসে। সব আংকেলদের বাচ্চারা বাবার পছন্দ শুধু রুবাবা ছাড়া। সবাইকে বাবা লক্ষী মেয়ে বলে কোলে নেয়, চুমু খায়, শুধু ওকে ছাড়া। হবে না কেন ও তো আর লক্ষী মেয়ে নয় আর সবার মত।
রাতে বাবার সাথে টেবিলে খেতে বসে। খাবার টেবিলে পিন ড্রপ সাইলেন্স। খেয়ে উঠে দাদীর পাশে শুতে যায়। মনটা খারাপ খারাপ লাগে। দাদী রোজকার মত "অজবুত ঝড়া" র গল্প শুরু করে। তার পর "শীত বসন্ত" একটার পর একটা জানা গল্প রোজ রোজ শোনে তবু ভাল লাগে !! যদিও এসব গল্পের অর্ধেক সে বোঝা অর্ধেক বোঝেনা তবু খুব ভাল লাগে দাদীর বলা গল্প গুলো শুনতে। এসব গল্পের মাঝে আবার গানও আছে। স্পেশালী রূপবানের গল্পে অনেক গান। "অজবুত ঝড়া" গল্পে ৫টা গান। দাদী সুন্দর করে গান গুলোও নিরলস ভাবে গেয়ে যায় - একসময় ও গভীর ঘুমে স্বপ্নের দেশে চলে যায়, আগ মুহুর্তে আরেকবার মনে পরে আগামীকাল সকালে রুবাবা গরু হয়ে জেগে উঠবে, এক ফোঁটা কষ্টের পানি বেয়ে পড়ে ওর চোখের কোল বেয়ে ।
চলবে____

