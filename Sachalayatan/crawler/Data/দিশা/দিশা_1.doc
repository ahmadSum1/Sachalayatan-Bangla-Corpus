অনেক দূরের সেই পৃথিবী - সারপ্রাইজ !!



দূরে কোথাও কারো বাড়ির লোহার গেট বন্ধ বা খোলার শব্দে চোখের পাতায় কাপন নিয়ে রুবাবার ঘুম ভাংগে। দাদীর ভাজা পরোটার গন্ধ পায় চোখ বন্ধ করেই, সাথে কানে আসে টুং টাং চামচের শব্দ। 
হঠাৎ মনে পরে আজ তো সে গরু হয়ে গেছে। চোখ খুলতে ভয় ভয় লাগে। হাত পা নাড়াতেই ভয় ভয় লাগে নিসাড় পরে থাকে নরম বিছানায় শেষ বারের মত বিছানা ব্যপারটার আরাম পাবার জন্য। আজ থেকে তো তাকে বারান্দায় থাকতে হবে মনে হয়। 
কেউ যেন ঘরে এলো - শব্দ পেয়ে বুঝলো - দম বন্ধ করে অপেক্ষা করে সে এক চিৎকার শোনার জন্য আগন্তুকের ওকে বিছানায় গরু হয়ে দেখার কারনে। উহু না কেউতো কোন শব্দ করল না। মনে হয় কাজের মেয়েটা এসেছিল খেয়ালই করেনি এদিকে। ও তো কোন কিছুই খেয়াল করেনা সব সময়। তাইতো দাদী ওকে সব সময় বলে খেয়াল করে কাজ করতে। 
আস্তে আস্তে চোখ খোলার আগে রুবাবা ওর হাতটা কিছুটা নাড়াল। বোঝার চেষ্টা করল হাতটা ক্ষুর হয়ে গেলে কেমন ফিলিং হয়। উমম তেমন তো কিছু মনে হলো না। এবার পায়ের পাতা নাড়ালো। হুম তাও তো কিছু মনে হচ্ছে না। ভালই তো তাহলে সব অনুভুতি গুলো একই থাকলে।
ভাবলো এবার চোখ খুলতে হয়। পিট পিটিয়ে একটু একটু করে চোখ খুললো, হাতের তালু দেখলো। আহ তালু সহ হাতটা তো আগের মতনই আছে !!! পা দেখলো পা'ও তো আগের মতনই আছে !! সারা শরীর টাই তো আগের মতন আছে !!! আহ কি যে ভাল লাগায় ওর মনটা ভরে গেল !! লাফ দিয়ে বিছানা থেকে উঠে ড্রেসিং টেবিলের সামনে চলে গেল। আহ সে তো মাথা থেকে পা পর্যন্ত মানুষই রয়ে গেছে কোনই তো শিং গজায়নি !! কি করে এটা হলো? 
দৌড়ে রান্না ঘরে চলে গেল দাদীর সামনে। " দাদী আমাকে দে-খ!" দাদী পরোটা বেলতে বেলতে চোখ তুলে তাকাল। বললো "কি?" রুবাবা নিজের বুকের উপর হাত রেখে বললো "দে-খ আমি ত মানুষই আ-ছি" দাদী আক হয়ে বললো "তুই তো মানুষই তো কি হোলো?"
"কেন কাল তুমি বলেছিলেনা আমি আজ সকালে গরু হয়ে হাম্বা হাম্বা করব গোসল না করার জন্য? ভুলে গেছ এর মধ্যেই" অবাক হয়ে গেল রুবাবা। দাদী আবারও একবার মুখ তুলে ওর দিকে তাকায় "ও তাই তো !! "মনে হয় পরে তুই তাড়াতারি নেমে এসে গোসল করে ভাত খেলি যে লক্ষ্মী হয়ে তাই আল্লাহ মনে হয় তোকে মাফ করে দিয়েছে। কি ভাগ্যরে তোর !! দেখলি লক্ষ্মী হলে কত কিছু বদলে যায়? যা এখন মুখ হাত ধুয়ে স্কুলের জন্য রেডি হ"
উমম রুবাবা খুব ভাল লেগেছিল মানুষ থেকে যাওয়ায়। এমন ভাললাগা অনেক দিন লাগেনি! পৃথিবীটা কত সুন্দর লাগছে এখন!! কিন্তু ও ভেবেছিল আজ আর স্কুলে যেতে হবেনা তাই তো ওর স্কুলের ব্যাগ টাও গতরাতে ঠিক করে গুছিয়ে রাখেনি :(। যাগ্গে ও তো দুমিনিটের কাজ। 
মুখ হাত ধুয়ে যখন বারান্দায় এসে দাঁড়ায় উঠোনে গ্যারাজের পাশে এক অচেন মানুষকে লুংগি ও সাদা শার্ট পরে দাঁড়িয়ে থাকতে দেখলো। কে ও - ভাবে মনে মনে। হঠাৎ দেখল সেই মানুষটা ওর দিকে এগিয়ে আসছে। রুবাবার একটু ভয় করতে থাকল। ভাবছে দৌড় দেবে কিনা দাদীর কাছে। মানুষটি বারান্দার কাছে  এসে বলল " "কেমুন আছিন মা জননি, সবরি খাইবেন নি" এবার রুবাবার ভয়ে আধমরা হবার যোগার। একটা কথাও সে বুঝলো না মানুষ টা কি বলতে চাচ্ছে ওকে। কামড়ে দেবে নাকি ওকে শেষ পর্যন্ত ! দৌড়ে দাদীর কাছে গিয়ে দাদীর কোমর জড়িয়ে ধরল। দাদী বলে "কি রে কি হয়েছে?" রুবাবা কথা পর্যন্ত বলতে পারে না ভয়ের চোটে। শুধু বলে "মানুষ!" দাদী ওকে নিয়ে দেখতে যায় বারান্দায় ব্যপার কি।  
মানুষটা দাত বের করে হাসছে ওদের দেখে। দাদীকে দেখে বলে " মা গো জিগাই ছিলাম সবরি খাইবো নি" 
দাদী হেসে ফেলে বলে "ও এই এই ব্যপার, আরে ও হচ্ছে মজিদ মিঞা, আজ থেকে আমাদের নতুন দাড়োয়ান, ভয় পেয়েছিস কেন বোকা ও তোকে জিঙ্গেস করছে সবরি খাবি ?" রুবাবা বলে " সবরি কি" 
"সবরি হচ্ছে পেয়ারা" বাবা বের হয়ে আসে ঘর থেকে। "আজ থেকে মজিদ মিঞা তোমাকে স্কুলে আনা নেয়া করবে কেমন? আর ওর একটা মেয়ে আছে রহিমা, সেও আমাদের এখানে থাকবে, ওর সাথেও ভাল ব্যবহার করবে, ঠিক আছে?" 
রুবাবা শুনল চুপচাপ। মনে মনে ভাবে কেমন দেখতে সেই রহিমা? কত বড় সে? সে কি তার মতন পুতুল খেলে? সে কি লক্ষ্মী মেয়ে?
বাবার সাথে নাস্তার টেবিলে চলে গেল। মনে হলো মানুষ যখন রয়েই গেল তখন বাবাকে চুলের সাদা ফিতের কথাটা বলেই ফেলেনা কেন। মনে মনে কয়েক বার প্র্যাক্টিস করে নিয়ে তবে ভয়ে ভয়ে আল্লাহ বলে মুখ খুললো " বাবা টিচার বলেছে সবাইকে সাদা ফিতে দিয়ে চুলে দুইটা পনিটেইল করে তবে স্কুলে যেতে।" বাবা বললো "বলোনি কেন আগে" রুবাবা কি করে বলে গত কাল রাতে ভেবেছিল আজ সে গরু হয়ে যাবে তাই আর সাদা ফিতে দরকার হবে না কারন স্কুলে যেতে হবে না, তাহলে তো বাবা জেনে যাবে আবার ও সে গাছে উঠেছিল। 
মাথা নিচু করে বলে মাত্র গতকাল টিচার এটা বলেছে রাতে বলতে ভুলে গেছিল। ইস আবারও মিথ্যা বলার কারনে আল্লাহ না জানি কি শাস্তি দেয় ওকে :(। সরি বলে আল্লাহকে কয়েকবার মনে মনে। বাবা বললো "ঠিক আছে আজ যদি টিচার কিছু বলে বলবে কাল থেকে পনিটাইল করে আসবে" 
মনে মনে রহিমা নিয়ে ভাবতে ভাবতে স্কুলের জন্য রেডি হয়। কোথাও তো তাকে দেখা যাচ্ছেনা মনে হয় দাড়োয়ান চাচার রুমে ! যাক পরে এব্যপারে খোজ নেয়া যাবে। দাড়োয়ান চাচা মানে মজিদ মিঞা ওর জন্য অপেক্ষা করছে বাইরে। 
স্কুলে যাবার পথে মজিদ মিঞা নন স্টপ কথা বললো রুবাবার সাথে যার কিছুই ও বুঝলো না শুধু অবাক চোখে তার দিকে তাকলো সে। মনে মনে ভাবে এই মানুষ এত তাড়াতারি করে কি করে কথা বলে। রহিমাও কি এর মতন? 
"ম্যাম ডু ইউ ওয়ান্ট এ্যানাদার কফি?" কফি ক্লাবের ওয়েট্রেসের কথায় রুবাবা চমকে তাকালো ওর হাসি মুখের দিকে - "উমমম ইয়েস প্লিজ, 
∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞∞
চলবে যদি আপনারা পাঠকরা চান -------
অনেক বানান এবারও হয়তো ভুল থাকলো। সাবার কাছে থেকে শুদ্ধ বানানটা চাই শুধরে নেবার জন্য। তবে একটা জিনিস সবার কাছে প্রশ্ন - সাবাই আমার মনের ভাবটা বা কি বলতে চাইছি এখানে তা কি বুঝতে পারছেন? কমিউনিকেশনটা কি এখানে ক্লিয়ার? না হলে বা আমার লেখা ভাল না লাগলে জানাবেন এটাই আমার শেষ লেখা হবে সচলায়তনে।
সবাইকে ধন্যবাদ। 

