লুৎফর রহমান রিটনের সাক্ষাৎকার - পর্ব ২



প্রথম পর্ব
এই পর্বের শেষের দিকে যান্ত্রিক গোলযোগের কারনে কথা খানিকটা ড্রপ করেছে। আমার ধারনা অডাসিটি সফটওয়্যার দিয়ে রের্কড করার সময়, অটোসেইভ করতে গিয়ে এই গ্যাঞ্জাম বেঁধেছে। উত্তর ধরতে সমস্যা মনে করলে প্রশ্ন করতে পারেন।
স্ক্রীপ্ট
এস এম মাহবুব মুর্শেদ:
ইশতিয়াক রউফ জানতে চেয়েছেন
যারা মফস্বল থেকে ঢাকা শহর হয়ে না এসে সোজা ডিভি/ইমিগ্রেশন পেয়ে আমেরিকা চলে এসেছেন, তাদের বেলায় "স্টেট গ্যাপ" বলে একটা কথা বলা হয়ে থাকে। এই উপমা যথার্থ বা অন্যায্য কিনা, সেই বিতর্কে যাচ্ছি না। বাংলাদেশের আপেক্ষিকে মাধ্যম হিসেবে ব্লগেও "স্টেট গ্যাপ" কথাটা প্রযোজ্য, এবং সেটাই আমার প্রশ্নের প্রেক্ষিত।
বাকি দুনিয়ায় আগে ব্যাক্তিস্বাধীনতা ও তথ্য অধিকার এসেছে, কারিগরী আধুনিকায়ন হয়েছে, ইন্টারনেটের প্রচলন হয়েছে, টেলিযোগাযোগ ব্যাবস্থা অভাবনীয় উন্নতি এসেছে, কাগজের পত্রিকার ওয়েব ভার্সন এসেছে, এবং তারপর সবশেষে এসেছে ব্লগের মত 'ইন্টার্যাককটিভ' মাধ্যম। বাংলাদেশে এই ব্যাপারগুলো আসার আগেই ব্লগিং এসেছে।
অন্যান্য মিডিয়ার উপর কড়া অনুশাসন থাকলেও ব্লগাররা অনেকটাই স্বাধীন ও সাহসী ভাবে মত প্রকাশ করছেন এখনও। তারপরও এর সীমিত সামাজিক প্রভাবের পেছনে কি "স্টেট গ্যাপ"এর ভূমিকা আছে?
যদি ফলাফল বিরূপ বা ধীর হয়েই থাকে, তাহলে এর থেকে উত্তরণের উপায় কী?
হিমু:
দ্রোহী জানতে চেয়েছেন
রিটন ভাইয়ের জন্য আমার করা একমাত্র ব্যতিক্রমধর্মী প্রশ্নটি হচ্ছে:
"রিটন ভাই, আপনি কি ভাবীকে ভয় পান?"
হো হো হো
এস এম মাহবুব মুর্শেদ:
মুমু জানতে চেয়েছেন
লুৎফর রহমান রিটনের সচলায়তনের সাক্ষাৎকারের জন্য আমার প্রশ্ন খুবই সিমপল, বাছাই এ বাদ পরলেও কোনও অসুবিধা নাই হাসি
১) ওনার প্রথম ছড়া কবে লিখেছেন এবং তার পেছনে কোনও কাহিনী আছে কিনা।
হিমু:
আনোয়ার সাদাত শিমুল জানতে চেয়েছেন
আমার শৈশবের প্রিয় ছড়াকারঃ
আপনার বর্তমান প্রবাস জীবন কতোটা রাজনৈতিক, কতোটা ব্যক্তিক। শোনা যায়, চারদলীয় জোট সরকারের চাপে আপনি বিদেশে যেতে বাধ্য হয়েছিলেন। এটা গুজব না সত্যি?
সত্যি হলে, এখন এই সরকারের পক্ষ থেকে সেরকম কোনো চাপ আছে কি? দেশে ফেরার ইচ্ছে আছে? কবে?
(খুব ব্যক্তিগত ইস্যু হলে, উত্তর দেয়ার দরকার নেই। ধন্যবাদ) 
এস এম মাহবুব মুর্শেদ:
আহমেদুর রশীদ জানতে চেয়েছেন
প্রশ্নটি বুদ্ধিদীপ্ত নয়, স্বার্থ দীপ্ত।
কানাডায় সেটেল হতে চাই। কি করতে হবে? 
হিমু:
রণদীপম বসু জানতে চেয়েছেন
শিশুসাহিত্যে বা ছড়াসাহিত্যে কোন সমালোচনা সাহিত্য গড়ে না ওঠার পেছনে কী কী কারণ আছে বলে আপনি মনে করেন ? এটা কি সৃজনশীল ক্লাসিক উত্তরাধিকারী হবার অযোগ্য কিন্তু পেশি প্রদর্শনকারী লিখিয়েদের মোড়লিপণার প্রভাবে উঠতি সমালোচকদের দমিয়ে রাখার প্রভাব, না কি পাঠক-রুচির নিম্নগামিতা ?
ইদানিং লেখার সমালোচনা করলেই দেখা যাচ্ছে যে লিখিত জবাব না দিয়ে সমালোচক-ব্যক্তির পেছনে আদাজল খেয়ে এরা একজোট হয়ে অসুস্থ ও বিকৃত বিরোধিতায় নেমে যাচ্ছেন। এটা সাহিত্যের জন্য কতোটা স্বাস্থ্যকর হচ্ছে ?
তৃতীয় পর্ব









আর্টিস্ট: S M Mahbub Murshed
শিরোনাম: Interview of Lutfor Rahman Riton
Album: Sachalayatan Interview Series
Year: 2008
দৈর্ঘ্য: 12:22 মিনিট (8 MB)
ফরমেট: MP3 Stereo 44kHz 96Kbps (CBR)


