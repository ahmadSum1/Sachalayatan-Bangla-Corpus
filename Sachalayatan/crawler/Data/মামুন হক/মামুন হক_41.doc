অণুগল্পঃ নারী জীবন



ঘরের চারদিকে জঞ্জালের স্তুপ। ফাঁকা ঘর। কালে ভদ্রে কেউ বেড়াতে এলেও এমন ফাঁকাই লাগে চার পাশ। চারদিকে তাকিয়ে লোলা কম্পিউটারের মনিটরে টিক মার্ক দেয় - অবিবাহিত এবং নিঃসন্তান।
চমৎকার এই অনলাইন ডেটিং সাইটটি, লোলা পরদিনই একটা ব্লাইন্ড ডেটের অফার পেল।
চল্লিশোর্ধ ব্যবসায়ী পল, স্ত্রীর সঙ্গে ছাড়াছাড়ি হয়ে গেছে বেশ কিছুদিন আগে। নিঃসঙ্গতা কাটাতে মরিয়া। ছবি দেখেই লোলাকে ভালো লেগেছে ওর। ওরা দেখা করবে হেমস্ফিয়ার নামের চটকদার এক নাইট ক্লাবে, রাত দশটায়। 
বারে বসে হুস্কির অর্ডার দেয়। একটু আগেই চলে এসেছে পল। মিশুক বারটেন্ডার প্রথম দেখা খদ্দেরের কাছে বৃত্তান্ত জানতে চায়। লোলার নাম শুনেই রহস্যময় হাসি দিয়ে কাজে ব্যস্ত হয়ে পড়ে। আরেক খদ্দেরের কাছে যাবার সময় নিচু স্বরে কানে কানে বলে যায়-' কসমোপলিটান খুব পছন্দ ওর'।
দশটা পনেরোতে লোলা ভেতরে পা রাখে। ছবির চেয়েও অনেক বেশী আকর্ষণীয় লাগছে ওকে। অদ্ভুত সুন্দর ফ্যাশন সেন্স- পল ভাবে। উন্নত বক্ষ যুগলের দিকে তাকিয়ে পুশ আপ ব্রা নাকি ন্যাচারাল জাতীয় ভাবনা প্রশ্রয় পাবার আগেই জ্বলন্ত ঠোটদু'টোর দিকে তাকিয়ে পল ভেবে রাখা গ্রিটিংস ভুলে যায়।
মাঝরাত্তির পেরিয়ে যাবার অনেক পরে লোলা টাল মাটাল পায়ে ঘরে ঢোকে।  বরাবরের মতোই শূন্য ঘর। পল তাকে মাতাল করে ঘরে নেয়ার বা আসার চেষ্টার কিছু বাকী রাখেনি। লোলা মাতাল হয়েছে , তবে তাল হারায়নি। ফোন নাম্বারও দেয়নি বেপরোয়া লোকটিকে- বলে এসেছে ও নিজে থেকেই যোগাযোগ করবে। পল কে মোহাবিষ্ট রেখেই একা চলে এসেছে। 
আস্তে আস্তে কাপড়-চোপড় ছাড়তে শুরু করে লোলা। পাফি স্লীভের টপ আর আগুন রঙের ব্রাটা খুলতেই ডি কাপ স্তন দু'টো স্প্রীং এর মতো বেরিয়ে আসে। ধীরে সুস্থ্যে স্কার্ট খোলে। তার পর হ্যাচকা এক টানে চামড়ার সাথে লেগে থাকে প্যান্টি খুলে নগ্ন হয়ে আয়নার সামনে দাড়ায়।
বাতাসের অভাবে হতোদ্যম পুরুষাঙ্গ আর অন্ডকোষ সবই তখন হাঁসফাস করছে।

