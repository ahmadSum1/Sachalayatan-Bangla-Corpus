চিংলিশ



পৃথিবীতে সবচেয়ে চালাক জাতি হলো চীনারা। কেমনে? বলি শোনেন, পিথিমীর আর সব জাতির আগে তারা রিসাইক্লিং আবিস্কার করেছে। কীসের ? তাও বলি- শব্দের, ভাষার। একই শব্দের এত বহুমুখী ব্যবহার পৃথিবীর আর কোন ভাষায় আছে কি না জানা নাই, সম্ভবত নাই। শুধু উ আর ঊ এর মধ্যেই কয়েক শত শব্দ লুকায়িত আছে। এমনই বিশ্রী এই শব্দের রিসাইক্লিং যে মাঝে মধ্যে মান সম্মান নিয়ে আমাদের বিদেশীদের চলাই মুশকিল। একবার এক কলিগরে কইলাম যে আমি পাখি ( নিয়াও নিয়াও) খুব পছন্দ করি , শুইনা সে ভরা মজলিশে হাসতে হাসতে গড়াগড়ি, আমার উচ্চারনের কারণে বাক্যটার অর্থ দাড়াইছিল , আমি মূত্র ভীষণ ভালোবাসি ( উচ্চারণের সামান্য পরিবর্তনে পাখি হয়ে যায় মূত্র)। আবার খুব সহজ একটা শব্দ লা, টোনের সামান্য ব্যবধানে অর্থ হতে পারে ঝাল, বা টানাটানি করা বা এক্কেবারে ডায়রিয়া। বোঝেন তাইলে রেস্টুরেন্টে গিয়ে খাবারে ঝাল চাইতে গেলে আমাদের কতো সতর্ক থাকতে হয়। 
আরেকটা গল্প আছে যেটা না বললে চাইনিজের কেরামতির আসল রসাস্বাদনই হবেনা। তাইওয়ানের আসার শুরুর দিকে আমি চাইনিজ ( ম্যান্ডারিন) শিখতে স্থানীয় ইউনির ল্যাঙ্গোয়েজ কোর্সে ভর্তি হইছিলাম। আমার ক্লাসের টিচার পড়ল সদ্য পাশ করা অল্পবয়সী এক তরুনী। একদিন ক্লাস শেষে সবাই রুম থেকে বের হয়ে গেছে, আমার তখনও কী জানি জানার ছিল, তাই তার কাছে গিয়া কইলাম আফা আমি আপনারে একটা প্রশ্ন       ( ঊওন) করতে চাই, শুইনা সে কেমন জানি চমকে উঠল, তার পর কোন কথা না বলে ফাইল পত্র নিয়া গট গট করে রুম থেকে বেরিয়ে গেল। আমি ভোদাইর মতো কতক্ষণ দাড়িয়ে থেকে অফিসে চলে আসলাম, এসে আমার কলিগরে ঘটনাটা শুনাইলাম, সে শুনে বলে তুমি উওন কইছ না ঊওন? আমি কইলাম ঊওন, সে কইল তার মানে হইল তুমি তারে কইছ যে আমি আপনারে একটা কিস করতে চাই। যুবতী মেয়ে, এখন তোমার গ্রেডিং কী দেয় খোদায়ই জানে। যাই হোক পরে গিয়া তার কাছে ক্ষমা চাইছি আর উওন বা ঊওন এর যেকোন একটাও করছি 
আমার এই লেখার উদ্দেশ্য আসলে গল্প বলা না, ছবি দেখানো, যত গল্প জমছে তার সব বলতে গেলে মহাভারত হয়ে যাবে। ছবি দেখার আগে একটা ভূমিকাও শোনা দরকার । বিশ ত্রিশ বছর আগে চীনারা কোমর বেঁধে নামল ইংরেজি শিখতে। কিন্তু আমাদের জন্য চাইনিজ যতটা জটিল তাদের জন্য ইংরেজী তেমন কঠিন। উচ্চারণের ক্ষেত্রেও তারা আমাদের মতোই অমানবিক যন্ত্রণা ভোগ করে, প্রায়ই ইলেকশন আর ইরেকশন গুলিয়ে ফেলে লোক হাসায় আর আমি তা তাড়িয়ে তাড়িয়ে উপভোগ করি। যাই হোক, তো ইংরেজী শেখার সুবিধার্তে চাইনিজ সরকার ( তাইওয়ানেও) সমস্ত দরকারী সাইনবোর্ড চাইনিজের পাশাপাশি ইংরেজীতেও লেখার সিদ্ধান্ত নিল। আর সেই কাজে তারা ব্যবহার করা শুরু করল বিচিত্র সব অনুবাদক সফটওয়্যার। যন্ত্র দিয়া মানুষের কাম করতে গেলে কী সব কেলেংকারিয়াস কান্ড ঘটে তা এই সাইন গুলার দিকেই তাকাইলেই বুঝবেন। আগে রাস্তা ঘাটের সবখানে এইসব দম ফাটানো হাস্যকর সব অনুবাদ দেখা যেত, কিন্তু গত কয়েক বছরে তাইওয়ানে আর অলিম্পিকের আগে আগে চীনে সরকারী উদ্যোগে এইসব সাইন গুলারে সরিয়ে দেয়া হয়। এর অনেক গুলাই আমার নিজের দেখা, আর কিছু ইন্টারনেট থেকে সংগৃহিত, ধন্যবাদ সব চিংকুদের প্রাপ্য  অনেক গ্যাজাইলাম, এখন ফটুক দেখেনঃ-

পান্তামুক খোরেরা সাবধান!

ঠিক্কৈরা কন

বুঝলেন কিছু?

তা তো বটেই, তা তো বটেই

আহ! শান্তি!!

বাস কোম্পানীর বিজ্ঞাপণ

বিড়ি ধরানো নাজায়েজ

খাইবেন নাকি??

আছাড় আরামসে খাইবেন, মনে থাকব?

এরশাদ্দাদুদের সেবায় অতন্দ্র প্রহরী!

চিংলিশ মেন্যু

পাকমনপেয়ারুদের হালাল কামাই
আজ এ পর্যন্তই থাক। আপনাদের ভালো লাগলে পরে চাইনিজদের ইংরেজী নাম বিভ্রাট নিয়ে আরেক পর্বে হাজির হব। এ পর্বের জন্য কৃতজ্ঞতা ধর্মপুত্র যুধিষ্ঠিরকে, তার অনুরোধ/ প্রশ্রয়েই এই ফাইজলামি লেখা।

