এক কন্যাদায়গ্রস্থ পিতার একান-ওকান হাসি



ফেসবুকে সেদিন হঠাৎ করে দেখা হয়ে গেল প্রিয় মানুষ, প্রিয় আঁকিয়ে সুজন্দার সাথে। বাপ হবার আনন্দে আমি তখন উদ্বেল। সুজন্দা জিগাইলেন আছি কেমন, কইলাম বড্ড আনন্দে আছি, মেয়ে দুইটার দিকে তাকাইলেই হাসি একান-ওকান হয়ে যায়। তারপর মনে পড়লো অনেক আগে নিজের একটা খোমা সুজন্দার দপ্তরে পাঠাইছিলাম আজ পর্যন্ত প্রাতঃস্মরণীয় হয়ে উঠি নাই। সংকোচের মাথা খেয়ে ভাইজানকে বলে বসলাম, আমার একটা খোমা একে দেন, না হয় জর্মদিনের উপহার হিসেবেই। ভাইজান কইলেন একটা টাটকা ছবি পাঠাইতে তার আপিসে। মনে মনে ভাবি ছয়মাস আগে একবার পাঠাইছিলাম কোন কুল কিনারা হয় নাই, এখন আবার পাঠাইয়া দেখি অপেক্ষার সময় কিছুটা কমিয়ে আনা যায় কিনা। খোমা দিলাম। লোকে বলে মেয়ে হওয়া নাকি সৌভাগ্যের লক্ষণ। হাতে নাতে তার প্রমাণ পাইলাম। পরদিনই, বিলিভ মি, একদিন পরেই সুজন্দার ইমেইল--সাথে আমার জর্মদিনের দ্বিতীয় সেরা উপহার। রাজাকারবিরোধী লড়াইয়ে একালের সেরা আঁকিয়ের  হাতে আঁকা আমার খোমা!
তবে একখান কথা আছে ছবির ক্যাপশন নিয়া। সুজন্দা এইটার নাম রাখছেন কুবলাই খা। বুক ভরা খুশী নিয়াও তেব্র পেতিবাদ জানাইয়া গেলাম। বাকি বিচার আপনাদের হাতে  


