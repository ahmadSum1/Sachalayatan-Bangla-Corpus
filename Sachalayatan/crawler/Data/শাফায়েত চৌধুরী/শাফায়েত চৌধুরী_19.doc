আত্মজীবনী : ৫



শাদা পাতার দিকে তাকায়া মাথা খাউজাইলে আসলে কুনো লাভ নাই! তাতে খাউজানোর আরাম লাভ হয়, কামের কাম কিস্যুই হয় না। এরকম বেগতিক অবস্থা দেইখা শাদা পাতারা অখন  বোর হয়। অগো জীবনে অরা এরকম দৃশ্য বহুত দ্যাখছে বইলা আইজকাল আর বিচলিত হয় না। কিছু অর্থহীন শব্দাবলী অগো শরীরে পরম মমতায় লেখা হইবো বইলা যখন  অস্থিরতায় কাঁপতাছে অন্য একজন  -- শাদা পাতারা হাই তুলে বিকট শব্দে। দৃশ্যের একই পুনরাবৃত্তিতে ক্লান্ত একটা পাতা হাওয়ার সাথে ফন্দি কইরা গড়াইয়া সইরা যায় নিরাপদ তফাতে। 
ফলে, আরও একবার ভুল পাতায় লেখা হয়া যায় আরও কিছু শব্দাবলী। 

