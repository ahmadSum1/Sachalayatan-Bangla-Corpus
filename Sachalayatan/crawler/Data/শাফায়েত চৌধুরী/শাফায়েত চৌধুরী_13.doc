মৃতদের প্রতি বিনীত অনুরোধ



মৃতদের প্রতি বিনীত অনুরোধ
মৃতরা কখনই জানে না জীবিতরা কেমন আছে
তারা জানে না এখানে এখন কত অশান্তি
কত মারপ্যাঁচ, কত হিসাব-নিকাশ, কত কৈফিয়ত-তলব
এসবের উর্ধ্বে থেকে মৃতরা যে প্রকৃতপক্ষে সুখেই আছে
সেটা তারা প্রায়শই: ভুলে যায়।
তাই প্রতিরাতে তারা আমাদের ঘুমে হানা দেয়
আমাদের মনে করিয়ে দিতে যায় তারা কত ভাগ্যহত।
বস্তুত: জীবিত থাকার দায় তাদের আর নেই বলে
মৃতদের উচিৎ নয় এভাবে জীবিতদের প্রতি ইর্ষান্বিত হওয়া। 

