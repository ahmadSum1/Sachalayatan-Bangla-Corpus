আত্মজীবনী



শান্তিচুক্তির নেপথ্যে 
খেলা শুরু হয়ে গ্যাছে আগেই,
হুইশেল বেজে গ্যাছে আরও অনেকক্ষণ -
নিয়মকানুন সব সড়গড় করে
ঝাঁপিয়ে পড়বো বলে যেই না ছিলা টানটান ...
কোত্থেকে এক হাড়-হাভাতে মিনসে চিক্কন গলায়
গান ধরে, "আমার বেলা যে যায়..."
চকিতে উদ্ধত ফণা গুটিয়ে নিয়ে
মুখে এঁটে নিই প্রেম-প্রেম মুখোশ
জামার আস্তিনে ঠোঁটের রক্ত
মুছে, হাতের নখর লুকিয়ে ফেলি
চতুর ম্যাজিসিয়ানের মতো। 
তারপর প্রেম টলমল চোখে মুখোমুখি হই -
" তোমার সুরে সুরে সুর মেলাতে..." 

