আত্মজীবনী : ৩



মানুষটা মুখ ভ্যাংচাইতাসে এদিক চায়া।  কোতকোঁতায়া হাইসা উইঠা বদমাইশ পুলাপানের মতন চোক টিপি দ্যায় একটা। সামনে ঝুঁইকা ফিসফিসায়া কয়, " তর সব জানি, তুই ধরা "। অর কথাডি আমার কানের ছ্যাদার মইধ্যে দিয়া মোচরাইতে মোচরাইতে নাইমা গিয়া কইলজা ছুঁইয়া চইলা আসে তল প্যাডের কাছে। তল প্যাডে এ্যামন চিরিক লাগে  মনে হয় সাত মাইসা পোয়াতির না বিয়াইত্যা পুলার জোড়া পায়ের লাত্থি। ছুইটা পলায়া যাইতে গিয়াও খাড়ায়া যাই, যাওনের কুনো জাগা নাই। 
দরজায় কার য্যান অধৈর্য্য হাতের বাড়ি । একবার. দুইবার, তিনবার। পুরা ঘটনাডা ধইরা ফালাইতে সিকি সেকেন্ডও লাগে না আমার। নিজের বোকামীতে নিজেরই পেট ফাটায়া হাসি আসে, মনে হইতে থাকে আমি একটা আপাদমস্তক 'বোকাচো '। আর সামনের আয়নার মানুষটার লাইগা আমার কেমুন একটা মায়া বোধ হইতে থাকে ...

