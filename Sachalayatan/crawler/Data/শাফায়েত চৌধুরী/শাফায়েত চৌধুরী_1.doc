কক্সবিতা: কতিপয় কাপলেট্



১.
জলের গ্লাসে জল না খেলেই
বারমেইডকে মারমেইড বলে মনে হয়
২.
বালুতে পায়ের শব্দ হয় না
তাই সতর্কতা শ্রেয়
৩.
যদিও সন্ধ্যা আসিছে মন্দ মন্থরে
ভুখা প্রেমিক এখনই শান দেয় যন্তরে
৪.
যদি পাথরে লিখো নাম পাথর ক্ষয়ে যাবে
যদি ঝিনুকে লেখো নাম শোকেসে শোভা পাবে
৫.
সমুদ্র সংশ্লিষ্টতায় সকলেই উদার
দু গ্লাস জলেই চলে ডুবসাঁতার
৬.
দুজনের মাঝে পাহাড়-দুরত্ব
সাগরে কী ভয়
৭.
পাহাড়ি হাতি ভয়ে নিচে নামে না
আর্মি ট্রাক বেরিয়েছে ইভনিং ওয়াকে
৯.
বেহুলারা বেরিয়েছে লখিন্দর সদাইয়ে
মনসা কেঁদে ফিরে বন্দরে বন্দরে
১০. 
পাথরেও ক্লান্তি আসে
জলেও ঘাম হয়

