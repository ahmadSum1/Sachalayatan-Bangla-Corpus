শান্তিচুক্তির নেপথ্যে



"আমার বেলা যে যায় সাঁঝবেলাতে
 তোমার সুরে সুরে সুর মেলাতে ..."
খেলা শুরু হয়ে গ্যাছে আগেই
হুইশেল বেজে গ্যাছে আরও অনেক্ষণ
নিয়মকানুন সব সড়গড় করে
ঝাঁপিয়ে পড়বো বলে যেইনা ছিলা টানটান 
কোত্থেকে এক হাড়-হাভাতে মিনসে চিক্কন গলায়
গান ধরে, "আমার বেলা যে যায় ..."
চকিতে উদ্ধত ফণা গুটিয়ে নিয়ে
মুখে এঁটে নিই প্রেম-প্রেম মুখোশ
ঠোঁটের রক্ত জামার আস্তিনে
মুছে হাতের নখর লুকিয়ে ফেলি
চতুর ম্যাজিশিয়ানের মতো।
প্রেমটলমল চোখে মুখোমুখি হই, "তোমার সুরে সুরে সুর মেলাতে ..." 

