পিআইও



রিয়ার ভিউ : মহারাজা বললেন-বন্দির বাকস্বাধীনতা হরণ করা হইয়াছে?
আমর্ত্যবর্গ  : আজ্ঞে মহারাজ।
মহারাজা : চিত্ কার স্বাধীনতা ?
আমর্ত্যবর্গ: আজ্ঞে মহারাজ।
মহারাজা: দর্শন-শ্রবণ স্বাধীনতা ?
আমর্ত্যবর্গ: আজ্ঞে মহারাজ।
মহারাজ বললেন, এইবার উহাকে ন্যায় বিচারের লক্ষ্যে সম্মূখে আনয়ন কর,এবং ন্যায় বিচার নিশ্চিত কর।কারেন্ট ভিউ :রাষ্ট্রের প্রধান নির্বাহী:১৪৪ ধারা জারী করা হয়েছে?
আমর্ত্যবর্গ:ইয়েস স্যার।
প্র.নি: ওরা যে পথে যাবে সে পথ...
আ.ব: কাঁটাতারের ব্যারিকেড স্যার।
প্র.নি: জলকামান,রাবারবুলেট,টিয়ার,মৃদুলাঠি...?
আ.ব: ওয়েল ইক্যুইপড স্যার।
প্র.নি:নিরাপত্তা হেফাজতে...অলমোস্ট...?
আ.ব: ৭৫% কট,২০% দৌড়ের উপর,৫% ফিল্ডে স্যার।
প্র.নি: ওকে এন্ড ওভার।
ফিউচার ভিউ :প্রেসিডেন্ট/প্রধানমন্ত্রী:ওরা কি প্রগ্রাম থ্রো করেছে?
আ.ব: সবচে'বড় দলটা আগামী ৯ মাসের মাথায় একটা মিছিল দিতে পারে।
প্রে/প্র: তারপর ?
আ.ব: তারপরের দলগুলো পর্য়ায়ক্রমে ১৩মাস পর,১৮ মাস পর এবং২বছর পর মিছিল করা যায় কিনা সেই সম্ভনা নিয়ে ১১মাস পর গোলটেবিল করবে।
প্রে/প্র: ওকে এন্ড আউট।
বাংলাদেশে রাষ্ট্রীয় নিরাপত্তা,জাতীয় হেফাজত,জনগণের জান-মালের নিরাপত্তা(!)দিতে সরকারের একাধিক গোয়েন্দা সংস্থা রয়েছে।ডিবি,এসবি,এনএসআই,ডিজিএফআই,মিলিটারী ইন্টেলিজেন্স,কোবরা,চিতা,সোয়াত(অধুনা গঠিত) দিয়ে সরকার দুরমুশ,ষ্টিমরোলার চালিয়ে,জেল-জুলুম করে,হাত-পা
ভেঙ্গেচুরে,গৃহবন্দি করে, মাঝে মাঝে স্রেফ হাওয়া করে দিয়েও সরকার নিশ্চিন্ত হতে পারছে না। যুক্তরাষ্ট্র তাদের '৫৩তম স্টেটের'(!)আবহ আমেরিকানদের ফ্যাশেনেবল প্রসেশনের মত করবার জন্য টাকা-পয়সা ইক্যুইপমেন্ট দিয়ে স্বশরীরে ট্রেনিংয়ের ব্যবস্থাও করে দিয়েছে। 
এমনিতেই জরুরী আইনের রক্তচুক্ষুর ভয়ে বাংলাদেশের রাজনৈতিক দলের পুরুষ নেতা-কর্মীরা চুড়ি পরেছেন,নারী নেতা-কর্মীরা পুলিশধর্ষকদের ভয়ে গৃহবন্দি। তথাকথিত নিপীড়িত জনগণের সোলএজেন্ট বামপন্থীরা লেজুড়ের ও লেজুড় হয়ে বত্সহারা গাভীর মত ফ্যাফেলিয়ে ঘুরছে। গত দেড় বছরে লাখ লাখ নিপীড়িত অত্যাচারিত মানুষ বাঁচার দাবি নিয়ে পথে নামতে পারেনি। গার্মেন্ট শ্রমিকরা যখনই নামতে গেছে তখনই সর্বস্তরের বাহিনী দিয়ে গেষ্টাপো কায়দায় দমন করা হয়েছে। 
তা বলে আন্দোলন -সংগ্রাম আগামীতে হবে না সে ভরসা কোথায়? যদি হয় সেটা যেন অত্যাধুনিক পন্থায় নিমেশেই নির্মূল করা য়ায়, যেন দানাবাঁধার আগেই ছত্রভঙ্গ করে দেওয়া যায়, সে জন্য যুক্তরাষ্ট্রের প্রত্যক্ষ সহায়তায় নতুন এক গোয়েন্দা দল গঠন করা হয়েছে_ 'পলিটিক্যাল ইন্টেলিজেন্স অফিস ' বা পিআইও। রাজনৈতিক দল, ছাত্র ও শ্রমিক নেতাদের কর্মকাণ্ড, গতিবিধি সার্বক্ষণিক নজরদারি করতে এবং যে কোনো আন্দোলন দমাতে ঢাকা মহানগর পুলিশের একটি নতুন গোয়েন্দা সংস্থা গঠন করা হয়েছে। পলিটিক্যাল ইন্টেলিজেন্স অফিস (পিআইও) নামের এই নতুন গোয়েন্দা সংস্থার ২০ সদস্যের টিমকে দুই মাস আগে মাঠে নামানো হয়েছে। একজন সহকারী পুলিশ কমিশনারের অধীনে পিআইও ইতিমধ্যেই কাজ শুরু করেছে।
এই পিআইও সম্পর্কে বিভিন্ন রাজনৈতিক দলের সমালোচনার সবচেয়ে মোক্ষম সমালোচনা এসেছে বেগম মতিয়া চৌধুরীর কাছ থেকে। তিনি বলেছেন--
'সরকারের রোডম্যাপ অনুযায়ী জাতীয় সংসদ নির্বাচনের বাকি মাত্র ৪ মাস। এ অবস্থায় জরুরি অবস্থা প্রত্যাহার না করে রাজনৈতিক দলগুলোর মধ্যে আতঙ্ক ছড়াতে ২০০৬ সালের একটি অধ্যাদেশ এখন বাস্তবায়ন করা হয়েছে। এতে বুঝা যায় 'কুম্ভকর্ণের' নিদ্রা ভঙ্গ হয়েছে। এর পেছনে নানা ষড়যন্ত্র থাকতে পারে। সরকার বড়ো বড়ো অপরাধ দমন করতে না পেরে রাজনৈতিক দলের পেছনে লেগেছে। ভোটের আগে লাঠিতে তেল দিচ্ছে, বন্দুকে গ্রিজ দিচ্ছে।'
মতিয়া চৌধুরী যা পারলেন কেন তাবড় তাবড় সব নেতারা তা পালেন না সেটা একটা জনগুরুত্বপূর্ণ প্রশ্ন বটে !

