নিজ দেশে পরবাসী বাংলাদেশের আদিবাসী




বিশ্বে দিবস আর দিবসসমূহ পালন করতে করতে মানুষ এখন ভুলেই গেছে  'আজ কোন দিবস নয় কেবলই একটি দিন মাত্র '। মা দিবস,ভালবাসা দিবস,বাবা দিবস,মেয়ে দিবস,বন্ধু  দিবসগুলোতে আমরা যে পরিমান ভালবাসাবাসী বিলিয়ে ফতুর হতে চাই, যে পরিমান ঘটা করে প্যাশন ও ফ্যাশন প্রদর্শনের মচ্ছব করি সেই পরিমান দূরের কথা, গুরুত্বপূর্ণ দিবসে তার সিকি ভাগও আমাদের কার্যসূচীর মধ্যে থাকে না। এখানেও আমাদের পর্ব্বতপ্রমান হিপোক্রাসি। এখানেও আমাদের জাত-পাতের বেড়াজালের ফাঁকফোঁকোড়ে সুঁই পরিমানে ফাঁক নেই। আজ অর্থাত্ ৯ আগষ্ট বিশ্ব আদিবাসী দিবস। জাতিসঙ্ঘ আহ্লাদকরে এটিকে পালনের জন্য ফরমায়েশ-টরমায়েশ করে দিয়েছে। আমরা সেইমত নামকাওয়াস্তে সেমিনার-টেমিনার করে  আদিবাসী কেতাঅলা দু’চার জনকে ধরে এনে বিশ্ব আদিবাসী দিবস পালনের নাটক করেছি। প্রতিবারই তাই করি। এবারো তার ব্যতিক্রম হয়নি।
আজ আদিবাসীদের নিয়ে বিভিন্ন সংবাদপত্রগুলোতে সরজমিন রিপোর্টও আছে। তথ্যবহুল ভাল রিপোর্ট।ওই রিপোর্টে আদিবাসী বিষয়ে অন্যান্যবারের মত এবারো তাদের সত্যিকারের কল্যাণের জন্য কিছু সুপারিশও করা হয়েছে। এ পর্যন্তই। এ দিনটা পার হয়ে গেলে কেউ এ নিয়ে আর একটি বাক্যও উচ্চারণ করবে না এটা নিশ্চিত।তার পরও এটা আমাদের করতেই হয়। আদিষ্ট হওয়া বলে কথা!
এমনিতেই বাংলাদেশের কোটি কোটি দরিদ্র মানুষ ভিটে মাটিহীন,জায়-জিরাতহীন,আশা-ভরসাহীন চলমান এলিমেন্ট বিশেষ।এমনিতেই যারা এদেশে ভাগ্যবান তারা ছাড়া আর বাকি কোটি কোটি মানুষ না-মানুষ না-পশু! এই মানুষদের সংখ্যা কত তা নিয়ে পরিসংখ্যানবিদ দের  ভলিউমের পর ভলিউম দলিল দস্তাবেজ আছে,তার পরও তাদের হিসেবটা চন্দ্র মাসের তিথীর মত বাড়ে-কমে।যেমন এই সংখ্যা দিয়ে যদি অনুদান-টনুদান বাগাতে হয় তাহলে একরকম,আর বরাদ্দ বিষয়ে সরকারকে অবহিত করতে হলে অন্যরকম।তাহলে হিসেবে দাঁড়াচ্ছে,যাদের প্রায় ৯কোটি মানুষের দুবেলা দু’মুঠো খেতে-পরতে পারার সুযোগ নেই,তিন থেকে চার কোটি মানুষের বাসস্থান নেই,চার থেকে সাড়েকোটি মানুষের নিয়মিত কর্মসংস্থান নেই,আড়াইকোটি শিতি বেকার,মোট জনসংখ্যার প্রায় ৬০ভাগ মানুষ ভূমিহীন এবং এই সংখ্যাটা ক্রমাগত বেড়ে চলেছে , সেই দেশের সরকার, এস্টাবলিশমেন্ট,ব্যুরোক্র্যাসি দেশের খুবই মাইক্রোস্কোপিক একটা অংশ-আদিবাসীদের ভাল-মন্দ নিয়ে ভাববে,করবে সেটা সোনর পাথর বাটির মত ব্যাপার।
পাকিস্তান আমলের কথা বাদ, এই বাংলাদেশ স্বাধীন হওয়ার পর থেকে আজ পর্যন্ত সারা দেশের কত শত কত হাজার আদিবাসী ধর্মান্তরীত হয়েছেন, কত হাজার দেশ ছেড়ে ভীন দেশে পাড়ি জমিয়েছেন,কত শত সংখ্যাগুরু বাঙালির অত্যাচারে নিশ্চি‎হ্ন হয়ে গেছেন তার কোন হিসেব সরকারের কাছেতো নেই-ই,এদের নিয়ে মায়াকান্নাকাঁদা এনজিও মহাজনদেরও নেই।
 আজ এই বিশেষ দিনে তাই সংবাদপত্রের প্রতিবেদককে খুঁজেপেতে হদীস বের করতে হয় কোথায় কোথায় তারা আছেন,কোথায় কতজন কীভাবে আছেন! পাহাড়ে যে আদিবাসীরা আছেন তারা তো নিজেদের দুর্গম অঞ্চলে আজন্ম লড়াই করে বেঁচে আছেন। যদিও তাদের প্রতি মুহূর্তে দ্বৈত শত্র“র মোকাবেলা করে বাঁচতে হচ্ছে। তার পরও তারা একটা গননার মধ্যে আছেন। কিন্তু যারা সমতলে আছেন তাদের অবস্থা তো নৌকাচারী বেদেদের মত! আজ এখানে তো কাল সেখানে! আদিবাসীদের এক সময় অসংখ্য গোত্র বা ধর্ম থাকলেও সময়ের ব্যবধানে তা বিলীন হয়ে গেছে। তবে এখনো ১৪টি গোত্রকে চিহ্নিত করা গেছে। এরা হলো ওরাও, সাঁওতাল, মাহাতো, বরাইক/বসাইক, তুরি, মাহালী, মুণ্ডারী, সিং, রায় ও রবিদাস। বর্তমানে আদিবাসীদের মধ্যে ধর্মান্তরিত হওয়ার প্রবণতা। এরা সমতলে সাধারণ বাঙালিদের মধ্যে থেকের নেই।একটা দুর্ভেদ্য প্রাচীর বাঙালি আর আদিবাসীদের পৃথক করে রেখেছে।একমাত্র পাহাড়ি আদিবাসী ছাড়া অন্য কোন আদিবাসীর সরকারি চাকরির কোন কোটা নেই। পাহাড়ি যাদের আছে তারাও শুধুমাত্র কোন বিশেষ সশস্ত্রবাহিনীতে চাকরির সুযোগ পান।অসম্ভব ভাগ্য নিয়ে জন্মানো কিছু আদিবাসী অন্যান্য চাকরি ক্ষেত্রে ছিঁটেফোঁটা সুযোগ পান। সাঁওতাল,মাহাতো,বরাইকদের সেরকম কোন সুযোগও নেই।
আদিবাসী নেতারা যেহেতু এদেশেরই জলহাওয়ায় মানুষ,তাই এদেশের রাজনৈতিক নেতা-নেত্রীদের মত,সরকারি হুকুমবরদারদের মত তারাও ল্যলচাঘাটাষঁঢ়খন্ড ক্লিবে পরিনত হয়েছেন।তারাও নিজ নিজ কায়েমী সুযোগ-সুবিধের চাদরের তলে বাকি সব ঝাপসা দেখেন।নিজেদের কচুটা,মূলোটা,ব্যাসনটা-বসনটা হাসিল করতে পারলে  'বাঙালি-আদিবাসী ভাই ভাই ' শ্লোগান তুলে যেখানকার ঘুটি সেখানে গিয়ে থেমে যান। শুধু থামলে তো চলবে না,তাই দিনান্তে এক ধরণের বহুলচর্বিত,বহুলকর্ষিত দাবি বরাবরের মত এবারো রেখেছেন।
 দাবিগুলি এমন:জাতিসংঘ ঘোষিত আইনের যথাযথ প্রয়োগ, পৃথক ভূমি কমিশন, জাতীয় সংসদে আদিবাসীদের জন্য সংরতি আসন, পৃথক মন্ত্রণালয়, উত্তরাঞ্চলের আদিবাসী উন্নয়নে বিশেষ বরাদ্দ এসব দাবি দীর্ঘ দিনের। চাকরির ক্ষেত্রে উপজাতি, সমতল ভূমি জাতির জন্য কোটা থাকলেও আদিবাসীদের জন্য কোনো কোটা নেই।
আদিবাসী বহুমূখী উন্নয়ন সংস্থা, ওরাও ফাউন্ডেশনসহ নানা নামে বেসরকারি সংস্থা গড়ে উঠলেও আদিবাসী সংস্কৃতি, কৃষ্টি, মাতৃভাষা রা, মানবাধিকার ও শিক্ষা নিয়ে কেউ কোনো কার্যকর ভূমিকা রাখতে পারেনি। আদিবাসীদের নামের পদবী এমনকি স্কুলে ভর্তি হওয়ার সময়ই তাদের গোত্র পরিবর্তন করে দেওয়া হয়ে থাকে। আদিবাসীদের ভূমি ও সংস্কৃতি রা বিষয়ক আদিবাসী উন্নয়ন কর্মসূচি নিয়ে ২ বছর মেয়াদে কাজ করছে ফাড ফোরাম (এসএফএফ)। সংগঠনটির সাধারণ সম্পাদক মির্জা মোঃ আজিম হায়দার জানান, আদিবাসীরা নানা সমস্যায় জর্জরিত। দির্ঘদিনেও এ সম্প্রদায়ের কোনো উন্নতি না হওয়ায় আদিবাসীদের নিয়ে ইতিপূর্বে যেসকল সংগঠন কাজ করেছেন তাদের ওপর আর বিশ্বাস রাখতে পারছেন না আদিবাসীরা। এসব সংগঠনে রয়েছে নেতৃত্বের কোন্দল। আদিবাসীরা তাদের ভূমি, সংস্কৃতি অধিকার থেকে বঞ্চিত। খাজনা প্রদান, মিউটেশন, জাল দলিল, ভূমি রেজিস্ট্রিসহ নানা বিষয়ে আদিবাসীদের স্বার্থ রা করা হয়নি। এ ব্যাপারে সরকার কিংবা দাতা সংস্থাগুলোর আরো কার্যকর পদক্ষেপের দাবি জানান তিনি।
এই ধরণের  'কার্যকর পদক্ষেপের দাবি ' কেবল এই বিশেষ দিনেই যেন জানাতে হয়,এবং এই বিশেষ দিন উতরে গেলে সবাই সব কিছু ভুলে যায়।এদেশের আদি মানুষ, যাদের রক্তের উত্তরাধীকার বয়ে চলেছি আমরা নিলাজের মত,যাদের রক্তভেজা মাটিতে ইঁটের পর ইঁট তুলে অট্টালিকা বানিয়ে তার ছাতে বসে সবকিছু ছোট দেখছি ,তাদের জন্য আমাদের সর্বশেষ বিবেকতাড়িত সমাধান 'কার্যকর পদক্ষেপের দাবি '! চলেস রিসেলের কালোপনা লাশ সামনে নিয়ে আদিবাসীরাও তাদের অস্থি-মজ্জা,হাড়-গোড় আর অস্তিত্ব দিয়ে বুঝে গেছেন দু’পায়ের ওপর শরীর,শরীরের ওপর মাথা নিয়ে এখনো যে লিকলিকে পায়ে ভূমিতে দাঁড়িয়ে মাংনা বাতাস নিতে পারছি তা-ই কত !
৯আগষ্ট,২০০৮ ।

