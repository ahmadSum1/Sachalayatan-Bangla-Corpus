C-2/7



                                                          এটা কোন বৈজ্ঞানিক সিম্বল বা কোড নম্বর
নয়।হাসপাতালের বেড নম্বর।হলি ফ্যামিলি হাসপতালে দোতলার ওই বেডে ১৯আগষ্ট রাতে একটি ছোট্ট মেয়ে জীবন-মরণ শংকা নিয়ে ভর্তি হয়েছিল।প্রায় ৪৮ঘন্টা ধরে থেমে থেমে বমি করার পর হাসপাতাল।ডাক্তার,নার্স, আত্মিয়ের উদ্বিগ্ন মুখ,স্যালাইন, আরো আরো মেজার।২০ তারিখ সন্ধ্যেয় একটু ধাতস্থ হওয়ার পর নতুন করে নানাবিধ পরীক্ষা। জানা গেল ডেঙ্গুজ্বর।টানা ১৩দিন টাইফয়েডে ভুগে ৪দিন গ্যাপ দিয়েই আবার জ্বর, এবং ডেঙ্গু!
হু হু করে রক্তের প্লাটিলেট নেমে যাচ্ছে..৩লাখ থেকে এক ধাক্কায় ৭৪হাজার।পরদিন ২৩হাজার! বয়ষ্ক আত্মিয়রা পরাজয় মেনে সৃষ্টিকর্তার হাতে সপে দিতে বললেন।বাস্তববাদীরা শেষ পর্যন্ত চেষ্টার কথা বললেন।বাবা-মা নিরেট পাথর।হুড়মুড় করে কত স্মৃতি কত কথা ভিড় করে আসে!দশ বছরের স্মৃতি!এর পর কী,তার পর কী..কত না বলা কথা...কত অনুচ্চারিত কথা!এক একটা মুহূর্ত যেন জমাট পাথর, নড়ে না! নির্ঘুম কেটে যায় রাত-দিন,আবার রাত।তিন দিন পর একটু একটু করে প্লাটিলেট বাড়তে শুরু করল।ডাক্তার-নার্সদের অকান্ত চেষ্টায় ৪ দিনের মাথায় মলিন হাসি আর একটু একটু নড়ে বসা।
মেয়েটি বরাবরই কম কথা বলে। এসময় তা একেবারেই কমে গেল। সচল ফারুক ওয়াসিফ ডজনখানেক কথা বলে শুধু শুনতে পেল-’একটু ভাল লাগছে ’! প্রায় আট মাসের মাপের আটদিন জীবন-মৃত্যুর সন্ধীক্ষণে পেন্ডুলামের মত দুলে দুলে অবশেষে গতকাল হাসপাতাল ছেড়েছে মেয়েটি।বাংলাদেশের চিকিত্সাব্যবস্থার তুঘলকি কারবার দেখেশুনেও অসহায় বাবা-মা যেন দম আটকে ছিল আট আটটা দিন। ইতিমধ্যেই অনেকে চিনতে পেরেছেন, হ্যাঁ এই মেয়েটির নাম শ্রুতি শ্রাবন্তী। যার মঙ্গলাকাঙ্খায়’শ্রুতির জন্য’শিরোনামে পোস্ট লিখেছিলেন মুমু। সেই পোস্টে অনেক সচল ব্যাকুলতা,ভালবাসা,মমতা প্রকাশ করেছিলেন।তাদের সবার কাছে কৃতজ্ঞতা।
পুনশ্চ:৮দিন পর পিসি খুলে দেখলাম সচলের বন্ধদশা।আজ দুপুরে সচল আবার ’সচল’ হওয়ায় মেয়ে সুস্থ্য হওয়ার মতই আনন্দ পেলাম। সেই অনাবিল আনন্দের দোলাচালে সিদ্ধান্ত নিয়ে ফেললাম-সচলের সঙ্গে সম্পর্কের  ইতি টানার এখনই সময়। কোন অভিমান-কষ্ট নয়। স্রেফ রিয়েলিটি থেকেই বোধে এসেছে। রিয়ার ভিউ মিরর ভাঙলে জোড়া লাগে ঠিকই,কিন্তু প্রোফাইল দেখায় বাঁকাচোরা! যে প্রোফাইলে ২৩ টি ব্লগ,গড়ে ১৯ টি মন্তব্য,এক পক্ষে অতিথি হিসেবে সেরা পাঁচে থাকার পরও ’অতিথি’ খেতাব ঘোচে না। দেখলাম কোন কোন বন্ধু সচল হয়েছেন। তাদের জন্য শুভকামনা। আমার জাত,ধরণ,কাস,ষ্টাইল কোনটাই সচলের মাপকাঠিতে মেনে নেওয়ার মত নয়,এটা বুঝতে খুব বেশি সময় দরকার করেনা। করেনিও। আমার পক্ষে স্রোতের অনুকুলে ভাঁজ হয়ে যাওয়া কিংবা জুতোর মাপে পা সাইজ করে নেওয়া সম্ভব নয়। সম্ভব নয় কোনকিছুর জন্য অনুরোধ-উপরোধ করাও।
 সুতরাং বিদায় বেলা-সাঙ্গ হলো খেলা। ভাল থাকুন সকলে। সচল দীর্ঘজীবী হোক।
শুভরাত্রী।

