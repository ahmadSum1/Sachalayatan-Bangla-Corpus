আন্তর্জাতিক অপরাধের বিচার প্রসঙ্গে লণ্ডনে আইসিএসএফের উপস্থাপনায় যোগ দিন



কিছু অন্যায় ব্যক্তিগত, ক্ষতি করে ব্যক্তি মানুষের। কিছু অন্যায় গোষ্ঠীগত, কোনো নির্দিষ্ট একটি গোষ্ঠী যার শিকার। কিন্তু কিছু অন্যায় সমগ্র মানবতার জন্য গ্লানিকর, সমগ্র পৃথিবীকে লজ্জায় ডুবিয়ে দেয় কিছু অন্যায়ে - নড়ে চড়ে বসে বিশ্ব বিবেক। সে অপরাধগুলো এড়িয়ে যাওয়া যায় না কোনো মানবিক স্বাভাবিকতায়। কিন্তু এরচে'ও গ্লানিকর, এরচে'ও লজ্জাষ্কর ঘটনাও ঘটতে পারে- যদি কিনা এই জঘন্য অপরাধ রয়ে যায় বিচারহীন, ক্ষতিগ্রস্থরা বঞ্চিত হয় ন্যায়বিচার থেকে। এই পৃথিবীর বুকেই এমনটি ঘটেছে, ঘটছে। 
মানব ইতিহাসের হাতেগোনা জঘন্যতম অপরাধ, গণহত্যা আর জতিনিধনের একটি হয়েও- প্রায় অগোচরেই থেকে গেছে বাংলাদশে ১৯৭১'এ সংঘটিত আন্তর্জাতিক অপরাধগুলো। বিশ্বমানবতা গুমরে কেঁদেছে, আইনের মর্যাদা পদে পদে হয়েছে অপমানিত। আরো শুনবেন?! জঘন্য সেসব অপরাধীরা ধীরে ধীরে হয়েছে পূনর্বাসিত, প্রতিনিয়ত বুড়ো আঙুল দেখিয়েছে মানবতা আর ন্যায়বিচারকে।
কিন্তু আর কতদিন?! অবিচারের ওপর ন্যায়বিচারের শ্রেষ্ঠত্ব প্রতিষ্ঠার পদক্ষেপ অনেকটা দেরিতে হলেও দৃপ্ত হয়ে উঠেছে। জেগেছে মানুষ, ঘুরে দাঁড়িয়েছে গ্লানিকর দীর্ঘ ক'টা দশকের পরে। বাঙালি জাতি কাঁধে তুলে নিয়েছে আজ বিশ্ব মানবতার শ্রেষ্ঠত্বের পতাকা। সত্যিকার অর্থেই ন্যায়বিচারের এক পরম ব্রত নিয়ে এগিয়ে চলেছে 'আন্তর্জাতিক অপরাধ ট্রাইবুনাল', বাংলাদেশ। কোনো অন্ধ প্রতিশোধ-আকাঙ্ক্ষা হয়ে নয়, বরঞ্চ মানব ইতিহাসকে পূনর্বার কালিমামুক্ত করবার পরম শপথ হিসেবে।
পৃথিবীর প্রতি যে উজ্বল অঙ্গীকার নিয়ে জন্মেছিলো বাংলাদেশ নামক রক্তস্নাত রাষ্ট্রটি, দীর্ঘ যাত্রাপথে বহু হোঁচট খেয়েও আবারো মাথা উঁচু করে সে এগিয়ে চলেছে। অন্যায় আর বিচারহীনতার সংস্কৃতিকে মুছে দিতে এগিয়ে চলেছে বিশ্ব মানবের শ্রেষ্ঠত্বের যাত্রা- আন্তর্জাতিক অপরাধ ট্রাইবুনাল, বাংলাদেশ। জানতে চান সেই আলোকযাত্রার বিস্তারণ? কেমন দেখতে সেটা?

হ্যাঁ, ঠিক আপনার জন্যই আগামী ১৪ই ডিসেম্বর লন্ডনে ICSF (ইন্টারন্যাশনাল ক্রাইমস স্ট্র্যাটেজি ফোরাম) 'এর আয়োজনে চেষ্টা করা হবে সেই গৌরবযাত্রার একটি ছবি আঁকবার। INTERNATIONAL CRIMES TRIBUNALS IN BANGLADESH - JUSTICE IN PERSPECTIVE শীর্ষক সভাটির বিস্তারিত দেখুন এখানে-
সময়ঃ ১৪ ডিসেম্বর ২০১২, সন্ধ্যা ৬:০০ টা।
স্থানঃ Lecture theatre: V211
SOAS, University of London
Vernon Square Campus
Penton Rise
London, WC1X 9EW
উল্লেখ্য, সভায় আসন সংখ্যা সীমিত এবং অংশগ্রহণ সম্পূর্ণ আমন্ত্রণ ও নিবন্ধন সাপেক্ষ। নিবন্ধনের তথ্যাদি-
নিবন্ধন ফর্ম (অবশ্য পুরণীয়): http://bit.ly/QLhzT8
ইমেইলঃ 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%69%63%73%66%2e%77%6f%72%6b%67%72%6f%75%70%40%67%6d%61%69%6c%2e%63%6f%6d%22%3e%69%63%73%66%2e%77%6f%72%6b%67%72%6f%75%70%40%67%6d%61%69%6c%2e%63%6f%6d%3c%2f%61%3e%27%29%3b'))
মোবাইলঃ 07961244889 (Text preferred)
তাছাড়া, সভা'র একটি ফেসবুক ইভেন্ট পেজ তৈরি করা হয়েছে। যার লিংক হলো: http://on.fb.me/TtzNa8
তবে, যারা এতে স্বশরীরে উপস্থিত থাকতে পারছেন না, তারা যেকোনো কম্পিউটার/মোবাইল থেকে এই সভা দেখতে পাবেন। লিংক হলো: http://bit.ly/11bwgzH
আবারো, অংশগ্রহণে ইচ্ছুক সবার প্রতি ছোট্ট অনলাইন রেজিস্ট্রেশন ফর্মটি পুরন করবার অনুরোধ রইলো। ফর্মটি এখানে: http://bit.ly/QLhzT8
আসুন, ইতিহাসের সাক্ষী হৌন। 
বাঙালি হিসেবে, মানুষ হিসেবে, বিশ্বমানবের অংশীদার হিসেবে।

