আইপড-এর তাড়নায় বন্ধুর বোনকে হত্যা



স্থান : লালদিঘি, বীরভূম
মৃত মেয়েটি : শিউলি দলুই, তৃতীয় শ্রেণি
ধৃত ছেলেটি : অর্ক দাস (ঋজু), অষ্টম শ্রেণি
অর্ক দাস নামের অষ্টম শ্রেণির এক ছাত্র তার বন্ধুর আই-পড নেওয়ার জন্য বন্ধু সাগরের তৃতীয় শ্রেণিতে পাঠরতা বোনকে গলা টিপে মাথা থেঁতলে বীরভূমে তিলপাড়া জলাধারের পাশে ঝোপের মধ্যে ফেলে দিয়ে দিব্যি ছিল। অনুদ্‌‌বিগ্ন, ধীর স্থির। বাড়িতে এসে হাত-পা ধোয়। ওদিকে মেয়ে বাড়ি না ফেরায় দলুইদের বাড়ি থেকে পাড়ায় উদ্‌‌বেগ ও উত্তেজনা ছড়িয়ে পড়ে। জলে জঙ্গলে খোঁজ চালানো হয় এরপর। পাড়ার লোকের কাছে প্রথমে শিউলির হদিশ সে জানায়নি। রাত ১১টার সময়েও মিথ্যে বলেছে। শেষ পর্যন্ত পুলিশের প্রশ্নের কাছে নতিস্বীকার করে সে। জানায়, সে হত্যাকারী, হত্যার মূলে আইপড। শিউলিকে পাওয়া যায় তিলপাড়া জলাধারের পাশে। তবে জীবিত নয়, একই সঙ্গে মৃত এবং নিহত।
অর্কর ডাকনাম ঋজু। ঋজুর স্বভাব সম্পর্কে পাড়ার লোক অবগত ছিল পূর্বেই। স্কুলের পরীক্ষায় সে নাকি মোবাইল চুরি করত। স্কুলে যাওয়ার নাম করে বেরিয়ে অন্য পোশাক গায়ে চাপিয়ে ঢুকত সাইবার ক্যাফে-তে।

ঘটনাটি কিন্তু এক ভয়ংকর ভবিষ্যতের ইঙ্গিত দিয়ে গ্যালো।

রেখে গ্যালো কিছু প্রশ্নও:
১। যে জিনিসের জন্য মানুষ লালায়িত, সে জিনিসের ব্যবহার সম্পর্কে সে কতটা সচেতন? সাগরের মতো ছেলেরা আইপড কিনতে চায়। তার অভিভাবকরা কি জানেন, ওটি কী বস্তু এবং ওর জীবনে ওর প্রয়োজনীয়তাই বা কতটুকু?
২। মোবাইল, আইপড কিশোর-কিশোরীদের মধ্যে মানসিক দূষণ ছড়াচ্ছে। এ সম্পর্কে পিতামাতা কতটা সচেতন? কেন তাঁরা তাদের হাতে এগুলো তুলে দিচ্ছেন? কেন তাঁরা তাঁদের সন্তানকে(দের) ছেলেবেলা থেকে মজাদার রূপকথার বা কিশোর মনের পুষ্টির জন্য গল্পের বইতে আচ্ছন্ন করছেন না? ধ্রুব সত্য হল, সুকুমার রায় মোবাইল বা আইপড থেকে লক্ষগুণ দামি। আর মোবাইল দিয়ে কোনো দিনই ছেলেমেয়ে কোথায় আছে, তার ট্র্যাক করা যায় না। সন্তানকে ট্র্যাক করার কিছু নেই, তাকে যদি সঠিকভাবে গড়ে তোলা হয়।
৩। বন্ধু বা বন্ধুর বোনের সঙ্গে গল্প করার ইচ্ছে নেই। ছেলেমানুষি রাগ করে মারপিট বাধানো, সেসব স্তর অতিক্রম করে সরাসরি গুপ্ত হিংসাত্মক কিছু করার দিকে মন যাচ্ছেই বা কেন? এসব উত্তর সচেতন 
৪। অর্কর মতো ছেলেদের বাড়ির পরিবেশ কী রকম? অপরাধ প্রবণতার উৎস কোথায়? অধিকাংশ ক্ষেত্রেই বাড়ি এসবের মূল। কারণ, চ্যারিটি হোম ছাড়া অন্য কোনো আধারে জন্মায় না।
৫। আপনারা কি ভেবেছেন, সন্তানের হাতে বেস্ট জিনিসটাই তুলে দিচ্ছেন। না। ওটি বেস্ট জিনিস নয়। পাশ্চাত্যের আস্তাকুঁড়ের মাল এখানে এসে জমা হচ্ছে। বেস্ট বলে কিছু হয় না। এর পর যখন বাজারে অন্য কিছু আসবে, আরও বেস্ট, আরও আরও বেস্ট, আপনার অর্থ সংকুলান হবে তো? ভেবে দেখেছেন কি কখনও, উদ্ধত বাজারদরের কাছে আপনি প্রাত্যহিক নতিস্বীকার করছেন?
সচলায়তন-এর বন্ধুরা কী বলবেন এই ঘটনাটার প্রেক্ষিতে?

