ফর দি লাভ অফ বাংলাদেশ



বিবিধ ধরনের বাদ্যযন্ত্রের প্রতি প্রচুর আগ্রহ সেই ছোটবেলা থেকে। তবে সমস্যা হলো কোনোটা ভালভাবে শেখার আগেই আগ্রহ হারিয়ে ফেলি। যেমন প্রথম পছন্দ ছিলো হারমোনিয়াম। মাসতিনেক ধরে ঝিরি ঝিরি বাতাস কাঁদে আর চিরতরে দূরে চলে যাব' গানের প্রথম এক দুই প্যারা বাজানো শিখে হারমোনিয়াম থেকেই দূরে চলে গেলাম। মানে আগ্রহ হারায়ে ফেললাম আরকি। এর পরে আসলো মাউথ অর্গান। আগুনের পরশমনি, আনন্দলোকে আর নাম রেখিছি বনলতার অর্ধেকটা উঠিয়ে হারমোনিকাটা আলমারীতে উঠিয়ে রাখলাম। 
মাঝে আরও একটা দুইটা বাদ্যযন্ত্র শেখার আগ্রহ উঠে মাস খানেকের মধ্যে মিলিয়ে গেছে(যেমন আর বাশীঁ)। তবে এই এতগুলান বাদ্যযন্ত্র শেখায় বাবার কাছ থেকে একটা উপাধী পেয়েছি: জ্যাক অফ অল ট্রেডস্ 
কিছুদিন ঝিমমেরে থাকার পর এইবার আগ্রহ জাগলো তবলার প্রতি।
কত সহজ একটা যন্ত্র! টোকা দিলেই কি সুন্দর তাল বের হয়!  তবে শিখতে গিয়ে দেখলাম ভেজাল প্রচুর। প্রথমত দুই হাত একসাথে চলে না, এরপরে পাঁচ মিনিট টোকা দিতেই হাত ব্যাথায় অবশ হয়ে আসে। লয়, মাত্রা, ঠেকা, বোল ইত্যাদি হাজারো গ্রামার জানতে হয়। যাইহোক সমস্ত বাধা দুইহাতে সরিয়ে মাস তিন চারের নিরলস চেষ্টায় একটা দুইটা তাল শিখেও ফেললাম। ক্লাবে একা একা বাজাই।  লোকজন ভাবে বাঃ ছেলেটার আগ্রহ ভালো তো(তারা অবশ্য গুমোর জানতো না  ওই দুই এক তাল সম্বল করেই বেশ একটা আত্নবিশ্বাস এসে গেছে, ভালোই তো বাজাই! তো খালাতো দুলাভাইয়ের সাথে সঙ্গত করতে গিয়ে, তার কাছ থেকে একটা উৎকৃষ্ট মন্তব্য পেয়ে ভালো বাজনোর আত্নবিশ্বাস চুরমার হয়ে গেলো [যে তুমারে তবলা শিখাইছে, তুমার অর্ধেক জীবনই বৃধা কইরা দিছে   । যাইহোক গ্রামে তবলচীর অভাব নেই। এবং বলা বাহুল্য তারা আমার মত এক দুই তালের কাণ্ডারী না। এইসব নানাবিধ কারণে তবলার প্রতি আগ্রহও নন জিরো ভ্যালু থেকে ক্রমশ জিরো ভ্যালু গ্রহণ করলো। তবে  এতদিন পর ছাই ফেলতে ভাঙ্গা কূলার মত এই প্রবাসে ওই তবলা জ্ঞান আবার কাজে লাগছে। ঘটনা হলো যতক্ষণ 'অরিজিনাল তবলচী' না আসে ততক্ষণ আমাকে দিয়ে ঠেকা কাজ চালানো হয়!(অতি অবশ্যই আমার জানা তালের মধ্যে গান ধরতে হয় গায়কের 
পদ্মা মেঘনায় অনেক জল গড়িয়ে গেল। কলেজে উঠলাম।  থাকতাম আসাদগেট ছাত্রাবাসে। মজার জীবন। অবাধ স্বাধীনতা। মাঝে মাঝেই এই রুমে ওই রুমে  পার্টি হয়(জন্মদিন, নতুন জুতো কেনা বাবদ ইত্যাদি শত কারণ)। পার্টির উপাদান হলো নরম পানি, চিপস, চানাচুর আর গিটার। বেশ কয়েকজনের গিটার আছে তবে ভালো বাজাতে পারে একমাত্র কচি ভাই। দরজা বন্ধ করে চিৎকার করে জেমস, আইয়ুব বাচ্চু বা ওয়ারফেজের গান গাওয়া হতো। দুইপা দূরে সংসদ ভবন। তখনও বক্সে বসা(স.ভবন আর এমপি হোষ্টেলের সাথে লাগোয়া ছোট্ট একটা জায়গা) নিষিদ্ধ হইনি। ওখানে আসতেন জিয়া ভাইরা।  কখনও কখনও   রাসেল(অর্থহীনের) বা অন্যান্য ব্যাণ্ডর দুইএকজনও। চলতো গিটারে  গান বিরতিহীন।
বুদ্ধিমান যারা তারা ইতিমধ্যেই ধরে ফেলেছেন আমি কি বলতে চাচ্ছি   গিটারই হলো আমার নতুন আগ্রহ। ওস্তাদ হিসাবে ধরলাম কচিভাইকে। তিনি কর্ড বা রিদম না শিখিয়ে শুরু করলে ছয় এক দুই তিন, পাঁচ এক দুই তিন ইত্যদি হাবিজাবি দিয়ে!(আমার ধারণা ছিলো কয়েকটা কর্ড আর রিদম বাজাতে জানলেই গিটার বাজানো যায়) কচি ভাইয়ের তরিকায় চললেতো বছর খানেক লাগবে শিখতে। আমার হাতেতো অত সময় নেই। তবে আমিও কম যাই না। পেতি ওস্তাদদের কাছ থেকে মেজর, মাইনর আর বারকর্ড শিখে ফেললাম।আমার প্রথম ছিলো টার্গেট গিটার বাজিয়ে গান গাওয়া। অবশ্য ইতিমধ্যে বাহাতের আঙ্গুলের চামড়া বার কতক উঠে গেছে। কুছ পরোয়া নেহি। রিদমও একটা শিখলাম ডাউন ডাউন আপ আপ ডাউন!  এর পরের ইতিহাস বেশ সুখের। ধীরে ধীরে বেশ কিছুগান উঠিয়ৈ ফেললাম। বন্ধু বান্ধবদের মাঝে একমাত্র আমিই গিটার পারি তাই ছিচকা পার্টিতে  বেশ কদর বিশেষ করে জুনিয়দের মাঝে! সময় অসময় নাই, গ্রামের খোলামাঠে চিৎকার করে গান করি। উল্লেখ্য আমার নিজের গিটার ছিলো না কখনোই(আর্থিক অসঙ্গতির কারণে) ।  মামতো ভাই বেশ মালদার আর শেখার খুব আগ্রহ। দুই আর দুই চার হয়ে গেলো। ওর গিটারই বেশীরভাগ সময় বাজাতাম। ইতিমধ্যে গ্রামের অনেক ছোটভাই গিটার কিনে ফেলেছে। টিউনিং করতে বা কর্ড শিখতে আসে আমার কাছে, বেশ একটা গম্ভীর মুড  নিয়ে চলাফেরা করি। আহা কি সুখের দিন গেছে তখন!
সুখ সইলো না দীর্ঘসময় ধরে। একদিন দেখি গ্রামে জুনিয়র ছেলেপিলেদের সাথে একটা নুতন মুখ গিটার বাজাচ্ছে। স্করপিয়ন এর লিড। শুনলেই বোঝা যায় ভালো বাজিয়ে।প্রথম প্রথম পাত্তা দিতাম না। পরে দেখলাম না, ঘটনা স্রোতের উল্টোদিকে বইছে। এই ছেলে নাথিং এলস ম্যাটার থেকে শুরু করে বাচ্চুর মাধবী সবই বাজায়। এম আই সিক্সের মত ওর সাখে বন্ধুত্তের সিদ্ধান্ত নিলাম। পরে জানলাম ওর নাম স্টিভ, আমাদের সমবয়সী, ছোটবেলা থেকেই ঢাকায় থাকতো, এজন্য আগে কখনো  দেখিনি।। ওর লিড বাজানো দেখে আমারও আগ্রহ জাগলো লিড বাজনোর। স্টিভ বলে স্কেল শিখতে হবে। ততদিনে বই দেখে সি মেজর স্কেলটা হালকা পারতাম। কিন্তু ওটা দিয়া লিড কিভাবে বাজায় তা মাথার উপর দিয়ে যেত।  স্টিভকে ধরি,  বস কও লিডের গোমর কও! আমার পিড়াপিড়িতে ও একটা টিপস দিল। বললো যে কোনো কর্ডের রুট নোট ধরে লিড বাজনো শুরু করলে ভুল হবে না। এই টিপস নিয়েই ঝাপিয়ে পড়লাম লিড বাজানোয়। একদিন যেন কিভাবে একটা লিড বেরও করে ফেললাম। এখন এই পিসটার একটা নাম দিতে হয়। প্রথম ক্যাণ্ডিডেট হলো আমার ইয়ের নাম, তবে নামটা বাতিল করলাম কারণ আমি ছিলাম ওসলার সদস্য(ওয়ান সাইডেড লভ এসোসিয়েশন, ছুটির দিন ম্যাগাজিন থেকে আইডিয়াটা পেয়েছিলাম)।অনেক ভাবতে একটা নাম মাথায় ক্লিক করলো 'স্টিভ ভাই' এর ফর 'দি লাভ অব গড' এর অনুকরণে নাম দিলাম ফর দি লাভ অব বাংলাদেশ!(স্টিভ ভাই'য়ের ওই ইনস্ট্রুমেণ্টালটার সাথে আমার লিডটার তুলনা অবশ্য সুধীর ভাই আর ৳%@  ভাইয়ের তুলনার মত  হবে 
মাঝে বেশকিছু বছর গিটার বাজনো গ্যাপ পড়ে গেলেও আগ্রহটা একবারে পুরোপরি চলে যায়নি(এটা আমার জন্য একটা রহস্য বটে)। এখনও মাঝে মাঝে  গিটারটা হাতে
নিয়ে টুকটুক করি। কখনও স্মৃতি খুঁড়ে বের করে আনি ফর দি লাভ অব বাংলাদেশ। আমার প্রথম প্রেম বা প্রথম কবিতার মত।
(কুণ্ঠিত চিত্তে সচলায়তনের সাথে আমার সেই প্রথম ভাললাগাটা শেয়ার করলাম)








     Get this widget 
|
     Track details  
|
 		eSnips Social DNA    






