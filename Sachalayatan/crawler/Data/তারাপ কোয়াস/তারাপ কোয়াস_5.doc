নক্ষত্রলোকে কিছুক্ষণ




রাতের আকাশে একটি মাত্র তারকা মণ্ডলকেই চিনতে পারি, কালপুরুষ। বাকি সব মণ্ডল আক্ষরিক অর্থেই মাথার উপর দিয়ে যায়।প্রাচীন পূর্বপুরুষদের কল্পনাশক্তির কথা ভাবি, আকাশের দিকে তাকিয়ে কত ধরনের জীব জন্তু , হাবি জাবি কল্পনা করে সে অনুযায়ী তাদের নামকরণ করে গেছে, নমস্য। তাদের জানা ছিল না আসলে আমরা সবাই ওই তারা থেকেই এসেছি। আক্ষরিক অর্থেই আমরা তারা'র সন্তান। দুর্মুখরা অবশ্য বলে তারার উচ্ছিষ্ট!!

রাতের আকাশ  আমার কাছে বড় বিস্ময়কর। সত্যিকারের টাইম মেশিন। আপনি সবথেকে কাছের তারার দিকে তাকালেও আসলে দেখছেন চার বছর আগে রওনা হওয়া সেই আলোক রশ্মি! কিছু তারকা হাজার আলোক বর্ষ দূরের, অর্থাৎ হাজার বছর আগেকার আলো আমরা দেখতে পাচ্ছি। শক্তিশালী দূরবীক্ষণ যন্ত্রে সাহায্যে দেখা যায় লক্ষ, কোটি আলোক বর্ষ দূরের নক্ষত্র, তারমানে আধুনিক মানুষের জন্মের বহু বহু বহু বছর পূর্বে সেই তারাটির আলো আমাদের এই পৃথিবীর দিকে যাত্রা শুরু করেছিলো! বিলিয়ন আলোক বর্ষের কথা না হয় বাদই দিলাম। সেটা আসলেই আমার উপলব্ধির বাইরে। হয়তো যে তারাটি থেকে  কোটি বছর আগে  ফোটন গুচ্ছ যাত্রা শুরু করছিলো তার বিলুপ্তি ঘটছে অনেককাল আগেই, কিন্তু আমাদের কাছে সে সংবাদ আসবে আরও অনেক হাজার কিংবা লক্ষ বছর পর! কি অদ্ভুত! 
মাস দুয়েক ধরে রাতের আকাশের ছবি তোলার চেষ্টা করছি। ফোকাস করতেই বড় ঝামেলা, তারপর অন্যান্য সেটিংসতো আছেই। চাঁদের ছবি বাদে বাকিগুলা লং এক্সপোজারে তোলা। বেশির ভাগই ১৮-৫৫ মিলি, গোটা দুয়েক ৫৫-২০০মিলি লেন্স এ তুলেছি(আছেই এই দুইটা লেন্স   নেটে যদিও এর থেকে লক্ষগুণ ভাল রেজুলেশনের ছবি পাওয়া যায়, তারপরও কামেরা চোখে মধ্যরাতে তারার দিকে তাকালে এক অদ্ভুত ভালোলাগায়, বিষণ্ণতায় আক্রান্ত হই।








বারান্দা থেকে তোলা

"আমি আর একফালি নিষ্পাপ  চাঁদ, সারারাত কথা বলে হয়েছি উদাস।"


