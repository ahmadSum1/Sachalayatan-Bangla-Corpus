প্রায় সব কিছুর সংক্ষিপ্ত ইতিহাস




বিগত ৩.৮ বিলিয়ন বছর ধরে আপনি অপ্রীতিকর ভাবে অক্সিজেন ত্যাগ করেছেন আবার নির্বোধের মত এতে আসক্ত হয়েছেন। আপনার পাখনা এবং অঙ্গপ্রত্যঙ্গ গজিয়েছে, স্ফূর্তিবাজের মতন ঘুরে বেড়িয়েছেন, ডিম পেড়েছেন, চেরা জিভ দিয়ে বাতাসে ঝাঁকুনি দিয়েছেন, চকচকে এবং নরম হয়েছেন, লোমযুক্ত হয়েছেন, মাটির নিচে বাস করেছেন, গাছে বাস করেছেন, হরিণের মত বড়  আবার ইঁদুরের মত ছোট আকৃতির হয়েছেন এবং আরও মিলিওন সংখ্যক জিনিসে পরিবর্তিত হয়েছেন । এ সব বিবর্তনের সময় সামান্যতম বিচ্যুতি ঘটলে হয়তো  বর্তমানে আপনি  কোন গুহার দেওয়ালে শেওলা চেটে খেতেন অথবা সিন্ধুঘোটকের মত কোন পাথুরে সমুদ্রতীরে অলস ভাবে শুয়ে থাকতেন কিংবা মাথার উপর ছিদ্র দিয়ে হাওয়া ছেড়ে ৬০ ফুট গভীর পানিতে ঝাপ দিতেন কিছু স্যাণ্ডওয়ার্ম খাওয়ার জন্য।


শুভেচ্ছা এবং স্বাগতম। আমি আনন্দিত যে আপনি এতদূর আসতে পেরেছেন।  জানি যে এই পর্যন্ত আসাটা সহজ ছিল না, আসলে আমার সন্দেহ যে আপনি যতটুকু অনুভব করেন তার  চেয়েও এটা একটু বেশী কষ্টসাধ্য ছিল।

এপর্যন্ত পৌঁছুনর জন্য  হাজার কোটি সঞ্চরিত পরমাণু কোন  জটিল এবং সৌহার্দ্যপূর্ণ উপায়ে ভাবে জোট বেধেছে আপনাকে তৈরি করার জন্য। এই সজ্জা এতই স্বতন্ত্র এবং বিশেষায়িত যে সেটা আগে কখনো চেষ্টা করা হয়নি আর ভবিষ্যৎতেও শুধু এই একটিই থাকবে। আমরা আশা করবো যে পরবর্তী বছরগুলাতে এই ক্ষুদ্র কণাগুলি আপনাকে আস্ত রাখার জন্য যে শত কোটি দক্ষ এবং সহযোগিতামূলক  প্রচেষ্টার দরকার তা করবে এবং  সর্বজন স্বীকৃত কিন্তু সাধারণ ভাবে যার মর্ম উপলব্ধি করা হয়না সেই অস্তিত্ব'কে অনুভব করতে দিবে।

পরমাণুরা কেন এই কষ্ট স্বীকার করতে গেলে সেটা একটু ধাঁধা যুক্ত। পারমাণবিক স্তরে আপনার এই আপনি হওয়াটা খুব একটা সুখকর অভিজ্ঞতা না।  আপনার পরমাণুগুলা তাদের সকল একনিষ্ঠ মনোযোগের পরও আপনাকে নিয়ে মোটেও চিন্তিত না, তারা জানেই না যে আপনি আছেন। এমনকি তারা যে সেখানে আছে সেটাও তারা জানে না। তারা নির্বোধ কণিকা। মোটের উপর তারা নিজেরাই জীবিত না।( যদি আপনি, আপনার থেকে একটা একটা করে পরমাণু  চিমটা দিয়ে তুলে আনেন তবে আপনি সূক্ষ্ম পারমাণবিক ধুলার ঢিবি গড়বেন, যাদের কেউ কখনো জীবিত ছিল না কিন্তু একটা সময় তারা সবাই ছিল 'আপনি'।) যাইহোক, যেকোনভাবেই তারা আপনার এই অস্তিত্ব কালীন সময়ে একটা প্রবল তাড়নায় আপনাকে আপনি হিসাবে রাখবে।

দুঃসংবাদ হল যে পরমাণুরা চপল আর তাদের একনিষ্ঠতা ক্ষণকালীন- সত্যিই ক্ষণকালীন। সবথেকে দীর্ঘজীবী মানুষের জীবনের পরিধি যোগ করলে দাড়ায় ৬৫,০০০ ঘণ্টা। যখন সেই ছোট ধাপ, অথবা ঐ পরিমাণের কাছাকাছি সময় দ্রুত পেরিয়ে যায়, তখন কোন এক অজানা কারণে আপনার পরমাণুগুলা আপনাকে ক্ষান্তি দেবে, নীরবে বিচ্ছিন্ন হয়ে পড়বে এবং অন্য কোন কিছু হতে কেটে পড়বে। আপনার জন্য এই সবকিছু।

তারপরেও  এই ভেবে আপনি আনন্দিত হতে পারেন যে এটা  ঘটে। সাধারণভাবে বলতে গেলে মহাবিশ্বে এটা ঘটে না, কমপক্ষে আমরা যতটুকু জানি। সুস্পষ্টভাবে এটা অস্বাভাবিক কারণ পৃথিবীতে যে পরমাণুগুলি অসংকোচে আর সুসঙ্গত ভাবে জোড়া লেগে জীবিত  বস্তু তৈরি করে, হুবহু একই রকমের সেই পরমাণুগুলি অন্য খানে তা তৈরিতে অস্বীকৃতি জানায়। আর যাইহোক, রাসায়নিক স্তরে জীবন একদম মামুলি: কার্বন, হা্‌ইড্রোজেন, অক্সিজেন, নাইট্রোজেন, সামান্য ক্যালসিয়াম, এক চিমটে সালফার আর সামান্য পরিমাণ অন্যান্য দ্রব্য যার সব কিছুই সাধারণ ঔষধালয়ে(ড্রাগ-স্টোর) পাওয়া যাবে, এবং এইগুলা সেই সবকিছু যা আপনার দরকার হবে। যে পরমাণুগুলি আপনাকে তৈরি করেছে তাদের কেবল মাত্র একটি বিষয়ই ব্যতিক্রম, তারা কেবল আপনাকেই তৈরি করেছ এবং বলা বাহুল্য যে সেটাই জীবনের অসামান্যতা।

মহাবিশ্বের অন্য প্রান্তে জীবন তৈরি করুক আর না করুক, পরমাণুরা অন্য অনেক সবকিছু তৈরি করছে, আসলে সবকিছুই তৈরি করছে। তাদের ছাড়া কোন পানি, বাতাস বা পাথর হতো না। হতো না কোনো তারা, গ্রহ, কোন দূরবর্তী গ্যাসীয় মেঘ বা ঘূর্ণ্যমান নেবুলা অথবা অন্যান্য পদার্থসমূহ, যা এই মহাবিশ্বকে করেছে কার্যকর রূপে বস্তুগত। পরমাণু সমূহ এত ব্যাপক সংখ্যায় আর এত প্রয়োজনীয় যে আমরা সহজেই উপেক্ষা করি যে,   প্রকৃতপক্ষে তাদের অস্তিত্বের দরকার নেই। এমন কোন নিয়ম নেই যেটা মহাবিশ্বকে  বাধ্য করে ক্ষুদ্র কণিকাদ্বারা পূর্ণ হতে বা আলো, অভিকর্ষ বা অন্যসকল ভৌত বৈশিষ্ট্যে দ্বারা যার উপর আমাদের অস্তিত্ব নির্ভর করছে। আসলে কোন মহাবিশ্বেরই প্রয়োজন নেই। দীর্ঘ সময় ধরে ছিলও না। কোন পরমাণুর ছড়িয়ে পড়ার  জন্য কোন মহাবিশ্ব ছিল না। কোনকিছু ছিল না, কোনদিকেই কোনকিছু ছিল না।

তাই পরমাণুর সদাশয়তা জন্য  ধন্যবাদ। কিন্তু আপনার পরমাণু থাকা এবং তারা যে নিজেদের বিশেষভাবে সহযোগীমূলক ভাবে সজ্জিত করে সেটা, আপনাকে এই পর্যন্ত যা আনতে পেরেছে তার একটা অংশ মাত্র। এই পর্যন্ত
আসার জন্য, এই একবিংশ শতাব্দীতে এবং সেটা বোঝার মত বুদ্ধিমান হওযার জন্য আপনাকে অনন্যসুলভ
ধারাবাহিক জৈবিক সৌভাগ্যের সুবিধা ভোগকারী হতে হয়েছে। সৃষ্টির ঊষাকাল থেকে শতকোটি জীবন্ত প্রজাতি যারা বিদ্যমান ছিল, তাদের প্রায় ৯৯.৯৯ শতাংশ এখন আর নেই। পৃথিবীর বুকে জীবন শুধু সংক্ষিপ্তই নয়, আতঙ্কজনক ভাবে শীর্ণ। আমাদের অস্তিত্বের জন্য  এটা একটা অদ্ভুত বৈশিষ্ট্য যে, আমরা এমন এক পৃথিবী থেকে এসেছি যেটা জীবনের অগ্রগতির জন্য চমৎকার এবং তারচেয়েও চমৎকার সেটা নি:শেষ করতে।

পৃথিবীতে গড়ে  প্রজাতিসমূহ মাত্র  ৪০ লক্ষ বছর টিকে থাকে। তাই আপনি যদি শত কোটি বছর টিকে থাকতে চান তবে  আপনাকে পরমাণুগুলির মতই চপল হতে হবে যেগুলা আপনাকে তৈরি করেছে। নিজ সম্পর্কিত সব কিছুর পরিবর্তন করার জন্য প্রস্তুত থাকতে হবে। গড়ন, আয়তন, রং, প্রজাতির অন্তর্ভুক্তি করণ-সবকিছুর এবং তা বারে বারে করতে হবে। সেটা বলা সহজ করার থেকে। কারণ পরিবর্তনের এই হার এলোপাথাড়ি। 'আদিম প্রটোপ্লাজমের পারমাণবিক ফোঁটা' থেকে এই  সংবেদী দুপেয়ে আধুনিক মানুষ পর্যন্ত আসার জন্য আপনাকে অসংখ্যবার নতুন বৈশিষ্ট্যের পরিবর্তন ঘটাতে হয়েছে এবং তা করতে হয়েছে নিখুঁত সময়ানুবর্তী ভাবে সুদীর্ঘ কাল পর্যন্ত। সুতরাং বিগত ৩.৮ বিলিয়ন বছর ধরে আপনি অপ্রীতিকর ভাবে অক্সিজেন ত্যাগ করেছেন আবার নির্বোধের মত এতে আসক্ত হয়েছেন। আপনার পাখনা এবং অঙ্গপ্রত্যঙ্গ গজিয়েছে, স্ফূর্তিবাজের মতন ঘুরে বেড়িয়েছেন, ডিম পেড়েছেন, চেরা জিভ দিয়ে বাতাসে ঝাঁকুনি দিয়েছেন, চকচকে এবং নরম হয়েছেন, লোমযুক্ত হয়েছেন, মাটির নিচে বাস করেছেন, গাছে বাস করেছেন, হরিণের মত বড়  আবার ইঁদুরের মত ছোট আকৃতির হয়েছেন এবং আরও পরিবর্তিত হয়েছেন মিলিওন সংখ্যক জিনিসে। এ সব বিবর্তনের সময় সামান্যতম বিচ্যুতি ঘটলে হয়তো  বর্তমানে আপনি  কোন গুহার দেওয়ালে শেওলা চেটে খেতেন অথবা সিন্ধুঘোটকের মত কোন পাথুরে সমুদ্রতীরে অলস ভাবে শুয়ে থাকতেন কিংবা মাথার উপর ছিদ্র দিয়ে হাওয়া ছেড়ে ৬০ ফুট গভীর পানিতে ঝাপ দিতেন কিছু স্যাণ্ডওয়ার্ম খাওয়ার জন্য।

আপনি শুধু সেই স্মরণাতীত কাল থেকে উৎকৃষ্ট বিবর্তন লাইনে যুক্ত হবার মত সৌভাগ্য-কারীই নন, আপনি সেই অনন্যসুলভ সৌভাগ্য আপনার ব্যক্তিগত বংশধারায় সু-নিবিড়ভাবে যুক্ত করেছেন। এটা মাথায় রাখুন যে, ৩.৮ বিলিয়ন বছর, যেটা পৃথিবীর পাহাড়, নদী, সমুদ্রের চেয়েও পুরোনো সময়, আপনার প্রত্যেক পূর্বপুরুষ দুপক্ষের দিকেই সাথী খুঁজে পাওয়ার মত যথেষ্ট আকর্ষণীয় হয়েছে, পুনরুৎপাদন করার মত যথেষ্ট স্বাস্থ্যবান হয়েছে, এবং  যথেচ্ছভাবে ভাগ্য এবং পারিপার্শ্বিকতার আর্শীবাদপুষ্ট হয়ে এ কাজগুলা করার জন্য দীর্ঘকাল বেঁচে থেকেছে। আপনার উপযুক্ত পূর্বপুরুষগণের একজনও  চিড়েচ্যাপটা হয়ে যায়নি বা কেউ গিলে ফেলেনি, তলিয়ে যায়নি, স্থবির হয়ে পড়েনি, অসময়ে আহত হয়নি অথবা সারাজীবনের উদ্দেশ্য ছোট্ট জেনটিক উপাদানকে সঠিক সহযোগীকে সঠিক সময়ে দান করা থেকে বিপথগামী হয়নি, শুধুমাত্র বিলোপ থেকে রক্ষা করে কেবলমাত্র সম্ভাব্য অনুবর্তী উত্তরাধিকারের সমাহার রাখার জন্য, যেটার ফলে অবশেষে বিস্ময়াভিভূতভাবে এবং খুবই সংক্ষিপ্ত ভাবে  আপনি।

মূল: বিল ব্রায়সন 

ডিসক্লেইমার: যদিও বইটা কিছুটা পুড়নো(২০০৩সালের), পড়ার পর এত ভাল লেগেছে যে  সমস্ত সংশয়, দ্বিধা দূরে সরিয়ে রেখে এবং বলা বাহুল্য কাঁচা হাতে এর কিছু অধ্যায় অনুবাদে নেমে পড়ি এই আশায় যে সামনের দিনগুলি তে কোন পাঠক হয়তো এর আরও চমৎকার কোন অনুবাদ নিয়ে আসবেন।





