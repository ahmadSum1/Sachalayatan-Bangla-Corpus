দর্শক



সঞ্জীব চট্টোপধ্যায়ের রাজনীতি নিয়ে একটা রম্য রচনা লিখেছিলেন। পরে সেটা একটু কাটছাট করে আসাদ্দুজামান নুর আবৃত্তি করেন। 'জিন্দাবাদ' নামের ওই আবৃত্তিটার কিছু লাইন এরকম:
 ".....তাহলে আমরা কিছু্ই পাবনা?
কেন পাবেননা? সবচেয়ে বড় জিনিস পাবেন, মজা, খেল খিলারিকা। আপনারা দর্শক, একবার ওদের বসাও, পাচ বছরে
আশা ভঙ্গ, আবার আমাদের বসাও, আবার ওদের, আবার আমাদের।" 
এতদিন পর হঠাৎ স্মৃতি থেকে ওই রম্য রচনাটির কথা বের করার কারণ হলো আজকের দেশের মন্ত্রীসভার এক খবর।
বিডিনিউজে খবরটা এসেছে এই টাইটেলে "ধর্মভিত্তিক রাজনীতি নিষিদ্ধ হচ্ছে না" আর আলু পত্রিকায় "সংবিধান পুনর্মুদ্রণের পর ধর্মভিত্তিক দলগুলোর সঙ্গে আলোচনা হবে"
আলু প্রত্রিকা অবশ্য একটু মলম লাগিয়ে দিয়েছে যে 'জামায়াতে ইসলামীকে এ আলোচনায় আমন্ত্রণ জানানো হবে না" বলে আর বিডিনিউজে বলছে যে রাষ্ট্রধর্ম বলবৎ থাকবে এবং সেই সাথে সংবিধান থেকে  বিসমিল্লাহ বাদ যাবে না। (তবে তাদের সুত্র নাম প্রকাশ করতে অনিচ্ছুক
কোন মন্ত্রী)
প্রধানমন্ত্রী কেন এই ধরনের সিদ্ধান্ত নিলেন বা এতে তার বা তার দলের লাভ ক্ষতি কতটুকু এটা নিয়ে দীর্ঘ আলোচনা হতেই পারে তবে সেই আলোচনা পাশ কাটিয়ে একটি প্রশ্ন মাথায় কিলবিল করছে তা হলো ৭২ এর সংবিধানের অন্যতম মূলসম্ভ ধর্মনিরপেক্ষতা সেটি বাদ দিয়ে কিভাবে তিনি  আমাদের সেই সংবিধানে ফিরিয়ে নিয়ে যাবেন? 
সঞ্জীবের ওই রম্য রচনার দর্শকের মত আমাদের প্রাপ্তি শুধুই মজা!








     Get this widget 
|
     Track details  
|
 		eSnips Social DNA    






