চৌম্বক মানব!



একটি অনলাইন পত্রিকার এই খবরটি পড়তে যেয়ে একটু থমকে যেয়ে হেসে ফেললাম। তাঁদের 'আন্তর্জাতিক ডেস্ক' এর জনাব কবির হোসেন এর সম্পাদনায় প্রকাশিত সংবাদে একজন 'ম্যাগনেটিক ম্যান' এর সাথে পরিচয় করিয়ে দেওয়া হয়েছে, যিনি ৫৩টি ধাতব চামচ নিজের শরীরের সাথে 'ধারণ' করে নিজের গড়া রেকর্ড ভেঙ্গে নিজেই নতুন বিশ্ব রেকর্ড গড়ছেন। খবরটিতে আপাত দোষের কিছু দেখি না। কিন্তু প্রথম লাইন পড়ে হাসি থামাতে পারলেও শেষের দুই লাইন পড়ে আর হাসি থামাতে পারলাম না!
সরাসরি কোট করি বরং লাইনগুলি :
"সমস্ত শরীরে চুম্বকীয় গুণাবলী থাকার কারণে ‘ম্যাগনেটিক ম্যান’ বলা হয় তাকে"
"পেশায় বক্সি কোচ এলশেভের দাবি তার দেহে জন্মগতভাবে চুম্বকীয় একটি আকর্ষণ রয়েছে কিন্তু এটি প্রমাণিত সত্য নয়। কিন্তু কিভাবে চামচগুলো তার দেহে আটকে থাকে এটি এখনও রহস্য।" 
হাসির কারণটি জন্য দায়ী জেমস্ র‍্যাণ্ডির ছোট্ট এই ভিডিওখানি! 


এ ধরনের খবরগুলা সাধরণত বিরক্তি সহকারে এড়িয়ে চলি, কিন্তু ছবি সহ খবরটির প্রকাশ ভঙ্গিতে মনে হল সূক্ষভাবে 'রহস্যময়তা'কে প্রমোট করা হচ্ছে। খবরটি ইতিমধ্যে ৬৩১বার খোমাখাতায় শেয়ার হয়ে গেছে। অনুমান করি শেয়ারকারীগণ সম্ভবত র‍্যাণ্ডির এই ভিডিওখানি নাও দেখে থাকতে পারেন। ভবিষ্যৎ এ আরও কিছু 'রহস্য ম্যান' এর খবর এ ভাবে উপস্থাপন করার আগে আশা করি বাংলানিউজটোয়েন্টিফোর.কম এর কর্মকর্তাগণ এ বিষয়ে আরেকটু সর্তক হবেন।



ম্যাগনেটিক ম্যান
ছবি সূত্র: বাংলানিউজটোয়েন্টিফোর.কম
ইউটিউবে জেমস র‍্যাণ্ডির ভিডিওটির সরাসরি লিংক : http://www.youtube.com/watch?v=OTVWMY8EZCA

