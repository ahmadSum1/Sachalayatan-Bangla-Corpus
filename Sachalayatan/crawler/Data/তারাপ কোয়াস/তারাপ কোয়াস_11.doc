বৃষ্টি বিলাস



১. গত ১৭বছরের ইতিহাসে বারমুডায় খতরনাক খরা মৌসুম চলছে। বৃষ্টির দেখা নেই। অভিমানে মেঘ উড়ে উড়ে চলে যায়, বৃষ্টি হয়ে নামে না। উঁচু স্থানে বসবাসকারীদের সকলের পানির  ট্যাংক প্রায় শূন্য। চাহিদা মেটাতে পারছেনা বেসরকারি প্রতিষ্ঠানসমূহ। গরম অসহ্য। হঠাৎ চারিদিক অন্ধকার করে নেমে এলো বহু প্রতীক্ষিত সেই বৃষ্টি! এক নিমিষে  সমস্ত গ্লানি, খেদ  সব তাড়িয়ে  নিয়ে চলে গেল অতলান্তিক সাগরের গভীরে।
২. লিমন, মিলন এমন নাম না জানা অনেকেই রাষ্ট্র যন্ত্রের  চরম নিষ্ঠুরতার স্বীকার। প্রবাসে থেকে শুধু অক্ষম চেয়ে দেখি, প্রিয় দেশের ক্রমান্বয়ে উল্টোরথের যাত্রা। তবুও আশা করি একদিন আমারও পৃথিবীর বুকে মাথা উঁচু করে দাঁড়াবো, কোনও দুঃখবোধ বা জরা আমাদের স্পর্শ করবে না কোনদিন। বৃষ্টি নামুক লিমন, মিলনদের পরিবারেও।
৩. ভাঙ্গা সুর নিয়েই সাহসে আবার হাজির হলাম প্রিয় সচলায়তনে। এইবারের প্রচেষ্টার নাম দিয়েছি ক্রায়িন ইন দ্যা রেইন। এই নামে অবশ্য অনেককাল আগের  চমৎকার একটি গান আছে। থাকুক। চেষ্টা ছিল বৃষ্টির শুরুর ছন্দছাড়া গতি থেকে ধারাবাহিকভাবে পরিণতিতে যাবার। সফলকাম হতে আরও অনেক সময় লাগবে। আপাতত এতটুকুই আমার জন্য অনেক। বৃষ্টি নামুক সবার অন্তরে।
  Cryin in the rain by charbak

