কিভাবে একটি মহাবিশ্ব তৈরি করবেন




আসলে সেখানে কোন অন্ধকার নেই, কোন জায়গা নেই। সিংগুলারিটির চারদিকে কোন কিছু বেষ্টন করে নেই। কোন স্থান নেই যেখানটা এটা দখল করে রয়েছে। কোন জমি এর জন্য বরাদ্দ নেই। এমনকি আমরা জিজ্ঞাসা করতে পারবো না যে কত সময় ধরে সেটা ওখানে ছিল, বা  এটা কি কিছু সময় পার হবার পর হঠাৎ করে অস্তিত্ব লাভ করেছে, অথবা এটা কি সেখানে অনন্তকাল ধরে সঠিক সময়ের অপেক্ষায় ছিল। সময়ের অস্তিত্ব ছিল না। কোন অতীত ছিল না যেটা থেকে এটা উদ্ভূত হতে পারে।



যতই চেষ্টা করুন না কেন, আপনি কখনোই উপলব্ধি করতে পারবেন না যে একটি প্রোটন কতটা ছোট, কতখানি ধারণাতীত আয়তনের। অত্যন্ত ক্ষুদ্রাকারের এটা।

পরমাণুর অতি ক্ষুদ্রাতিক্ষুদ্র একটা অংশ হলও প্রোটন, এবং পরমাণু নিজেই  অবাস্তব রকমের বস্তু। প্রোটনরা এতই ছোট যে এক বিন্দু কালি যেমন 'র' ছোট্ট ফোঁটায়  ৫০০,০০০,০০০,০০০ সংখ্যক প্রোটন থাকতে পারে যা ৫লক্ষ বছরে যত সেকেন্ড আছে তার থেকেও বেশী। এককথায় বলা যায় যে প্রোটনরা চরম ক্ষুদ্রায়তনের।

এখন যদি সম্ভব হয় তবে কল্পনা করুন(যদিও আপনি তা পারবেন না)  এমন ভাবে একটি প্রোটনকে তার স্বাভাবিক আয়তনের তুলনায় শতকোটিগুণ ছোট স্থানে সংকোচিত করেছেন যে সেই স্থানের তুলনায় প্রোটনটাকে প্রকাণ্ড মনে হয়। এখন সেই ক্ষুদ্রাতিক্ষুদ্র এলাকায় এক আউন্স বস্তু ভরে দিন। চমৎকার! আপনি এখন প্রস্তুত একটি মহাবিশ্ব শুরু করার জন্য।

আমি অবশ্য ধরেই নিয়েছি যে  আপনি একটি স্ফীত মহাবিশ্ব(ইনফ্লেশনারী ইউনিভার্স) তৈরিতে আগ্রহী। আপনি যদি এর বদলে সেকেলে আদর্শ বিগ-ব্যাং মহাবিশ্ব তৈরি করতে চান তাহলে আপনার আরও বাড়তি জিনিসপত্র লাগবে। সত্যি বলতে কি আপনার এখান থেকে মহাবিশ্বের শেষ সীমানা পর্যন্ত, সমস্ত বস্তু এবং বস্তুকণা  সংগ্রহ করে তাদেরকে এমন এক  অতি ক্ষুদ্র বিন্দুতে সন্নিবিষ্ট করতে হবে  যেন এর কোন মাত্রা না থাকে; যা সিংগুলারিটি হিসাবে পরিচিত।

যেকোনো পদ্ধতিই ধরেই এগোন না কেন,  একটা প্রকাণ্ড বিস্ফোরণের জন্য প্রস্তুত হন। সাধারণত আপনি নিরাপদ কোন এক স্থানে দাড়িয়ে এই মনোরম দৃশ্য পর্যবেক্ষণ করতে চাইবেন। দুর্ভাগ্যজনকভাবে, এর বাইরে দাঁড়ানোর কোনো উপায় নেই কারণ সিংগুলারিটির বাইরে কোন স্থান নেই। যখন মহাবিশ্ব বেড়ে চলছিলো, তখন এটা কোন বৃহৎ শূন্যস্থানকে পূর্ণ করতে ছড়িয়ে পড়ছিল না। একমাত্র স্থান যেটা ছিল তা হচ্ছে  যে  স্থান এটা নিজেই তৈরি করে চলছিলো।

 খুবই স্বাভাবিক কিন্তু একটা ভুল দৃশ্য কল্প্য হল যে সিংগুলারিটি কোন অন্ধকার, সীমানা হীন শূন্যতায় একটা স্ফীত বিন্দুর মত ঝুলে রয়েছ। কিন্তু আসলে সেখানে কোন অন্ধকার নেই, কোন জায়গা নেই। সিংগুলারিটির চারদিকে কোন কিছু বেষ্টন করে নেই। কোন স্থান নেই যেখানটা এটা দখল করে রয়েছে। কোন জমি এর জন্য বরাদ্দ নেই। এমনকি আমরা জিজ্ঞাসা করতে পারবো না যে কত সময় ধরে সেটা ওখানে ছিল, বা  এটা কি কিছু সময় পার হবার পর হঠাৎ করে অস্তিত্ব লাভ করেছে, অথবা এটা কি সেখানে অনন্তকাল ধরে সঠিক সময়ের অপেক্ষায় ছিল। সময়ের অস্তিত্ব ছিল না। কোন অতীত ছিল না যেটা থেকে এটা উদ্ভূত হতে পারে।

অতঃপর, আমাদের এই মহাবিশ্বের শুরু কোন কিছুই না থেকে ।

এক আচ্ছন্নকারী মুহূর্ত, যে গৌরবান্বিত মুহূর্তকে বর্ণনা করার মত কোন শব্দ নেই, সিংগুলারিটি ধারণ করেছিলো সকল মাত্রা, স্থান, যা কল্পনার বাইরে। প্রথম সেকেন্ড ( যে সেকেন্ডকে অনেক কসমোলজিস্টগণ তাদের সারাজীবন ব্যয় করবেন সূক্ষ্ম থেকে সূক্ষ্মতর ভাগে বিভক্ত করতে) তা তৈরি করেছিলো অভিকর্ষ এবং অন্যান্য বলসমূহ যা পদার্থবিদ্যাকে নিয়ন্ত্রণ করে। এক মিনিটেরও কম সময়ে মহাবিশ্বের আয়তন দাঁড়িয়েছিলো শত কোটি কোটি মাইলে  এবং তা দ্রুত বেড়ে চলছিলো। তখন তাপমাত্রা ছিল অনেক। ১০বিলিওন ডিগ্রি যা পারমানবিক বিক্রিয়া শুরু করার জন্য যথেষ্ট , যেটা তৈরি করেছিলো হালকা উপাদানসমূহ মূলত হাইড্রোজেন, হিলিয়াম এবং (প্রতি ১০ কোটিতে একটি) লিথিয়াম। তিন মিনিটের ভেতর  সমস্ত বস্তুর যা বর্তমান এবং ভবিষ্যৎতে থাকবে তার ৯৮ শতাংশ তৈরি হয়েছিলো। আমরা একটা মহাবিশ্ব পেলাম। এই স্থান সমস্ত বিস্ময় এবং পরিতৃপ্তিয় সম্ভাবনার স্থান এবং সেইসাথে চমৎকারও বটে। এবং এর সবকিছুই ঘটেছিলো একটা স্যান্ডুইচ তৈরি করতে যত সময় লাগে, ততটুকু সময়ের মধ্যে।

সৃষ্টির এই মুহূর্তটি ঠিক কখন ঘটেছিলো তা নিয়ে কিছু বিতর্ক আছে। মহা-বিশ্বতত্ত্ববিদেরা এই বলে  দীর্ঘকাল বিতর্ক করে এসেছেন যে এটা কি ১০বিলওন বছর আগেকার নাকি তার দ্বিগুণ সময়ের পুরানো নাকি এই দুইয়ের মাঝামাঝি।  সংখ্যাগরিষ্ঠেরা প্রায়  ১৩.৭ বিলিয়ন বছরের কাছাকাছি সময়ের দিকে ঝুঁকে পড়েছেন। কিন্তু এগুলা পরিমাপ করা সর্বজন স্বকৃীত  ভাবেই ভীষণ কষ্টকর, যা আমরা পরবর্তীতে দেখবো। যা নির্ভরতার সাথে বলা যায় তা হল কোন দূরবর্তী এক অতীতের কোন এক মুহূর্তে, কোন অজানা কারণে, এমন এক মুহূর্তে আসে যেটা বিজ্ঞানে t=0 । আমাদের যাত্রার শুরু।



মূল: বিল ব্রায়সন



