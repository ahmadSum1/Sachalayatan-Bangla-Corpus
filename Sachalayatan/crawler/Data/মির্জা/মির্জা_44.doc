থার্ড আই’র ব্লগ, আমার হানিমুন আর বিগেষ্ট সারপ্রাইজ



তানভিরের লেখা পড়তে পড়তে মাথায় আসলো আমারো এই বিষয়ে কিছু share করার আছে।  তার আগে প্রতিবারের মতই একটা চমতকার ইস্যু নিয়ে লেখার জন্যে তানভিরকে Thanks  আর সেই সাথে এই গরীবের অভিগ্যতাটাও শেয়ার করি।
২০০৬ সালের নভেম্বর মাসে বিয়ে করি আর ২০০৭-এর মার্চ মাসে গেলাম দেশে। ঢাকায় একদিন থেকেই বউ নিয়ে ছুটলাম কক্সবাজারে। আমার কাছে শুনে শুনে আমার বউ কক্সবাজার আর সেইন্ট মার্টিন দ্বিপ নিয়ে ততদিনে স্বপ্ন দেখতে শুরু করে দিয়েছে। যা হোক কক্সবাজার এয়ারপোর্টে হোটেল সী গাল থেকে গাড়ি পাঠানোর কথা আমাদেরকে নেয়ার জন্যে। বসে আছিতো বসেই আছি, কোন গাড়ির পাত্তা নেই। ফোন করলাম সীগালে। ওরা আকাশ থেকে পড়লো! গাড়ি পাঠাবে কি আমাদের নামে তো কোন বুকিং-ই নাকি নেই! (লন্ডন থেকে এবং ঢাকায় নেমে দ্বিতিয়বারের মত আমি বুকিং চেক করেছি সব ঠিক-ঠাক এখন এ-কি বলে? পরে বুঝলাম আপনি যদি গাড়িকে আনা-নেওয়ার টাকা দেন এবং গাড়ি যদি আপনাকে আনতে হোটেল থেকে বেরই না হয় তবে ৪০০ টাকা অনায়সে তাদের পকেটে......)
বউ-স্যুটকেস (বিবাহিতরা নিঃশ্চই হাড়ে হাড়ে জানেন বউ এবং স্যুটকেস কতটা অবিচ্ছেদ্য) নিয়ে উঠলাম রিক্সায়! মাথায় রক্ত উঠে বসে আছে একি বলে আমার না-কি বুকিংই নেই! কি শরমের কথা!
আমার এক বেশ প্রভাবশালি ভাই আমার বুকিং-এর সব কিছুর দায়িত্ব নিয়েছিল, তাকে ফোন করে বেশ কিছু খোচা মারা কথা কথা বলে ফোনটা রেখে দিলাম। পাঁচ মিনিটের মধ্যেই সীগালের ম্যানেজারের ফোন, স্যার আমাদের ভুল হয়ে গিয়েছে, আপানআর নামে বুকিং ছিল গাড়ি সহ আমরা দেখতে ভুল করেছি আপনি থাকুন আমি অলরেডি গাড়ি পাঠিয়ে দিয়েছি! বললাম লাগবে না।
------------
সারাদিন হাটাহাটি সাতআর সেরে সন্ধ্যার দিকে ৪০০ টাকা দিয়ে একটা গাড়ি ভাড়া করলাম    সীগাল থেকে, ফিক্সড ট্যুর শহরের ভিতরেই কিছু যায়গায় যাব সেজন্যে। ড্রাইভার বলল স্যার কোন দিক দিয়ে যাবেন? আমি বলালাম ভাই আমিতো চিনিনা হোটেল থেকে বলল আপনি জানেন। ড্রাইভার আমাকে বললেন ডান দিক দিয়ে যাই রাস্তা ভাল, ঠিক আছে যান, আমার সোজা সাপ্টা উত্তর।
বিল দিতে গিয়ে দেখি ১২০০ টাকা কেটেছে আমার ক্রডিট কার্ড থেকে, কেন? বাম দিকের রাস্তা দিয়ে কক্সবাজার শহর ঘুরে দেখা শুরু করলে ৪০০ টাকা কিন্তু আপনি ডান দিক দিয়ে ঘুরে-ঘুরে গিয়েছেন তাই......আমি আর পারলাম না, আজ আমি এর একটা শেষ দেখেই ছাড়বো। রাগারাগির এক পর্যায় আমার বউ আমাকে অনুনয় করতে শুরু করলো আমি যেন  চিতকার না করি আর রাগারাগি না করি, আমি যতই বলি এটা অন্যায় ও দেখি ততই খালি বলে প্লিজ...প্লিজ হানিমুনে এসে একটা বাজে স্মৃতি নিয়ে যেতে চাইনা! কবুল! ৪০০ টাকার যায়গায় ১২০০ টাকা (মাত্র বিয়ে করেছি, ক্রেডি্ট কার্ডের অবস্থা এমনিতেই কাহিল) দিয়ে আসলাম
-------
একদিন পর সব বিল চুকিয়ে ঢাকায় ফিরে আসলাম সী গালকে গালি দিতে দিতে (আরো যে সব আতিথেয়তা পেয়েছি সেগুলো বলতে চাইনা) ঢাকায় আসার পর আমার খালাতো ভাই এবং আরো দুই একজন আত্নীয় খালি বলে সব ঠিক ছিল? কোন অসুবিধা হয়নিতো? আমি আর আমার বউতো একটু চিন্তিত, আমরা দু’জনের কেউইতো বলিনি সী গালের জামাই আদরের কথা তাহলে সবাই বার বার একই কথা জিগ্যেস করছে কেন?
শেষ পর্যন্ত আমার খালাতো ভাই বলেই ফেললো, তোরা কি বিল ঠিল সব দিয়েছিস? আমি বললাম মানে? অবশ্যই দিয়েছি, কেন? তখন শুরু হল আমার ভাইর চিতকার.........শালারা...অমুকের বাচ্চা-তমুকের বাচ্চা----এই সেই!!!! কি ঘটনা? আমার বিয়ের উপহার হিসেবে ওরা আমাদের পুরো ট্রিপের বিল (এয়ারপোর্ট থেকে গাড়িতে আনা নেওয়া সহ) এ্যাডভান্স pay  করে দিয়েছে সেই সাথে এও বলা ছিল আমাদের বাড়তি যদি খরচ হয় তাহলে যেন আর আমাদেরকে বিল না করে অদেরকেই বিল করে! আমাদের জন্যে এটা ছিল পরিবারের পক্ষ থেকে সারপ্রাইজ!
পুঃনশ্চঃ তবে আমি কিন্তু দু মাস ধরে new7wonders-এর ব্যাপারে টিভিতে ক্যাম্পেইন করছি কক্সবাজার ১ নাম্বার হওয়ার আগ পর্যন্ত করেই যাব, যা রাখে আল্লায়+আমার দেশ is the best আরেকবার দেখুনঃ http://youtube.com/watch?v=lab875pivts

