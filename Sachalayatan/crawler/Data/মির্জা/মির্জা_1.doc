বাঙ্গালির ধর্ম ধারনাঃ তাহাজ্জুদের নামজকেই তারাবীর নামাজ বলা হয়......



(এই কাহিনী সম্পূর্ণ সত্য; ছাগলামি অবিশ্বাস্য মনে হইলে নিজ দায়িত্বে ঔষধ খাইয়া লইবেন)
আজকাল হ্যাপাযত-আস্তিক-নাস্তিক, বাংলাদেশ হুজুরের দেশ, কোন ভাল মানুষ, মুক্ত চিন্তার মানুষের পক্ষে দেশে থাকা সম্ভব না (এইটা অবশ্য প্রবাসী বাঙ্গালিদের একটা আত্ম তৃপ্তি পাওয়ার চেষ্টা) এইসব শুনছি। আজকে এক নব্য ‘প্রফেটের’ ফেইসবুক উক্তি ছিল এইরকমঃ ‘‘ আমাদের নবিজী (সাঃ) সারাজীবন তারাবীর নামাজ পড়েছেন, রোজার সময় তাহাজ্জুদের নামজকেই তারাবীর নামাজ বলা হয়’’!!! ছৈদি-আরব বা পাকিস্তান হলে ব্লাসফেমি আইনে এই ছেলেরতো ফাঁসি হয়ে যেত! কিন্তু মূল পয়েন্ট হল সম্পূর্ণ না জেনে-না শুনে না বুঝে এই ছেলে ধরে নিয়েছে ধর্ম বাঁচানো তার ফরজ কর্তব্য সুতরাং হুর পাওয়ার আশাতেই হোক কিংবা সত্যিকারের ধর্ম বিশ্বাস থেকেই হোক সে এই ফতোয়াটা জারি করে দিয়েছে (আজকাল অবশ্য আরেক শ্রেণীর এ্যালার্জির প্রাধান্য দেখা যায় এরা হল ‘Facebook only’ ফ্যাশনবল নাস্তিক, এদের ফতোয়াগুলো আরও ভয়াবহ!) যাইহোক এই তারাবির ফতোয়া শুনে আমার বিলাতিস্তানের একটা অভিজ্ঞতা মনে পরল, সেই অভিজ্ঞতা শেয়ার করার জন্যেই এত লম্বা ভূমিকা:
ফুটবল খেলা  দেখাচ্ছে টিভিতে, আমরা কয়েকজন এক কাবাবের দোকানে কাবাব খাচ্ছি আর আরবি কমেন্ট্রিওয়ালা এই খেলা শুনে কিছু বুঝতে না পেরে অনেকের মধ্যে আমরা দুইজন খুব বিরক্তি হচ্ছি। আমাদের মধ্যে এক নিতান্তই ছাপোষা বাঙালি, ধর্ম-কর্মের সাথে যার যোগাযোগ আকিকায় মোসলমান নাম আর ঈদের দিনের পাঞ্জাবী পরাতেই সীমাবদ্ধ, সে খুব বিজ্ঞের সাথে বলল, ‘‘আসলেই এরা সত্যি মোসলমান’’! হাফপ্যান্ট পইড়া উরু দেখাইয়া খেলার কারনে যে খেলা আফগানিস্তানে ব্যান্ড করা হয়েছিল সেই খেলার সাথে ইসলামের কি সম্পর্ক বুঝতে পারি নাই কিছুতেই। জানতে চেয়েছিলাম কিভাবে বুঝলেন এরা খাটি মোসোলমান? উত্তর ছিলঃ আরে শুনো না, পুরাটা খেলা কমেন্টেটর পর্যন্ত আল্লার নাম জিকির করল’’ কথা সত্য, কমেন্টেটর এবং দোকানের কিছু আরব কাষ্টমার ইয়াল্লা-ইয়াল্লা করছে ননস্টপ, (আরও দুটো শব্দ মনে আছে মনে আছে ‘যারবা’ ইয়াল্লা-ইয়াল্ল...ও যারবা’ ‘আরি-ফিক); সাথে আরও কিছু দুর্বোধ্য আরবি শব্দ! হু কেয়ার্স, আমি আমার খাবার খাই তোমরা মোসোলমান খাটি কি-না সেইটা ঘাটা-ঘাটি কর এই ছিল আমার হিসাব। যদিও আমার ঐ পরিচিত ব্যাক্তি ‘যারবা’ কিংবা আরি-ফিক (বাংলায় এরচেয়ে কাছাকাছি উচ্চারণ লিখতে পারছি না)শব্দটা কি বোঝেন নাই, তিনি ধরেই নিয়েছিলেন ঐটাও পবিত্র জিকিরেরই অংশ।
এর পরে আমি সেই মানুষটিকে বেশ কয়েক যায়গায় এই ‘খাটি মোসোলমানির গল্প’ বলতে শুনেছি আর বাঙ্গালীদের মাশাল্লাহ-আলহামদুলিল্লাহ বলতে-বলতে অজ্ঞান হতে দেখেছি।
যাইহোক, বিলেত ছেড়ে মধ্যপ্রাচ্যে বসবাস শুরু করেছি; কথ্য আরবি শেখার চেষ্টা করছি অল্প-অল্প। প্রথমেই যেই চমকপ্রদ জিনিশটা শিখলাম সেটা হলঃ ফুটবলের ‘ইয়াল্লা-ইয়াল্লার’ সাথে ধর্ম বা সৃষ্টি কর্তার কোন সম্পর্ক নেই! এখানে ‘ইয়াল্লা-ইয়াল্লা’ মানে হল জোরে-জোরে (দৌড়াও) কিংবা তাড়াতাড়ি কর আর ইয়াল্লা-ইয়াল্লার পরে ‘যারবা/জিফত’-এর সোজা অনুবাদ হল- Run, run....oh "shit" (he missed the pass/lost the ball) আরি-ফিক? F**k off!!!
এই বাঙালি চান্দে ছ্যাদাইর পশ্চাৎ-দেশ দেখা গিয়েছে শুনে পশু হয়ে উঠবে সেটাইতো স্বাভাবিক!

