দিনমজুরের মিয়ানমার সম্পর্কিত অসম্পুর্ণ  ''স্যাফ্রোন বিপ্লবের'' প্রতি বিপ্লব



দিনমজুর, বিনয়ের সাথে বলতে চাই মায়ানমার সম্পর্কিত আপনার লেখাটি একপেশে এবং অসম্পূর্ন। যদিও আপনি আপনার সোর্স হিসেবে Anglo-American Oil Politics and the New World Order লেখক William Engdahl-এর মত লেখক এবং Sara Flounders-এর মত Anti War Activist দুইজন নামকরা মানুষের নাম লিখেছেন তারপরও বলতেই হচ্ছে আপনার লেখাটি একপেশে । ব্যাক্তিগতভাবে আমাদের অনেকের মতই আমি আমেরিকা এবং ব্রিটেনের জঘন্য যুদ্ধনিতির তীব্র বিরোধি একজন মানুষ অসুবিধা হল William Engdahl এবং কট্টর বাম্পন্থি Sara Flounders ব্যাক্তিগতভাবে চরম আমেরিকা-ব্রিটেন বিরোধি বলে এদের ভাল কাজগুলোকেও তারা খারাপ বলছেন।
আসুন দেখি কেন।
আপনি কি জানেন পৃথিবীতে বার্মা একমাত্র দেশ যেখানে ধর্মের নামে মানুষকে তার সাধারন অধিকার থেকে বঞ্চিত করা হয়? আমরা ইসরাইল আর ঈহুদি অত্যাচারের কথা বলি, কিন্তু ক’জনে খবর রাখি বার্মাতে আপনি যদি মুসলমান ধর্মাবলম্বি হন তবে আপনার চিকিতসা, শিক্ষা,স্বাস্থ্য এমনকি বিয়ে করার অধিকার নেই? মুসলমান মেয়েকে ধর্ষন করা হলে প্রচলিত আইনে তার বিচার পাওয়া প্রায় অসম্ভব কেননা সামরিক জন্তার বিচারে সত্যিকারের বার্মিজ কেউ মুসলমান হতে পারে না।
ব্রিটেন-আমেরিকা সহ আরো অনেক দেশ এর প্রদিবাদ করেছে।
নিঃশ্চই শুনে থাকবেন কিছুদিন আগে ক্যারেন নেতা খুন হয়েছেন থাই-বার্মা সীমান্তে, কিন্তু আমরা কি খবর রাখি সুধুমাত্র ক্যারেন (উপজাতীয় Christian ) হওয়ার কারনে মুসলমানদের পরই সবচেয়ে অত্যাচারিত আর নিকৃষ্ট ‘জাত’ হিসেবে এদেরকে গভীর জংগলের দিকে ঠেলে দেয়া হয়েছে! 
এর প্রতিবাদও করেছে পশ্চিমা বিশ্ব।
শতকরা আশি ভাগেরও বেশি ভোট পেয়ে জনগনের নির্বাচিত নেত্রি আন সাং সুকি কে এরা আজ এতটা বছর বন্দী করে রেখেছে।
দিনমজুর ভাই, আপনার বা সাধারণভাবে আপনার লেখার বিরুদ্দধে আসলে আমি লিখছি না, বিশ্বাস করুন। আমার তীব্র খোব হয় যখন দেখি নআমি-দামি লেখক আর Political and Human rights activist-রা  বার্মার মত একটি দেশের অত্যাচারী মানুষের পেছনে না দাঁড়িয়ে তাদের ব্যাক্তিগত জেদ মেটাতে শুরু করেন।
কিছুদিন আগে বেশ কিছু নির্বাসিত বার্মিজ মানুষের সাথে আমার    দেখা  হয় লন্ডনের একটি জনসভায়, তারা কোন রাজনৈতিক দলের সাথে নয়, তারা ব্রিটেন-আমেরিকা এবং ইয়োরোপীয় ইউনিয়নের সমালোচনা করছে বার্মার সামরিক শাষকদের ব্যাপারে আরো কঠিন ব্যাবস্থা কেন নিচ্ছে না সে জন্যে। তাদের ভাষায়ঃ “Over 1 million people have been forced from their homes since 1988. There are currently at least 1100 political prisoners in Burma, many of whom are routinely tortured and as many as 70,000 child soldiers – more than any other country in the world. Rape is used as a weapon of war against ethnic women and children.
Nearly half the government budget is spent on the military and just 19p per person per year on health. One in ten children die before their fifth birthday”
আপনার লেখায় ব্রিটিশ ও আমেরিকার তেল কম্পানীগুলোর কথা লিখেছেন কিন্তু যে গুরুত্বপূর্ন তথ্যটি আসা উচিত ছিল তা হল ব্রিটিশ এবং আমেরিকান তেল কম্পানীগুলো নির্বাসিত বার্মিজ জনগন এবং আমার আপনার মত সাধারণ মানুষের তীব্র আন্দোলন, বিক্ষোভ এবং চাপের কারনেই শুধুমাত্র সেখান থেকে ফিরে আসতে বাদ্ধ হয়। তেল থেকে টাকা এরা ভালই কামচ্ছিল!  কিন্তু Human Rights organization এবং Exile Burmese community’র বক্তব্য হল যে পয়সা গ্যাস সহ যে কোন রাষ্ট্রীয় আয় জনগনের কাজে ব্যায় না হয়ে আর্মি জেনারেলরা নিজেদের ভোগ বিলাসে ব্যায় করছে। আর্মি জেনারেল Than Shwe's’র মেয়ের বিয়েতে মোট খরচ হয়েছে $50 million আর সেই দেশে চিকিতসা ক্ষেত্রে প্রতি বছরে মাথা পিছু (মুসলমান জনগোষ্ঠি ছাড়া) ব্যায় করা হয়৩৮ সেন্ট!!! পিশাচ জেনারেলগুলো নিজেদেরকে কমিউনিষ্ট দেশ হিসেবে পরিচয় দিতে চায় কিন্তু এমন পৈশাচিক অবস্থা কমিউনিজমের কোন বইতে তারা পেল?
সে কারনে তীব্র চাপেরমুখে লাভ জনক তেল ব্যাবসা থেকে আমেরিকা-ব্রিটেনের কম্পানিগুলোকে বার্মা থেকে চলে আসতে হয়েছে।
দেশের শতকরা ৯০ ভাগ মানুষের কথা না ভেবে Than Shwe আর তার দোসরেরা ভাগ্যগননাকারী (জ্যোতিষি) এক মহিলার উপদেশমাফিক দেশের নাম করে নিল মায়ানমার আর উপজাতি শিশু-মহিলা-যুবা-পুরুষদেরকে ধরে ধরে নিয়ে গিয়ে সেই একই জ্যোতিষির কথায়  জংগলের মাঝখানে নতুন রাজধানী বানিয়ে তার নাম দিল Naypyidaw (এই নামটিও শেষ মুহূর্তে পরিবর্তিত নাম, জ্যোতিষ নাকি স্বপ্ন দেখেছেন অন্যনামটি অকল্যানকর এবং ইহা পুরোপুরি সত্য ঘটনা)
সারারাত সারাদিন ধরে এই মানুষগুলোর কথা বলে যেতে পারি শেষ হবে না। ইসরাইল, অষ্ট্রেলিয়া, থাইল্যান্ড, ভারত কিভাবে এই অত্যাচারের সামিল হছে সেটা আরেক ইতিহাস!!!
কায়মন বাক্যে প্রার্থনা করি বার্মার সামরিক শাষন নিপাত যাক, সাধারণ মানুষের কল্যান হোক!
পরিশিষ্টঃ আমার দেখা সেই বার্মিজ মহিলা সবশেষে শুধু বলেছিলেন গুগল ইমেজ সার্চে Burma Torture দিয়ে দেখ কি আসে! আপনারাও দেখুন! ছবিগুলো এত বিভতস যে সচল-এ আর দিলাম না ইচ্ছে করেই

