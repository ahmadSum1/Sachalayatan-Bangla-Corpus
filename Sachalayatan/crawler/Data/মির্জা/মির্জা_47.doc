শুভ জন্মদিন রনি মির্জা, ব্রায়ানকে ওরা ধরে নিয়ে গ্যাছে!



আমি খুব বিব্রত এবং সংকুচিত হয়ে আছি কারন আজ আমার জন্মদিন। 
নতুন বিয়ে করেছি। আমার অসম্ভব ভালো ব্রিটিশ বাঙ্গালি বউর কাছে এই দিনটি খুবই ইম্পর্টেন্ট। ওকেও আমি শক্ত হাতে দমন করেছি। আমার কাছে এই দিনটি কিছু বিশেষ কারনে খুবই ব্যাক্তিগত। মাঝখান থেকে অপু (নজমূল আলবাব) আর অতিথি লেখক সব গুলিয়ে দিল! আমি এতটাই বিব্রত যে সচল-এ সচল হতে পারবো কি-না আবার............ হঠাত চোখে পড়লো ব্রায়ানকে গ্রেফতার করা হয়েছে। পৃথিবীর সবচেয়ে সভ্য, ব্রিটিশ পুলিশ এত হিংস্রভাবে তাকে গ্রেফতার করেছে যে ব্রায়ান আহত। 
কে এই ব্রায়ানঃ পুরো নাম ব্রায়ান হ, ৫৯ বছর বয়সি এই প্রৌঢ়ের সাথে প্রথম দেখা-পরিচয় ২০০১ সালে। ব্রিটিশ সরকারের ইরাক যুদ্ধ, মধ্যপ্রাচ্য নীতি, যুদ্ধাস্ত্র বিক্রি, মিথ্যাচার আর ভন্ডামির  প্রতিবাদে ২০০১ সালের জুন মাসের ২ তারিখ থেকে ব্রিটিশ পার্লামেন্ট হাউজের সামনে সে প্রতিবাদ করে আসছে। আমার আপনার বাবার মতই একজন গৃহি মানুষ ছিল ব্রায়ান আর তাকেই এত ভয়? প্রায় ২৮০০ দিন ধরে বৃষ্টি, রোদ আর তীব্র শীতের মধ্যে ব্রায়ান বসে আছে প্রতিবাদ জানাতে! 
বহুদিন আগে হুমায়ুন আহমেদের একটি উপন্যাস পড়েছিলাম। এক শিক্ষককে অন্যায়ের প্রতিবাদ করতে যেয়ে দীর্ঘদিন কারাবাস করতে হয়। জেল থেকে যেদিন তিনি বের হয়ে আসেন সেই দিনই আবার শুরু করেন নতুন প্রতিবাদ।
আমি জানি জামিন হওয়া মাত্রই ব্রায়ান ফিরে আসবে পার্লামেন্ট চত্ত্বরে। 
আমিও আসছি ব্রায়ান-দেখা হবে।
ব্রায়ান বিষয়ক কিছু লিঙ্কঃ
BBC News:
** Peace protester injured in demo **
Peace protester Brian Haw is injured and arrested during demonstrations in Downing Street.
< http://news.bbc.co.uk/go/em/fr/-/1/hi/england/london/7186606.stm >
Wikipedia:
http://en.wikipedia.org/wiki/Brian_Haw
Youtube:
http://www.youtube.com/watch?v=6h4va-TaRE4
http://www.youtube.com/watch?v=vKvhsJJBF-0

