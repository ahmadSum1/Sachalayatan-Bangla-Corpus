চিঠিঃ কাকে লিখবো?



বেশ ক’দিন ধরেই আগেকার মত চিঠি লিখতে ইচ্ছে করছে, ইমেইল-জিমেইল টাইপ না, সরাসরি ‘’চিঠি লিখুন ইহা স্থায়ী’’ টাইপ চিঠি। আজ দুপুরে কাগজ কলম নিয়ে বসলাম; তার পরই একটা নিষ্ঠুর সত্য আবিষ্কার করলাম-আমার চিঠি লেখার কেউ নেই!
তার পরও যদি ইচ্ছা বা জেদের বসে কাউকে লিখেই ফেলি হয় প্রাপক ধরেই নিবে সাংঘাতিক কিছু ঘটে গিয়েছে অথবা আমার অন্য কোন মতলব আছে!
প্রযুক্তি দিয়েছে অনেক, কিন্তু এসব ছোট-ছোট খুব আপন জিনিসগুলো থেকে আমাকে সরিয়ে নিয়েছে। ইমেইল যেন আমার খুব কাছের-ব্যাক্তিগত আপন কিছু না কেমন যেন বেশি মাত্রায় ‘ডিজিটাল’। আগে ছবি তুলে অপেক্ষা করতাম ডেভেলপ হয়ে আসবে তারপর দেখব, সেই উত্তেজনাটুকু যেমন শেষ করে দিয়েছে ডিজিটাল ক্যামেরা, অনেকটা সেই রকম।
তাও আজকের মত মাঝে মাঝে চিঠি লিখতে চাই, কাকে লিখবো?

