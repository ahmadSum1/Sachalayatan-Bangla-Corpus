বুঝতে পারছি না



বহুদিন পর শীতকালের বিকেলে দেরিতে ঘুম থেকে ওঠার পর যেরকম বিষন্ন লাগে সেই রকম নিয়ত বিষন্ন বিলেতি আবহাওর থেকে আজ মুক্তি পেলাম। চমতকার রোদেলা একটি দিন। অফিস নেই বলে ঘুম থেকে উঠতে যতটা দেরি করা যায় প্রায় ততটা দেরি করেই বিছানা ছেড়েছি।
খুব প্রিয় কিছু বাংলা-ইংরেজি আর হিন্দি গান শুনলাম, বহুদিন পর ভিডিও তীর্থস্থান ইউটিউবে বেশ কিছুক্ষন সময় কাটালাম। বেশ   অ নে ক  দিন পর একটা প্রায় আদর্শে কাছাকাছি ভাল দিন কাটাচ্ছি।
এখন হঠাত বুঝতে পারছি আসলে আমার কিছুই ভাল লাগছে না, কিচ্ছু না। আস্তে আস্তে একটা অনর্থক বিষন্নতা আমাকে গ্রাস করছে যার সাথে আমার কোন পরিচয় নেই! ভাল লাগছে না।

