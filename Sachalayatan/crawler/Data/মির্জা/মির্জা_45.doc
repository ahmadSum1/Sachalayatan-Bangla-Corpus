সুবিনয় মুস্তফির লেখার সুত্র ধরে...



অসাধারন একটা লেখার জন্যে সুবিনয়কে অসংখ্য ধন্যবাদ। প্রথমে তার লেখার শেষে শুধু একটা ছোট্ট মন্তব্য করবো ভেবেছিলাম লিখতে লিখতে এই অবস্থা!
প্রথমত, খুবই দুঃখের কথা এই পোলিশরাই কিন্তু এখন অনেক বেশি বর্নবাদি! যদিও তারা নিজেরা এই বিলেতে আসছে ইমিগ্র্যানট হয়ে, কিন্তু এরা আফ্রিকান কালো মানুষ এবং আমাদের গায়ের রঙ্গের এশিয়ানদেরকে খুবই অপছন্দ করে। পোলিসদের সাথে আমার ব্যাক্তিগত অভিগ্যতা খুবই ভাল এবং কর্মসূত্রে বেশ কিছু পোলিশদের সাথে ঘনিষ্টতা হওয়ার পর ওরাই ব্যাপারটি অকপটে স্বীকার করলো। মাত্র কয়েক মাস আগে আমার এক সহকর্মি পোল্যান্ড যাওয়ার সময় তাকে বিশেষভাবে বুঝিয়ে বলল সাবধানে থাকতে।
দ্বিতীয়ত, গত ইসরাইল এবং লেবানন যুদ্ধের সময় খুব কাছ থেকে এই দু দেশের মানুষের সাথে কাজ করার সুযোগ হয় আর তখনই প্রথম জানতে পারলাম অনেক অনেক ইহুদি এবং ইসরাইলি ইহুদি আছেন যারা দির্ঘদিন ধরে ইসরাইলের এই অত্যাচারের বিরুদ্ধে লড়াই করে আসছেন। (অবশ্যই আমাদের জামাত তাইপ ইসরাইলি গ্রুপ গুলোও হাত পা গুটিয়ে বসে নেই) তারা সবসময়ই বলছেন ধর্মের নামে আমরা নিজেরাই অত্যাচারিত হয়েছি আর আজ সেই একই অপরাধ আমরাই করছি অন্যদের উপর।  ইজরাইলে এবং সরকার পন্থি গ্রুপগুলোর কাছে এরা অনাহুত পীড়া ছাড়া আর কিছুই নয়।
২০০৫ সালের গ্রীস্মে লন্ডনের ওয়েম্বলীতে একটি বিশাল কনফারেন্স আয়োজন করা হয়েছিল এবং পারস্পারিক ধর্মের প্রতি understanding সহমর্মিতা বাড়ানোও ছিল এই কনফারেন্স-এর মূল লক্ষ্য। সেখানে ইহুদি ধর্মযাজকেরা সরাসরি ইসরাইলি সরকারের সকল অপকর্ম বিশেষত প্যালেষ্টাইনিদের জমি দখল ও তাদের উপর অত্যাচারের বিরুদ্ধে বক্তব্য রাখে এবং বার বার তারা স্পষ্ট করে আহবান জানায় ইসরাইল সরকার যেন তাদের রাজনৈতিক উদ্দেশ্যকে ধর্মের দোহাই দিয়ে justify করার চেষ্টা না করে।
২০০৬ সালের জুলাই মাসের ২৭ তারিখে ওয়াশিংটনে ইসরাইলি এ্যাম্বেসির সামনে যে বিশাল র্যাযলী হয়েছিল যেখানে ইসরাইলি সরকার, তাদের অপকর্ম, লেবানন আর প্যালেষ্টাইনে ইসরাইলিদের বর্বরচিত অত্যাচারের বিরুদ্ধে যে আন্তর্জাতিক প্রতিবাদ মিছিলটি হয় তার আয়োজক এবং উদ্দোক্তারা সকলেই হচ্ছেন ইহুদি ধর্মজাযক (Jewish Rabbis)
সবশেষে ছোট্ট একটা উদাহরন দেই কি পরিমান দেশ প্রেমিক হয় এই ইসরালিরা।
টেলিভিশনের জন্যে আমি একটা প্রামান্যচিত্র তৈরি করার সময় আমি এমন প্রচুর ইহুদি এবং ইসরাইলিদের পেলাম যারা ইসরাইলের সকল অত্যাচার আর নীপিড়নের বিরুদ্ধে, বিশেষত ধর্মেরর নামে এই অবিচার তারা বর্বরতা বলেই মনে করেন।
আমার প্রামান্যচিত্রটি বানানোর খবরটি এক কান দুকান করে লেবানন পন্থি, ইসরাইল পন্থি অনেকের কাছেই পৌছে যায় এবং ইসরাইলিরা জানতে পারে আমি ওদের বিপক্ষে কথা বলতে পারে এমন অনেক ইহুদিদের সাথে দেখা করেছি। ব্যাস শুরু  হল ভুত থেকে ভুতে! একজন মাত্র তরুন যুবক এক বিকেলে ফোন করে বলল মির্জা আমি কি তোমার ওয়ার্ক  ইমেইল এ্যাড্রেসটা এই প্রোগ্রামে পার্টিসিপেট করতে চায় এমন কিছু মানুষ কে দিতে পারি? আমি স্বঃতস্ফুর্ত ভাবে হ্যা বলে দেই।
সে তরুন তার পরিচিত ৫০ জনের মত (পরে অর কাছ থেকেই জেনেছি) মানুষকে আমার ডকুমেন্টারী আর অনুষ্ঠানের কথা বলে। এদের মধ্যে ছিল ১৪ থেকে ১৫ টি ইউনিভার্সিটির ষ্টুডেন্ট গ্রুপের কর্মি, প্রোফেশনাল ইসরাইলিদের সংগঠনের দুই-তিনজন পরিচালক, রিটায়ার্ড ইসরাইলিদের একটি সংস্থার কর্মিসহ এইরকম আরো বেশ কিছু সংঠনের মানুষজন। এদেরকে না-কি আর কিছু বলতে হয়না, যেখানেই ইসরাইলের ‘’সন্মানের হানিকর’’ কিছু হতে পারে বলে এরা মনে করে সেখানেই নীরবে, নিঃশব্দে এবং অতি ভদ্রতার সাথে এরা ঝাপিয়ে পড়ে। ঐ ৫০ জন মানুষ কিছুক্ষনের মধ্যেই নি-নিজ ক্ষেত্রের আরো ২০ থেকে ৩০ জনকে সাথে সাথে খবরটা পাস করে দেয়; তারা খবরটি পৌছে দেয় আরো ......... সেই রাতের মধ্যেই আমার অফিস ইমেইলের এ্যালোকেটেড স্পেস বাড়াতে হয়। একদিন পর অনুষ্ঠানের সময় টের পেলাম গোটা ইয়োরোপ থেকে ইসরাইলের সাপোর্টাররা তাদের যুক্তি ভালবাসা (!) এবং দাবি নিয়ে তৈরি হয়ে আছে। 
ইসরাইলের আজ এত ক্ষমতা, এত শক্তি, কারন বোধ হয় এদের দেশ প্রেম। প্রবল দেষ প্রেম। ছোট্ট একটি বাঙ্গালি টিভি ষ্টেশনেও যেন তাদের প্রিয় দেশটির (!!) নামে  বলা একটি নেগেটিভ কথাও বিনা প্রতিবাদে যেতে না পারে তার জন্যে সে কি চেষ্টা!
 ১৯৭১ সালে আমাদের দেশ প্রেমও বোধকরি এমনই ছিল (তফাত এরা নিজেরাই অত্যাচারীর দখলদার হানাদারের দল) ............ আমরা যদি এভাবে এক হয়ে ব্রিটিশ প্রধান মন্ত্রী আর বিরধিদলের নেতার কাছে এই দেশে অবস্থানকারী যুদ্ধাপরাধিদের বিচারের আবেদন করতে পারতাম.........আমার দৃঢ় বিশ্বাস একটা সাফল্য আমাদের আসতোই!

