হেরে যাচ্ছি



বয়ঃ ৫৭
পেশাঃ ধর্ম যাজক
স্থানঃ পূর্ব লন্ডন
ঘটনাঃ St. George in the East Church-এর ধর্ম যাজক Canon Michael Ainsworth-কে কিছু এশিয়ান তরুন (খুব সম্ভবত দুইজন বাঙ্গালি) প্রচণ্ড মারধর করে এবং তার অবস্থা এতটাই খারাপ হয়ে যায় যে তাকে দ্রুত হাস্পাতালে ভর্তি করা হয়।
এটা গত সপ্তাহের কথা।
এর দুই মাস আগে একই চার্চকে শাষানো হয় এখানে কোন চার্চ থাকতে পারবে না, এই চার্চ ভেঙ্গে মসজিদ বানাতে হবে! আর সেই ‘’ইসলামি’’ জোশের ধারাবাহিকতায়ই  Michael Ainsworth -এর উপর এই পশুর মত আক্রমণ।
ঘটনা প্রকাশের সাথে প্রায় প্রতিটি স্থানীয় ইসলামি সংস্থাগুলো এর তীব্র প্রতিবাদ করে এবং সত্যিকার অর্থেই হোক আর সত্যিকার অর্থে নিজেদের Goodwill রাখার জন্যেই হোক তারা এই প্রতিবাদের সাথে সাথে পুলিশের প্রতি সর্বাত্নক সাহায্যের হাত বাড়িয়ে দিয়েছে। খবর নিয়ে জানা গেল এইখানে কিছু ড্রাগ এ্যাডিক্টেড ছেলে আছে যারা সারাদিনই কোন না কোন ধরনের ঝামেলা করে বেড়ায়। মারামারি, ভাংচুর আর নিরীহ মানুষদেরকে হেনস্থা করা এদের নিত্যনৈমিত্তিক ব্যাপার! ঘটনার পর থেকে ঐ ছেলেগুলোকে আর দেখা যাচ্ছে না।
কি কারনে লিখছিঃ ধর্ম যাদের পূজি তাদের কথা বলেতো লাভ নেই, কিন্তু আমাদের মত তথাকথিত যারা ধর্ম নিরপেক্ষ, যারা মনে করি মনুষত্যই পূজ্য, তাদের কয়েকজনকে আমি ব্যাক্তিগতভাবে অনুরোধ করলাম ধর্মের নামে এই ঘৃন্য আক্রনের প্রতিবাদ করতে, আমরা যে যেভাবে পারি, তারা আমাকে বললেন, এইটা না-কি মসজিদ আর চার্চের ব্যাপার!!! আমার অনুনয় ছিল, Mainstream Media`র কাছে জামাত-ননজামাত বা সেক্যুলার বাঙ্গালি পরিচয়টা এখনও খুব একটা পরিচিত না  ওদের কাছে আমরা সবাই সমান অন্তত সেই কথা ভেবে আমারা কিছু করতে পারি, আর কিছু না হোক সম্মিলিত বা ব্যাক্তিগতভাবে St. George in the East Church-এ ফোন বা ইমেইল করে বলতে পারি সব বাঙ্গালি এমন না, আমরা  বাংলাদেশের অধিকাংশ মানুষই এটাকে বর্বরোচিত একটি কাজ হিসেবেই মনে করি! কিন্তু না এটাত মসজিদের দায়িত্ব!!!
ক’দিন আগে পরপর বেশ কিছু ফোন পাই (হয়ত আরিফের তাকে ডেকেছিল ধুলিমাখা চাদ লন্ডনে পৌছানোর পরই এটা শুরু হয়েছিল) পহেলা  বৈশাখের দিনে পহেলা বৈশাখের অনুষ্ঠান আয়োজন করার জন্যে। কিন্তু বিলেতে যখনই এধরনের কিছু করতে চাই তখনই যারা রবীন্দ্র নজরুল বলতে অজ্ঞান, যারা বাঙ্গালী কৃষ্টির হোলসেল নিয়ে বসেছেন, যারা প্রায় প্রতিটি উইকএন্ডে ঘরোয়া ‘‘লিমিটেড এ্যাডমিশন ওনলি’’ টাইপ বাংলার ইজ্জত রক্ষাকারী অনুষ্ঠান করে থাকেন, আমি তাদেরকে খুজে পাইনা। ফেইসবুক, টেক্সট ম্যাসেজ, ফোন- কি করে যেন  সব কিছুতেই আমি তাদেরকে যোগাযোগ করতে ব্যার্থ হই (অবশ্যই প্রথমবার খবরটা শোনার আগে তারা কেউ হাওয়া হন না)
আর পারছিনা......ভাল লাগে না ...হেরে যাচ্ছি......পিছিয়ে যাচ্ছি...সাহস পাচ্ছি না.........প্লিজ...... একটু সাহায্য চাই মধ্যবিত্ত স্বার্থপরতার বাইরে...প্লিজ

