বাংলাদেশ ইজ এ ম্যাজিক, অনেষ্টলি!



জিম! পুরো নাম মনে করতে পারছি না আবার ওকে ফোন করে পুরো নাম জানতে চাওয়াটা একটু বিব্রতকর।
মাল্টি ন্যাশনাল একটি ট্র্যাভেল কম্পানিতে বড়সর চাকরি করত জিম। বছরে কয়েকবার পৃথিবির যেখানে ইচ্ছা বউ-পোলাপান নিয়ে ঘুরতে যাওয়ার টিকেট ওর কম্পানি সবসময়ই দেয়।
একবার সে ভাবলো সব সময়তো বিখ্যাত আর নামি দামি যায়গাতেই যাই এইবার এমন এক যায়গায় যাই যেখানে সাধারণত মানুষেরা ট্যুরিষ্ট হিসেবে যায়না বা গেলেও খুবই কম! জিম গেল বাংলাদেশে! ও কি জানতো বড় ঐ কম্পানির চাকুড়ে হিসেবে সেটাই ওর শেষ যাওয়া? ও কি ভাবতেও পেরেছিলো জিবনের এত Secured আর ভাল চাকরিটা ওর আর বেশি দিন করা হবে না? 
জিম বাংলাদেশ থেকে ফিরে এসে আর কাজে মন দিতে পারেনি! ওর চিন্তা এত সুন্দর একটি দেশ, যে দেশের মানুষেরা নাকি ‘‘ভার্জিন স্নো’র’’ মত সহজ সরল কিভাবে একে প্রোমট করা যায় বিশ্বের ট্যুরিষ্টদের কাছে? সব যায়গা থেকে (পর্যটন কর্পোরেশন, বাংলাদেশ হাই কমিশন ইত্যাদি ইত্যাদি.........) ধাক্কা খেয়ে শেষ পর্যন্ত জিবনের সবচেয়ে কঠিন সিদ্ধান্তটা জিম নিয়ে নিল।
এই মুহূর্তে Undiscovered Destinations-নামে একটি ট্র্যাভেল এবং ট্যুরিজম ব্যাবসা চালায়। শুধু বাংলাদেশ দিয়ে পেট চালাতে পারছিল না বলে আরো নয়টি দেশে এখন ট্যুর পরিচালনা করে। কিন্তু ৫৫ হাজার বর্গ মাইলের দেশটিকে ঘিরে ওর অনেক স্বপ্ন।
আমাকে একদিন বলল ও না-কি দৃঢ়ভাবে বিশ্বাস করে একদিন আমাদের সরকার আর দেশের মানুষ Sincere হবে, হাইকমিশনে ফোন করলে ট্যুরিষ্টদেরকে সঠিক তথ্য দেওয়া হবে, পর্যটন কর্পোরেশনে যে কাজ করে সে না-কি আর বলবে না ‘‘বাংলাদেশে আর কি দেখার আছে, মালয়শিয়া-সিঙ্গাপুর-লন্ডন কত বেশি সুন্দর!!!’’ বাংলাদেশ সম্পর্কে যখন জিম কথা তখন মনে হয় গত জন্মে ও বাংলাদেশের মানুষ ছিল এই জন্মে সেটা খুব মিস করছে! লজ্জায় সেদিন বলতে পারিনি, জিম আমি খুবই আশাবাদি একজন মানুষ, বাংলাদেশ সম্পর্কে তুমি যে আশা করছো সেটা আমিও করি কিন্তু কেন যেন নিজের আশাকে নিজেই বিশ্বাস করতে পারি না! নিজেকে নিয়ে আমি বড় লজ্জিত জিম!
সেই সাথে কেপে উঠি ভয়ে, যদি ওরও কোনদিন সু’র মত অভিজ্ঞতা হয়? (আমার আগের পোষ্ট দৃষ্টব্যঃ http://www.sachalayatan.com/mirzaair/11483)
না আমি আশাবাদি, বাংলাদেশ ওর ভালবাসা ফিরিয়ে দিবে না কারন ওর ভাষাতেই বলি, ‘Bangladesh is a Magic, Honestly’

