না ভোট দেবার আগে আরেকবার ভাবুন



আলী আর শামীম কেউ কোন দল সমর্থন করে না।  তবে আলী জামাত/ বিএনপিকে আর শামীম আওয়ামীলীগকে দেখতে পারে না। এই কারণে আলী ঠিক করেছিলো আওয়ামীলীগকে আর শামীম ঠিক করেছিলো বিএনপিকে ভোট দেবে। কিন্তু আগামীকালের নির্বাচনের প্রার্থী দেখে দুইজনই পড়েছে বিপদে। লীগের প্রার্থীকে আলীর পছন্দ হয় নাই আর চারদলীয় জোটের প্রার্থীকে শামীমের পছন্দ হয় নাই। দুইটাই গডফাদার। যেই আসুক, লাভ নাই। আলী আর শামীম শুধু ঘরে বসে ভাবে। কোন দিশা পায় না। কি করবে আলী আর শামীম? দুজনের কেউ তার অপছন্দের দলের প্রার্থীকে ভোট দেবে না। তাদের হাতে বিকল্প আছে:
১. না ভোট দেয়া।
২. অপছন্দের দলের প্রতিপক্ষকে ভোট দেয়া।
এখানে মূল ব্যাপার হলো আলী আর শামীম দুজনই মার্জিনাল(বাংলা কি হবে?) ভোটার। অর্থাত তাদের ভোটই সিদ্ধান্ত নেবে সেই আসনে কে বিজয়ী হবে। আমরা ধরে নিচ্ছি:
১. এই এলাকায় ভোটারের সংখ্যা আলী ও শামীম সহ ৪ জন । এর মধ্যে দুইজন প্রার্থী।
২. আলী আর শামীম একজন আরেকজনকে চেনে এবং তারা একে অপরের পছন্দের ব্যাপারে সচেতন।
তাহলে এবার আসেন এই দুই ভোটারের ভোট কিভাবে প্রার্থী নির্বাচনে প্রভাবে ফেলতে পারে সেটা দেখি। আলী যদি আওয়ামীলীগকে ভোট দেয় এবং শামীম যদি বিএনপিকে ভোট দেয় তাহলে দুই প্রার্থী সমান ভোট পাচ্ছে (২,২)। আলী যদি না ভোট দেয় এবং শামীম যদি বিএনপিকে ভোট দেয় তাহলে জয়ী হচ্ছে বিএনপি, যেটা আলী কখনোই পছন্দ করবে না। আলীর না ভোট তখনই গুরুত্ব পাবে যখন শামীমও না ভোট দেবে। তখন মোট না ভোটের সংখ্যা হবে ৫০%। কিন্তু শামীম কাকে ভোট দিচ্ছে এটা আলীর পক্ষে ফলাফলের আগে কখনোই জানা সম্ভব না। অর্থাত বিএনপিকে ঠেকানোর জন্য আলীর কাছে একটা বিকল্পই খোলা আছে। সেটা হলো ওই গডফাদারকে আগামী ৫ বছরে জন্য নির্বাচিত করা। একই কথা প্রযোজ্য শামীমের ক্ষেত্রেও। ভোট ম্যাট্রিক্সটা দেখতে পারেন আরো পরিস্কারভাবে বোঝার জন্য।

বাকিটা পরে লিখবো যদি দরকার হয়

