পাকমন পেয়ারু ইন এ্যাকশন



১.
Writing about our liberation war is often a hard undertaking; primarily because of the emotions that get attached but also because I do not want to promote hatred towards anyone because of past events. I honestly believe that in order for us to move forward as a nation and as a unified form of humanity, hatred is a big barrier for many of us. Keeping that in mind, I also believe that every citizen of our country, especially the younger ones (meaning us), should be aware of the toil that was put in so that we can call ourselves Bangladeshi. Another reason that makes it difficult is the ambiguity that lies our in factual history as a result of dirty politics. It's become worse than calling someone a communist in the US.
২.
ব্লগের সুবিধা হলো মূলধারার মিডিয়াতে যা মুখ ফসকেও বলা যায় না সেটাও নির্দ্বিধায় লিখে ফেলা যায়। মূলধারার মিডিয়ার চেয়ে ব্লগের প্রতি আগ্রহটা একারণেই বেশী। ২০০৬ এর শেষ দিকে বাংলা উইকিপিডিয়ানদের একটা গ্রুপ থেকে সামহোয়ারইনব্লগের খোজ পাই। সামহোয়ারইনের নিয়মিত পাঠক ছিলাম প্রায় ৩ বছর। সামহোয়ারইন না পড়লে কখনো জানতেই পারতাম না যে বাংলাদেশের কিছু মানুষ ধারণা করে শহীদ বুদ্ধিজীবীদের আসলে হত্যা করেছে ভারতীয় গোয়েন্দা সংস্থা ‘র’। কিংবা মুক্তিযুদ্ধে আসলে ৩০ হাজার মানুষ মারা গেছে। ব্লগে এই ধরনের লেখাগুলো যারা লিখতো তাদেরকে ছাগু ডাকা হতো। প্রথম দিকে এইধরনের লেখাগুলোকে কিছু স্বল্পবুদ্ধির নির্বোধের প্রলাপ হিসেবেই মনে হতো। প্রপাগান্ডা হিসেবে যে ব্লগকে ব্যবহার করা হতে পারে সেটা তখন মাথায় আসেনি। প্রপাগান্ডার ব্যাপারটা বুঝতে পারি অনেক পরে। যখন পুরোপুরি একই ধরনের লেখা নানান জাতের নিক থেকে বের হতে থাকে। এই ধরনের লেখায় প্রতিবাদ যেমন আসতো সাথে সাথে অনেকের হালকা সমর্থনও থাকতো। 
৩.
২০০৬ এর নভেম্বরের মাঝামাঝি সময়ে সামহোয়ারইনে “পাকমন পেয়ার” নামে একটা লেখা ছাপা হয়। লেখক আনোয়ার সাদাত শিমূল। উঠতি বয়সী কিছু কিশোর কিশোরীকে নিয়ে গল্প। তবে তারা সাধারণ কিশোর কিশোরী নয়। তারা পাকমন পেয়ারু জেনারেশন। তারা ইউসুফ ইসলামের গানের মুগ্ধ শ্রোতা, শহীদ আফ্রিদির পেশী দেখে তারা উত্তেজিত হয়, আল আম্রিকি তাদের মোহগ্রস্থ করে। বাংলাদেশের বুকে যেন ফোটা ফোটা কদর্য পাকিস্তানী বীর্য। গল্পটা পড়ে ওই সময়টাতে কি অনুভূতি হয়েছিলো ঠিক মনে নেই তবে অবাক হয়েছিলাম তার বেশ কয়েক মাস পর আরেক ব্লগারের পুরো গল্পটায় নিজের ছায়া খুজে পাওয়া দেখে। লেখকের কল্পনা হতে যেন বাস্তবের সাফরীনকে দেখতে পাই আমরা। রাসেদ, জাফর, সাফরীনরা যেন জীবন্ত হয়ে ধরা দেয় আমাদের চোখে। ব্লগের পাতায় তারা মুক্তিযুদ্ধে নিহতের প্রকৃত সংখ্যা জানতে চায়, দুই লক্ষ ধর্ষিতা তাদের কাছে বড্ড বেশী মনে হয়, গোলাম আযমের নিন্দায় তারা প্রতিবাদের ঝড় তোলে। 
৪.
এই লেখার প্রথম প্যারা থেকে কয়েক লাইন নিয়ে যদি কেউ গুগলে সার্চ করে থাকেন তাহলে এতোক্ষণে জেনে গিয়েছেন এটা ডেইলী স্টারের বৃহ:পতিবারের সাপ্লিমেন্ট রাইজিং স্টারে ছাপা হওয়া একটা লেখার প্রথমদিকের কিছু অংশ। গত ২৫শে মার্চ ছাপা হয়েছিলো লেখাটা। এখন আসেন আমরা খুউব খিয়াল কইরা লেখার কিছু অংশ পড়ি। 
“…because I do not want to promote hatred towards anyone because of past events…”
অতীত ঘটনার জন্য লেখক আদনান ফকির সাহেব মানুষে মানুষে ঘৃণাবোধ জাগ্রত করতে চান না। তবে এইখানে anyone বলতে ফকির সাহেব কাকে বুঝিয়েছেন সেটা বুঝতে আমার সমস্যা হচ্ছে। একাত্তরের ঘটনার জন্য কোন মানুষের প্রতি আমার ঘৃণা নাই, ঘৃণা আছে কিছু পশুর প্রতি।
তারপর ফকির সাহেব বলেছেন যে তিনি বিশ্বাস করেন জাতি হিসেবে এগিয়ে যাওয়ার পথে ঘৃণা আমাদের একটি বড় বাধা। এরপর তিনি বলেছেন,
“..Keeping that in mind, I also believe that every citizen of our country, especially the younger ones (meaning us), should be aware of the toil that was put in so that we can call ourselves Bangladeshi. Another reason that makes it difficult is the ambiguity that lies in our factual history as a result of dirty politics. It's become worse than calling someone a communist in the US.”
আমাদের ভুল ইতিহাসের সাথে যুক্তরাষ্ট্রে একজনকে কম্যূনিস্ট বলার মিলটা কোত্থেকে আসলো বুঝলাম না। তবে কি কারণে জানি না, পুরো লেখায় পাকিস্তানী বীর্যপ্রেমিক এদেশীয় রাজাকারদের উল্লেখ একবারও আসেনি। ফকির সাহেব কি এটাই বলতে চাচ্ছেন যে ভুল ইতিহাসের কারণে আমরা কিছু কিছু নিরপরাধ নাদান বান্দাকে রাজাকার উপাধিতে ভুষিত করছি? নাকি অন্য কিছু? আমি কি বুঝতে ভুল করলাম? 
৫.
সামুব্লগে একটা গ্রুপ ছিলো ছদ্মছাগু। এরা হয়তো মুক্তিযুদ্ধ নিয়ে পোস্ট দিতো কিন্তু পোস্টটা হতো ফিল্টার করা। তাদের মুক্তিযুদ্ধে রাজাকার, আলবদর, আলশামস বলে কেউ ছিলো না। ওই যুদ্ধ অতীত ঘটনা, সেটা নিয়ে ৩৯ বছর পর টানাটানির কোন মানে হয় না। যতো তাড়াতাড়ি আমরা অতীতের ভুল বোঝাবুঝিকে দূর করতে পারবো ততোই আমাদের মঙ্গল। পাকমন পেয়ারু জেনারেশনের মূল বক্তব্য এইটাই। অতীত নিয়া পইড়া থাকলে কেমনে হবে, আসেন ভাইয়ে ভাইয়ে হাত ধরি। এই ডার্টি ফাকিন পলিটিক্স থেকে দেশকে উদ্ধার করি।
রাইজিং স্টার মূলত বাংলাদেশের ইংরেজি মাধ্যমের ছেলেমেয়ে কেন্দ্রিক একটা সাময়িকী। এই অংশটা সমাজের মুলধারা থেকে বেশ দূরে থাকলেও ক্ষমতার কেন্দ্রবলয়ের অনেক কাছে। “ফরগেট পাস্ট এন্ড ইউনাইট ফর দা ফিউচার” জামাতের এই প্রচারণাটা তাদেরকে খাওয়ানোটা অনেক সহজ। কারণ এই ডার্টি ফাকিন পলিটিক্স নিয়ে তারা ইতিমধ্যেই অনেক ফাক্ড আপ। তবে উচ্চবিত্ত এই অংশে জামাতি ভাবধারার প্রবেশটা কতোটা সহজ সে ব্যাপারে আগে সংশয় ছিলো, এখন আর নেই। ডেইলী স্টারের মতো পত্রিকায় যখন ইতিহাসকে প্রশ্নবিদ্ধ করে রাজাকারদের প্রতি ঘৃণাবোধ সড়িয়ে সামনে এগিয়ে যাওয়ার আহবান জানায় তখন সহজেই বোঝা যায়, পাকমন পেয়ারু জেনারেশন ইন এ্যাকশন।

