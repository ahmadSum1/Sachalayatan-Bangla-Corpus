বাকীদা'র আকিদা



পুত্রকে নিয়ে বইমেলা' গিয়ে ভীষণ হতাশ বাকী দা'
বিদাতের তোড়ে, যায় বুঝি উড়ে এবার ঈমান আকিদা
রেগেমেগে তাই ছেলেকে শাসায়- 'এই ছিল তোর  ভেতরে?
তাগুতি মেলায় আসার জন্য বুদ্ধি দিয়েছে কে তোরে?'
হতবাক ছেলে, বুকলিস্ট ফেলে মেলা থেকে আসে বেরিয়ে
দেখে নেয় তা-ও বেরুতে বেরুতে পিতার দৃষ্টি এড়িয়ে
'ব্যর্থ' পিতার হা-হুতাশ চলে ছেলের এমন পতনে
'আমলে নাজাত' কিনে শেষে বলে- 'পড়ে রেখে দিও যতনে!'
দিন কয় পর কী ভেবে বাকীদা উঁকি দেয়, ধীর পা যাতে
ধরা না পড়েন, দেখেন পুত্র ব্যস্ত 'আমলে নাজাত' এ
বিস্মিত বাকী- 'খুশি কই রাখি...আমলের এ-ই ফায়দা!'
(অথচ তখন পড়ছিল ছেলে '...মিলনের ছহি কায়দা')

