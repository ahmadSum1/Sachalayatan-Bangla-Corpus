আপডেট : কেমন আছেন ফিটার লীলেন



স্বর্গীয় লীলেন
"কেমন আছেন  ফিটার লীলেন মরার পরে এ' পাড়ে
জানতে ভীষণ ইচ্ছে সবার" .. কন দেখি এই ব্যাপারে
ভালো ছিলাম সুখেই ছিলাম যখন ছিলাম নরকে
সন্ধ্যে বেলা শাস্তি  শেষে যেতাম পাশের সড়কে
সবাই মিলে ইচ্ছে মতো খেতাম সাধের জরিনা
(ভাগ্যে  যদি নরক ছিলই ক্যান যে আগে মরি না.. )
এত্ত সুখের নরক থেকে স্বর্গে এলেন কী করে?
এইতো তুমি ঢুকাই দিলা হাতটা  আবার শিকড়ে
হুরের লোভে ক্যাচাল করে আইসা পড়ি স্বর্গে
তখন কী আর বুঝছিরে ভাই মুন্ডু যাবে খড়গে
আইসা দেখি  হুর নাতো সব দুষ্টু পাজী  ডাইনি
ভাবতে পার এই ক'দিনে এক ফোঁটা মদ পাইনি!
যতোই বলি ভদকা খামু হুর গুলারে ডাইকা
ঝামটি দিয়া কী কয় জান, যা দিয়েছি তাই খা !
সারাটাদিন ঝাড়ির উপর রাখছে আমায় ভাইরে
এর চেয়ে ফের মরণ ভালো,দুখের সীমা নাইরে ! 
হুরের লোভে নরক থেকে স্বর্গে ফেরত আইসা
পড়ছি পচুর গিয়ানজামে, গেছিরে ভাই ফাইসা !
 
