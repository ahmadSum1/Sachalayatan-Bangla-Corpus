"খেলাফত" দ্যাখায় ম্যালা পথ



সংলাপে খেলাফত
জাতিকে বাতলে দিল মুক্তির ম্যালা পথ !
রাষ্ট্র চালাবে শুধু পুরুষরা, নারী না
(ভাবখানা ওরা কেন.. আমরা কী পারি না ! )
নির্বাচনের কালে "বিচারিক ক্ষমতা"
আর্মির হাতে যেন দ্যায় (সে কী মমতা!)
তৃতীয় দাবীটা ছিল খতিবের অনারে
(কী যে আলোচনা রে)
চিফ জাস্টিস সম মর্যাদা তাহাকে
দেয়া হয় যেন  (বলি খতিবটা আহা কে? )
এইভাবে আমাদের বলে দিয়ে গ্যালা পথ
নিজের পথটা যদি খুঁজে নিতে খেলাফত !
১৩ জুলাই ২০০৮

