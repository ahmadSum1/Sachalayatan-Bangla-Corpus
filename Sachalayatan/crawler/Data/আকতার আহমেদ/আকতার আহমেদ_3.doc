বাংলার ‘জুলিয়ান অ্যাসাঞ্জ’ 



হাসিখুশি আমুদে জুলিয়ান মা'মুদে
ঝিম মেরে বসে থাকে, বলে— বিষ খামু, দে...
মা’মুদের সখ ছিল হবে নয়া জুলিয়ান
ইশারায় ডেকে কয়- “ছবি-টবি তুলি আন
সিক্রেট কিছু যদি পাস কারো লাইফের
হোক সেটা চ্যাট-লগ, ফোন-টেপ স্কাইপের
ছেপে দেব ঝটপট কোন ভাবাভাবি নেই
এইসবে মাহমুদ ভয় পায়? কাভি নেঈ!”
(মা'মুদের ভুমিকায় জাতি ফিরে পায় দিন
কেটে যায় কালো রাত, আসে যায়যায়দিন!)
একদিন মাহমুদ জাগে সুবে' সাদিকের
কিছু আগে, জেগে দেখে টেবিলটা বা-দিকের...
(যেইখানে বসে তিনি দুই হাতে হারিক্যান
ধরাতেন এ'দেশের...) সেইখানে নারী ক্যান!
সতর্ক মাহমুদ,  কান পাতে—  ...বেশি নেই
গুঁড়া গুঁড়া হতে চাই আপনার মেশিনেই...
খিক্ খিক্ (চাপা হাসি) কেন এতো পান খান?
(দু'মিনিট সেন্সর) ...করে দ্যান খানখান!
তারপর? 
পাশ ফিরে বাংলার জুলিয়ান
চাপা স্বরে বলে— আঁই গুলি খামু, গুলি আন!

