রাজনীতির সহজ পাঠ



রাজনীতি যদি হয় ধর্মীয় আবেশে
জনগণ পারবেনা তাকে ভালো না বেসে
অতএব সেক্যুলার চিন্তা ও চেতনা
খানিকটা রাখা যাবে, তাই বলে এতো না !
সে'সব প্রশ্ন বাদ - তুমি কার কী ছিলে?
কারা ছিল স্বাধীনতা বিরোধীর মিছিলে?
কারা চায় এইদেশে চালু হোক ফতোয়া?
হানাহানি বিভেদের রাজনীতি কতো আ..
চুপচাপ গিয়ে তাই হুজুরের ডেরাতে
ঐক্যের মোনাজাত সেরে ফেলো.. হ্যা রাতে
সংবিধানের চার নীতি থাক কেতাবে
লাভ কী তা' মেনে, যদি ভোটে না-ই জেতাবে !
১০ জুলাই ২০০৮

