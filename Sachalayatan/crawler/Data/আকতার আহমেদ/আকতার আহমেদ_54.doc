আর্কাইভে '৭১ ও "রং মিস্তিরি" আলী আমান



আলী আমান
একাত্তরের দিনগুলো যদি থাকে শুধু আর্কাইভে
মুক্তিযুদ্ধ ছিনতাই হবে, "চেতনা" তো মার খাইবে ! 
রাজনীতিকরা জানে বিভেদের ইতিহাস কপচাইতে
শ্বাপদের কাছে নতজানু হয়ে ক্ষমতার চপ চাইতে
রাজাকার হয় মুক্তিযোদ্ধা ঠিক মতো "সর" পাইলে
ভাবখানা সব পাপ মুছে যাবে দেশ নিয়ে তড়পাইলে !
রং মিস্তিরি আলী আমানের ইতিহাসে নাম নেইতো
তবু তাকে দেখে "মুক্তিযুদ্ধ"  মনে হয়  সামনেইতো !   
১৪  জুলাই ২০০৮
 
