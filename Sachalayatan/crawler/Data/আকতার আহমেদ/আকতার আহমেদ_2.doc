এ'দেশ রাজাকারের না



স্বাধীনতার শত্রু, তোমার মিত্র হতে পারে না
(হয় যদি তা, এরচে’ খারাপ চিত্র হতে পারে না!)
গোলাম আযম, সাঈদী তোমার পক্ষ হতে পারে না
মীর জাফরের স্বার্থ, তোমার লক্ষ্য হতে পারে না
আন্দোলনের পন্থা তোমার জঙ্গি হতে পারে না
জামাত-শিবির ভুলেও তোমার সঙ্গী হতে পারে না
মৌলবাদের পথে তোমার মুক্তি হতে পারে না
ধর্মান্ধের  সঙ্গে তোমার  চুক্তি হতে পারে না
এই মাটি কি হিংস্রতা আর বোমার হতে পারে? - না
সাম্প্রদায়িক দেশ কখনো তোমার হতে পারে না!
তোমার অতীত - আন্দোলনের, গর্ব করার, হারের না  
দাও বুঝিয়ে এ'দেশ তোমার, ঘাতক রাজাকারের না!

