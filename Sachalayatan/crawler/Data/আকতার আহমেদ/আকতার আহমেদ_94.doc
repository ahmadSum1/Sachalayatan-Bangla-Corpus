'হায় আল্লাহ, রমজানে ইহা কী শুনিলাম'



"হায় আল্লাহ...মাহে রমজানে
ইহা কী শুনিতে পাইলাম "
সিইসির এই আকুতি দেখিয়া
হঠাত্ টাসকি খাইলাম !
খবরে প্রকাশ - জামাত এবং
ঐক্যজোটের নেতারা
আগে দুইবার সংলাপে এসে
বলে গিয়েছিল যে তারা 
নিবন্ধনের সাথে একমত
তাহাদের কোন দ্বিধা নেই
সংষ্কারের পক্ষেই তারা
অতএব অসুবিধা নেই ।
কিন্তু এবার আসিয়াই নাকি
বিপরীত, ভুলে যু্ক্তি
ফলাফল, আজ মিডিয়ার কাছে
সিইসির এই উক্তি -
"হায় আল্লাহ...মাহে রমজানে
ইহা কী শুনিতে পাইলাম "
আবার টাসকি খাইলাম !

