মাফ করে দিন না!



[সুজন চৌধুরী, আমাদের সুজন্দাকে...]
এটা কিছু হইলো
মানবতা বলে  আর বাকী কিছু রইলো!
আইনের মুণ্ডুটা দুই হাতে চটকে
পাঁচটারে মাঝরাতে ধরে দিলা লটকে
মুজিবের খুনি বলে ওরা ক্ষমা পায় না
গণতন্ত্রের সাথে এটা যায়? যায় না!
যাই হোক, এইবার ক’টা দিন দম নে
রাজাকার ইস্যুটাকে মুখে বাপ কম নে
বুঝে গেছি ঘাতকের ক্ষমতার ধ্বস কী
মরা লাশে জুতা ছুড়ে জনগণ (কস কী!) 
ভিজে গেছে পায়জামা দেখে ক্ষোভ ঘিন্না
এবারের মতো ভাই মাফ করে দিন না!

