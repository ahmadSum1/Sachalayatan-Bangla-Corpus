আমি আড়াই হাজার সাঁওতাল পোড়াবাড়ি



আমি তবে আড়াই হাজার সাঁওতাল পোড়াবাড়ি
হিন্দু মায়ের ভেঙে দেওয়া শাখা মুছে দেয়া সিঁদুর
আমি জাতীয়তাবাদের কাছে হেরে যাওয়া পাহাড়ি
আমি সমাধিকার না পাওয়া নারীর ফিকে রোদ্দুর 
আমি মানুষকে জিতিয়ে দিতে গিয়ে কেবল
অমানুষের কাছে শুধু হই পরাজিত
তোমার সাথে ধর্মে মতে মিল না হলে প্রবল
বন্ধু হওয়া যায় না একেমন অযাচিত 
এই মাটি তোমার আমার এই দেশ একাত্তরে মা
তবে কেনো রাজনীতির লাস্যে স্বপ্ন দিচ্ছো জমা
পূর্বপুরুষে পূর্বজনপদে তুমি আমি একই ফুলের রূপ
আমায় অপরিচিত করে তুমি কতকাল রাখবে চুপ
সামনে কাঁটাতারের বেড়া পেছনে স্রোত মধ্যখানে তীরন্দাজ 
তোমাকেও সরিয়ে দিতে হানা দেবে কেউ হয়তো আজ
আমি যে আড়াই হাজার সাঁওতাল পোড়াবাড়ি
ছাই হয়েও যাওয়ার নেই মা মাটি দেশ ছাড়ি

