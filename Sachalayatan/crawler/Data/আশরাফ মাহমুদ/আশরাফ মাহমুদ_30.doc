আর কতো? কবে হবে যুদ্ধাপরাধীদের বিচার?




১
দেশ ছেড়েছি অনেকদিন। প্রথম একবছর অনলাইনে পত্রিকা পড়তাম, দেশের খবরাখবর জানার চেষ্টা করতাম। এখন ছেড়ে দিয়েছি; কালেভদ্রে টোকা দেয়া হয়। অঘটন, দুঃসহ সংবাদগুলো মনকে শুধু বিমর্ষ করে না; শরীরের উপর-ও প্রভাব ফেলে।
শুরু হয়েছে নাম পাল্টানোর খেলা। টাকার উপর বঙ্গবন্ধুর ছবি ছাপানো। জিয়া আন্তর্জাতিক বিমানবন্দরের নাম পাল্টানো। হেনতেন। জনগণের টাকা নিয়ে এরা যে হাঁসের মতো নির্লজ্জভাবে স্নানখেলা করে যাচ্ছে তা কি এরা জানে না?
বাঙলাদেশের সরকারের ধারা তো এরকম- বিএনপি, আওয়ামী, বিএনপি, আওয়ামী। সে ধারা চলতে থাকলে পরের বার এসে বিএনপি আরো দ্বিগুণ করবে। মানে জনগণের টাকায় নিজেদের নষ্টামির প্রদর্শনী।
অথচ যুদ্ধাপরাধীদের বিচার প্রক্রিয়া স্থমিত হয়ে আছে। নিজ পিতৃহত্যার বিচার কাজ করিয়েছেন যিনি তার কাছে কি ত্রিশ লাখ শহীদের পিতা-মাতা-সাথী-আত্মীয় এদের মানুষ মনে হয় না?
জ্বি, দেশপ্রধান, আপনার কাছে বিচার ও মানুষ্যত্বের সংজ্ঞা কি?
মন্ট্রিয়াল গেজেটে রাজনৈতিক রম্য লিখেন কলামিস্ট জশ ফ্রেড। ক্যুবেকের ভাষা-রাজনীতিকে তিনি বলেছিলেন পলিটিক্যাল পর্নোগ্রাফি! বাঙলাদেশের জন্য এসব যেন রাজনৈতিক বেশ্যাপনা!
২
আমি যে প্রদেশ থাকি যেখানে রাস্তাঘাট, সরকারী বেসরকারী ব্যবস্থাপনা, নির্মাণের নামকরণ করা হয় বীর, সন্ন্যাসী বা জাতীয় কাজে অবদান রাখা ব্যক্তিদের নামে। সে নামকরণে উঠে আসে হয়ত ইস্কুল অবকাঠামোয় অবদান রাখা ব্যক্তির আন্তরিকতা কিংবা বড় পরিসরে কানাডার প্রথম ইউরোপিয়ানের নাম। এখানে হীনমনতা চলে না, বরং জাতি হিসেবে মহাত্মটুকু প্রকাশ পায়।
বাঙলাদেশে এরকম কিছু চালু করা যেতে পারে। ভূতের গলি, মগচিপা ইত্যাদি নাম না রেখে মুক্তিযোদ্ধা, জাতীয় পর্যায়ে স্মরণীয় ব্যক্তিদের নামে নামকরণ করা যেতে পারে। নামকরণ কমিশন বা একাদেমি গঠন করা যেতে পারে বাঙলা একাদেমির মতো করে।
কিছু কিছু মৌলিক নীতিমালা হতে পারে এমন:
* একজনের নামে পাঁচটির অধিক স্থাপনা বা নির্মাণের নাম রাখা যাবে না।
* ভোটাভুটির মাধ্যমে হতে পারে। দলীয়করণ করা যাবে না।
* স্থানীয় পর্যায় থেকে শুরু করে ক্রমান্বয়ে জাতীয় পর্যায়ে (বা বিপরীতমুখী) নামকরণ হবে। যেমন ধরুন- বসুরহাটে থানারোডের নাম হতে পারে মুক্তিযোদ্ধা ফজলুল হক সড়ক তেমনি ঢাকার ভূতের গলির নাম হতে পারে কুদরত-ই-খুদা সড়ক (উদাহরণ স্বরূপ)।
এরকম আরো নীতিমালা সংযোজন করা যেতে।
৩
প্রায় মনে হয় যুদ্ধাপরাধীদের বিচার কাজ ঢিলেতালে শুরু হবে নির্বাচনের আগে আগে। আরো একবার হয়তো স্লোগান শুনব যে 'বিচার প্রক্রিয়া তো শুরু হলো, শেষ করার জন্য আমাদের ভোট দিয়ে জয়মুক্ত করুন।'
"সবকিছু নষ্টাদের হাতে" যেতে দিতে দিতে আমরাই নষ্ট হয়ে যাচ্ছি!
৪
আমার একটা ক্ষোভ আছে। সবার প্রতি। সেটা ড্রয়িং রুমে চায়ের কাঁপে ঝড়তোলা ভীতু বাঙালি থেকে শুরু করে বিশ্ববিদ্যালয়ের সবার প্রতি। সবাই শুদ্ধ রাজনীতির স্লোগান দেয়; কিন্তু বছর শেষে নৌকা-ধানের শীষে সিল মারে! সেলুকাস।
কেউ কি এগিয়ে এসে একটি ভালো দল গঠন করতে পারে না? কয়জন লাগে? পাহাড়ের বিশালতা দেখে ভয় পাওয়ার কিছু নেয়; সব মানুষ পাশাপাশি কাঁধে-কাঁধ মিলিয়ে দাঁড়ালে পাহাড় কাদা হয়ে যায়; ঢের উদাহরণ আছে ইতিহাসে। 
৫
রাজনীতি বিষয়ক লেখা লিখতে গেলে নিজেকে নিজে করুণা করি। একটি ব্লগ পড়ে জানলাম জিয়া আন্তর্জাতিক বিমানবন্দরের নাম পাল্টাতে অর্ধশত কোটি টাকা নষ্ট হচ্ছে। কতগুলো মানুষের কর্মসংস্থান হয় অর্ধশত কোটি টাকায়? কতজন মানুষ দু'বেলা খেতে পারে?
কেউ জবাব দিবে না। জানি। আর সে কারণে নিরবতাই শ্রেষ্ঠ মনে হয়; যদি-ও ক্ষেত্রবিশেষে সেটা ভণ্ডামির চূড়ান্ত। 
৬
কোন দেশের মানুষ? বাঙলাদেশের। অনেকে নামই শুনে নি! কত কষ্টে বোঝাতে হয়। একবার এ্যাম্বেসীতে গিয়ে বাঙলাদেশ বিষয়ক কোন গ্রন্থ আছে কিনা জানতে চাইলে কর্তা আমাকে বললেন, 'কোন শাসনামলের? '৯৬? নাকি ২০০০?
কী আর করা। মন্ট্রিয়ালে 'মহারাজা' বলে একটা প্রসিদ্ধ রেস্তোরা আছে। বাঙালি-ভারতীয় মিশিয়ে। নাম বললে অনেকে চেনে। সেটা দিয়ে অনেক সময় কাজ সারতে হয়!
'অই যে মহারাজার খাবার যে ঘরনার। মালিক আমাদের দেশের লোকই।'
'হ্যাঁ, খাবার অনেক সুস্বাদু। তবে ঝাল আছে; আমার অবশ্য ঝাল ভালো লাগে।'
কিছু নোংরা বাঙালি আছে যারা বিক্রির আশায় সাইনবোর্ড লাগায় 'ইন্ডিয়ান কুজিন।'
আমার তো ইচ্ছে জাগে এইসব সাইনবোর্ডের নাম আগে পাল্টিয়ে ফেলতে।
"তাদের জন্ম পরিচয় ন জানি।"
৭
সবকিছু দেখে মনে হয় সরকার একটার পর একটা উসিলায় যুদ্ধাপরাধীদের বিচারকার্যে দেরী করছে। আর কতো? কবে হবে যুদ্ধাপরাধীদের বিচার?
শুনলাম ধর্মভিত্তিক রাজনীতি নিষিদ্ধ হবে। সেটা-ও হচ্ছে না; আওয়াজ পাচ্ছি না কোন। কেন যেন মনে হচ্ছে সরকারের উচিত আগে ধর্মভিত্তিক রাজনীতি নিষিদ্ধ করা, ফলে বেজন্মা কুত্তাগুলোর মেরুদণ্ড ভেঙে দেয়া হবে; বিচারের কাজটা সহজ হবে।
=========================================
অ
অন্দরমহল। বিকালের পাকা পাকা সূর্যের আলো এক আধটুকু চুয়ে আসছে জানালা দিয়ে। বিলাসী খাটের উপর বসে চুল পরিচর্যা করছেন দেখ বাঁছিনা। পাশে সরঞ্জাম নিয়ে দাঁড়িয়ে সেক্রেটারী কাম আধুনিক দাসীবৃন্দ।
'আজকাল ভয় করে।'
'সেকি খালা! আপনার ভয় করলে দেশের হইবে কী?'
'ছখিনা, কথাবার্তা সুন্দর করে বলো। এরকম আনইস্মার্ট ঢঙ্গে কথা বলবে না।'
'তা কইলেন না যে ক্যান ভয় লাগে?'
'স্বপ্ন দেখি, দুঃস্বপ্ন।'
'কিসের?'
'সেদিন দেখলাম বাথরুমে বদনা নিতে গিয়ে পড়ে মারা গেছি।'
'হায় হায়। আজই শাহজালালের মাজারে চল্লিশা দেন। আর আমাগো গেরামের সন্দেশ আলি খানাতুল্লাহ একবার ফরিয়াদ করেছিলেন যে স্বপ্নে দেখা জিনিসের নাম পাল্টায়ে ফেললে আজাব কেটে যায়।'
'কীরকম?' বয়েসী চুল তেল পেয়ে যেমন হালকা চকচক করে উঠে তেমনি তার চোখ দু'টো-ও।
'যেমন ধরেন কামরুল নামের কেউ আপনারে স্বপ্নে মেরে ফেলল তখন মুরগী-সিন্নি দিয়ে তার নাম ফাকরুল করে ফেললে দোষ কেটে যাবে।'
'তুই কি নিশ্চিত।'
'হ, খালাম্মা।'
'ঠিকাছে। বলেছিলাম না আমারে খালাম্মা না ডাকতে! আর শুন, কিসের নাম পাল্টামু। বদনার? হ্যাঁরে, বদনা নামটাতে কেমন যেন একটা মদনা মদনা ভাব আছে; আজিজের কুবি দলরে খবর দে- একটা রাজকীয় নাম ঠিক করে দেক।'
'খালাম্মা, আমার মনে লয় যে বাথরুমের নাম পাল্টাতে হবে। ওটার নাম গুপালগঞ্জ শৌচাগার রেখে দেন।'
'চুপ কর বেয়াদব।'
'চেতেন ক্যান। আর শুনেন, এমন-ও হইতারে যে আজাবটা অন্যখান দিয়া আসলো। আপনি তো প্রায় জনগণের খেদমতের জন্য বিদেশ যান। বিমানবন্দরে না জানি কী হয়।'
'কি বলতে চাস্।'
'অইটার নাম পাল্টায়ে ফেলেন।'
'ভালো কথা বলছস। কার নামে রাখা যায়। জয়ের নামে কিছু না। পোলাটা বিদেশে বিদেশে থাকে, মানুষজন স্মরণে আনে না। তাছাড়া, শুধু ি আর া পেলে দিলে হবে, সাইনবোর্ডের খরচ বাঁচবে।'
'কী যে কন। শুনেন। মাওলানা কারো নামে রাখেন। মাইনষের সহানুভূতি পাবেন; এছাড়া খোদারহমতে সিন্নি কম দিলে-ও মাইন্ডাব না।'
'ঠিক ঠিক।'
আ
'বানু, মনটা খারাপ।'
'ক্যান আপা?'
'সবার নামে তো সবকিছু হইল। আমার নামে তো কিছু নাই।'
'কিছু করেন। আপনার তো বিশাল ক্ষমতা। আপা, এককাজ করেন; আপনে তো নানা ইস্টাইলের শাড়ি, শাল পরেন; এগুলার নাম 'দেখ বাঁচিনা' রাখেন। পাবলিক তো ল্যাংটা থাকব না, আর পরতে গেলেই আপনারে মনে করব।'
'হ, ঠিক ঠিক।' তবজি পড়ার মতো বলতে লাগল দেখ বাঁছিনা। 'তবে, পুরুষরা তো শাড়ি পরব না।'
'ইয়ে ..বলতে লজ্জা লাগে; রাজা ফোটকা (?) প্যাকেটের নাম পাল্টায়ে দিতারেন।'


