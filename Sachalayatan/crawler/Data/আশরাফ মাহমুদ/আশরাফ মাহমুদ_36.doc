উষ্ণতার খনিজ



আবার! প্রথমপাতা থেকে দেখি পুরো কবিতা পড়ে ফেলা যায়! এরকম হলে তো প্রাইভেসী নিয়ে টানাটানি।  তাই উপরের এই লাইনগুলো সংযোজন করে দিলাম। লোকজন একটু কষ্ট করে চরে পড়ুক!
====================
উষ্ণতার খনিজ
====================
সিঁড়িঘরে প্রতুল অন্ধনদী, গামছা অথবা তোয়ালে আছে
দিনের সংকলন;
সে।
ঋতুস্নান।
ক্ষেতের খটকা।
ওগো বিষণ্ণ রেলিং, কার হস্তপরশে জন্ম দিয়েছ
উষ্ণতার খনিজ।
আমি।
বিভ্রান্তি কাটিয়ে চোস্ত মনে হেসে উঠে একসিঁড়িআলো
রেলিং ধরে ঝুলে থাকে প্রথা।
স্বপ্নপ্রবর।
মহাসময়ে বরাবরই ঘাঁটি পাততে ইচ্ছে হয় তার চুলপল্লীতে।
২৫/৯/২০০৯

