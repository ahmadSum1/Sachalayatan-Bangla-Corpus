চোখের আলনায় সাজিয়ে রাখি একেকটি তুমি



প্রথমপাতা থেকে দেখি পুরো কবিতা পড়ে ফেলা যায়! এরকম হলে তো প্রাইভেসী নিয়ে টানাটানি।  তাই উপরের এই লাইনগুলো সংযোজন করে দিলাম। ফলদায়ক হলে অন্য কবিতা পোস্টানোর সময় ব্যবহার করার ইচ্ছা রইল। আমিন।
======================
ঘুমিয়ে গেছি প্রকট জাগরণের শহরে
শারদীয় আকাশঘরের বিপরীত
খাস্তা রাতে লুকিয়ে রাখো চুল, হাতের তালু
বালকেরা গেঞ্জি পরে ঘুড়ি ওড়াতে ভরপুর
আজ কোন কাজ নেই তাই দারুণ বসে আছি মজে
বিষণ্ণ চালকুমড়ো
কয়েকটি বনমোরগ এসে সংকেত দিয়ে যায়
পালকনৃত্যের
জলের তীলক মুছে অমল পোশাকে
দেখি
বহিরঙ্গ।
চোখের আলনায় সাজিয়ে রাখি একেকটি তুমি
১৫/৯/২০০৯

