তোমার চিন্তা রাতে ছায়ার খোরাক



================================
গীতিকথা (লিরিক): তোমার চিন্তা রাতে ছায়ার খোরাক
================================
তোমার চিন্তা রাতে ছায়ার খোরাক
অগোছালো স্বপ্ন মেলে
আমার রাতশস্যে আলেয়া জোনাক
যেমন যাচ্ছে এলেবেলে
প্রায়দিন বাড়ি ফিরি- বাসে-ট্রেনে
চোখগুলো জীবনের ইস্টিশনে সংকেতবাতি
কোনদিন ভুল করে-ও আনমনে
হয় না ফেরা নিজের কাছে পুরোপুরি অরতি
অচিন সূত্রে পরষ্পরকে রাখি স্বপ্নকোলে
ঠিক ঠিক ভ্রমর হবো হয়তো জারুল ফুলে
হও যদি রঙের আবেশ
এক একটি রোদে ঘুম ভেঙে চপল সকালে
কারো মুখ বাস্তবের রেশ
সেদিন শুভ অশুভের ব্যবধান ঘুচালে
৯/১২/২০০৯

