অহঙ লেগে আছে যার চুলের খোঁপায়



===================
গান: অহঙ লেগে আছে যার চুলের খোঁপায়
===================
বিকেলের আনাগোনা একটি পথে হারায়
অহঙ লেগে আছে যার চুলের খোঁপায়
চাপা স্বভাবে কমল নীরবে কী বলা যায়
জানাতে গেলে-ও না জানার দোলায়
ঝুলে থাকি ভ্রান্তি নিয়ে কেয়াবনে পথ হারানো
অন্য খোঁপায় তবে বিকেল না হয় মনমাড়ানো
একটি তারা ঘুমিয়ে পড়বে একা
একটি তারা তার চোখের পাহারা
একটি চাঁদ লুটিয়ে আসবে বাঁকা
একটি চাঁদ বিহারে জোছনাধারা
হাত চলকে টেবিলে কফি পড়ে গেল খানিক
ঠোঁট চলকে কয়েকটি চুম্বন
শুধু বিকেলটুকু তোমার তারে বাঁধা অনেক
খোঁপা ও বিকেল যেন তারগ্রহণ
১২/১/২০১০

