স্বগত



আমাদের প্রত্যেকের আছে নিজস্ব দুঃখ। অবশ্য নিজের কষ্ট অন্যের সাথে ভাগ করে নিজেকে ক্ষণিকের জন্য কিছুটা ভারমুক্ত মনে হয়। আবার অন্যের দুঃখেও আমরা কাতর হই। অন্যেরা যখন নিজের বেদনা আমাদের সাথে ভাগ করে নেয়, তখন ব্যক্তিগত দুঃখ যেন কিছুক্ষণের জন্য আমাদের ভাবনার ফোকাস থেকে সরে পটভূমিতে চলে যায়। ভুলে থাকাই কি সুখ? তাহলে তো অন্যের দুঃখের কথা শুনে নিজে সুখী হওয়া যেতে পারে। বন্ধু প্রশ্ন করেন, তাহলে কি আমাদের সুখের জন্য অন্য কাউকে দুঃখী হয়ে থাকতে হবে?


