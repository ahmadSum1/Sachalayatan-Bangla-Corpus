মাতাল রাজ্জাকের গান



বল ধরো , প্রাকটিস করো মনমোহন গোলকিপার
দেহ মাঠে বল খেলতে চায় মন আমার, মন রে...

আছে দশ ইন্দ্রিয় দশ তারা, আরো সব বিজাতিরা
এই মাঠে খেলবি যারা হইয়া বিশ্ব খেলোয়াড়
খেলতে চাও মন গোপী ভজন, গায়ে পড় গেউরা বসন
অধিনায়ক পাগলা মদন পাগলামী করবে না আর ।।

অফসাইড ফাউল হইলে, বল পাবে বিরোধী দলে
গোল করিতে না পারিলে বলটারে করিবে কর্ণার;
লাগবে দোনো দলে ঠেলাঠেলি , জ্ঞান হারাইয়া পড়বে গোলি
রাহু খাবে চন্দ্র গিলি,চমক পাইয়া আলেয়ার।।

সুন্দর মাঠদেখিতে গোলাই,এত খেলি সাধ মিটে নাই
কোমর ভাংলাম খাল-বাকলা নাই, তবু মন চায় খেলিবার
কত জুয়ান মাঠে গিয়া, হাটু কোমর মাজা খাইয়া
মাতাল রাজ্জাকে তাই দেখিয়া খেলা থুইয়া নমস্কার...
...দেহ মাঠে বল খেলতে চায় মন আমার(কোরাস)

কথা ও সুর : মাতাল রাজ্জাক
