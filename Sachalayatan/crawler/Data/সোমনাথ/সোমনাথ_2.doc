কমলেশ পাল-১০



পাঁচিল
- কমলেশ পাল ("সেই মুখ সেই আর্তনাদ" কাব্যগ্রন্থ থেকে)
============================
দুটি বাড়ি পাশাপাশি, তাদের সম্পর্ক পঁচিলের৷
এ বাড়িটি বড় নয়,
ও বাড়িটি এর চেয়ে বেশি কিছু নয়৷
কেবল দু-পাশ থেকে দুই জোড়া হাত
বড় করে উঁচু করে তুলেছে পাঁচিল৷
যতটা উন্নত হলে -
এ বাড়ির বুক
ও বাড়ির বুকের অসুখ
কতখানি, জানতে পারে না;
এ বাড়ির মুখ
ও বাড়ির মুখে চুমু
খেতে গিয়ে ঘষা-খায় বালির দেয়ালে -
পাঁচিল উঠেছে ততখানি৷
এখন এ ওর দিকে ছুঁড়ে দেয় অ্যান্টেনার উদ্ধত ভ্রূকুটি৷

