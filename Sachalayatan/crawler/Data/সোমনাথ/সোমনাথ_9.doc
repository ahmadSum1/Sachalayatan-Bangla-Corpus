কমলেশ পাল-৯



কুনারামের দেশ দর্শন
-কমলেশ পাল
===========================
হ্যা ব নুনা, পাত-পালা বিচে
তুকে যে চার কিলাস তক্ পড়্হালম
ত, কি শিখলি?
মুদের দ্যাশটো চিন্হতে লারলি ৷৷৷৷
মুদের দ্যাশটো চিন্হতে লারলি ৷৷৷৷
কীটো শিখ্লি?
পড়্হেছে বটে বাবুর ছা-টো!
বইল্লেক্ : কুনারাম, জমিনের কাজটো সাইর্লে?
বইল্লম : নাই সাইর্ল৷ টুকু বাকি রহি গেল৷
বেজাই রইদ্, কাড়ার চাম ফাটে যাবেক৷
ত, মুই ফাব্ড়া ছাড়ি নাই হে!
এব্রে দমে ভুখ্ লাইগে গেল ৷৷৷৷
মনে লিছে পেটে শাবল হুইড়্ছে৷
খাতে যাছি৷
ত, উ বইল্লেক : খাবার কথাটৈ ভাইব্ছ?
দ্যাশের কথাটো ভাইব্ছ নাই?
বইল্লম: মুরুক্ষু লোক আইজ্ঞা
পেটের ধান্দতে জেবনটো কাইটে গেল -
দ্যাশ চিন্হ্তে লাইর্লম৷
ত, বাবুর ছিলাটো মোকে, ডাইকে, জান্লা বাগে
ঘরের ভিতরকে ভাইল্তে বইল্লেক -
: হুই দেখ্অ কুনারাম, উটো মুদের দ্যাশ৷
উপরকে মিহাল পাহাড়, লিচে ভারতসাগর!
দেইখ্লাম! দ্যাশটো কাগজের বটে ৷৷৷৷৷
হ্যা ব নুনা, মোর বাপটো দেইখ্তে পালেক নাই ৷৷৷৷৷৷
মুই দেইখ্তে পালি নাই ৷৷৷৷৷৷
তু দেইখ্তে পালি নাই
দেশটো গোটাই বাবুরা ঘরকে সিমাই লিলেক !
অহ্হ হ: হ: হ -
মুদের সকলের চইখে বাবুরা ভেলা ঘষি দিঁইছে ৷৷৷৷৷৷
ত, লাগড়াটোকে পিটি-করি হাঁকড়াইঁ দে -
হেই ই ৷৷ ই৷৷৷ গরীব লোকমান৷৷৷৷৷৷
মুদের দ্যাশটোকে বাবুরা ঘরকে সিমাইঁ লিন্ছে হে ৷৷৷৷
তুমরা আইস হে ৷৷৷৷
দল বাঁইধে আইস হে ৷৷৷৷৷
মুদের দ্যাশটো বাহারকে আইন্তে হবেক ..... !!

