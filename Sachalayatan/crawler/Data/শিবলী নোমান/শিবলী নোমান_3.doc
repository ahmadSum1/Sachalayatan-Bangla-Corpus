ফেইসবুকে নারী নিপীড়ন



তিথি (ছদ্মনাম) থাকেন ঢাকা শহরের একটি সরকারি কোয়ার্টারে। বাবা আইন শৃঙ্খলা রক্ষাকারী একটি বাহিনীর কর্মকর্তা। কলেজে পড়াশোনা করেন। হঠাৎ করেই তার নামে ফেইসবুকে একটি গ্রুপ খুলে ফেললো কারা যেনো। তার ছবি ব্যবহার করা হলো সেখানে। গ্রুপের নাম ‘তিথির (আসল নামটি আমরা বলছি না) প্রেমিক আমরা সবাই’। গ্রুপটিতে তার সম্পর্কে ভয়াবহ রকমের বাজে তথ্য দিয়ে সামাজিকভাবে হেয় করার যতো রকমের চেষ্টা সবই চলতে থাকলো।
গণমাধ্যমের সঙ্গে যুক্ত এক তরুণ তার নিজের ফেইসবুক অ্যালবামে পরিবারের ছবি আপলোড করেন। কিন' ছবি আপলোড করার পরের দিনই তিনি দেখতে পান তার স্ত্রীর ছবিতে শরীরের বিশেষ বিশেষ জায়গায় ফেইসবুকের একজন সদস্য ট্যাগ করে অশ্লীল মন-ব্য করেছে। তরুণ গণমাধ্যমকর্মী খুঁজে বের করেন, এই অপকর্মের হোতার বাড়ি বগুড়ায় এবং ঢাকার একটি ঠিকাদারি প্রতিষ্ঠান চালায়। ছবি থেকে ট্যাগ মুছে তার মোবাইল নম্বর খুঁজে বের করে তাকে ফোন করা হলে সে জানায়, তার ফেইসবুকের পাসওয়ার্ড অন্য এক বন্ধুর কাছে ছিলো। কাজটি সে করেছে এবং এর জন্য সে দুঃখ প্রকাশ করে। এর চেয়ে বেশি কিছু করার কোনো উপায় ঘটনার শিকার গণমাধ্যম কর্মীটিও পেলেন না। শুধু ফেইসবুকে তার বিরুদ্ধে রিপোর্ট করলেন। কিন' সেই সদস্য এখনো ফেইসবুকে বহাল তবিয়তে।
ওপরের দু’টি ঘটনাই বিশ্বের অন্যতম বৃহৎ ও পরিচিত সামাজিক যুথবদ্ধতা সংক্রান- সাইট ফেইসবুকের। এ দু’টি প্রতিনিধিত্ব করে ওইসব অসংখ্য ঘটনার যার মাধ্যমে এই সাইটটিতে প্রতিদিন নীরবে ঘটে চলেছে নারীর ওপর মানসিক নির্যাতন। জনপ্রিয় এই সাইটে আমাদের দেশের হাজার হাজার মানুষও নিয়মিত অন-র্জালিক বন্ধুত্ব খোঁজেন। নিজের নাম গোপন রেখে শুধুমাত্র ইমেইল পরিচিতি ব্যবহার করে ছদ্মনামে ফেইসবুকে অ্যাকাউন্ট খুললেও তা কার্যকর হয়। সেই সুযোগ নিয়ে ছদ্মনামে ফেইসবুকে ঢুকে নারীদের নাম, ছবি ব্যবহার করে তাদের সামাজিকভাবে বিব্রত করার জন্য গ্রুপ খোলা হয়। সেখানে জুড়ে দেয়া হয় তাদের অসতর্ক মুহূর্তে তোলা ছবিও। যেহেতু ফেইসবুকে ব্যবহৃত নাম ধরে সদস্য খুঁজে বের করা দুস্কর, তাই নিজ নাম ব্যবহার করে অনেককেই নারীদের ছবিতে আজেবাজে মন-ব্য ও নানা অশ্লীল ট্যাগ জুড়ে দিতে দেখা যায়। ফেইসবুকে ব্যবহারকারীকে নিষিদ্ধ করার প্রক্রিয়াটি অনেক দীর্ঘসূত্রিতায় আক্রান-। ফলে বারবার রিপোর্ট করার পরেও এ ধরনের ব্যবহারকারীরা বহাল তবিয়তেই রয়ে যান।
‘তিথির প্রেমিক আমরা সবাই’ বলে যে গ্রুপটির কথা শুরুতেই বলা হয়েছে, সেই গ্রুপটিতে সদস্য হয়েছেন এ পর্যন- ৩৭ জন। সদস্য হবার পরে অনেক সদস্যই এই গ্রুপের কাজকর্ম সম্পর্কে আপত্তি জানিয়ে আসছেন। কিন' গ্রুপের নির্মাতারা প্রকাশ্যে তিথির ব্যক্তিগত ছবি ব্যবহার করে জানাচ্ছেন, তিথি প্রেমিক বদল করেন বলে সবাইকে সতর্ক করতে তারা এই গ্রুপ খুলেছেন। যতোরকমের অশ্লীল মন-ব্য একজন নারীকে নিয়ে করা যায়, তার কোনোটিই এই গ্রুপে বাদ রাখেননি উদ্যোক্তারা। গ্রুপের ধরন এবং এতে তিথির যেসব ছবি ব্যবহার করা হয়েছে, তা থেকে ধারনা করা যায়, তিথির একসময়ের ঘনিষ্ঠ কেউ কোনো কারণে রুষ্ট হয়ে প্রতিশোধ নিতেই এই গ্রুপ খুলেছেন। পুর্ণিমা আহমেদ এবং তারিন জাহান নামের দুই ফেইসবুক সদস্য এই গ্রুপ খুলেছেন। প্রোফাইল থেকে দেখা যাচ্ছে, এগুলো তাদের প্রকৃত নাম বা পরিচয় হবার সম্ভাবনা ভীষণ কম। শুধুমাত্র এই একটি গ্রুপ খোলার জন্যই এই সদস্যরা ফেইসবুকে এই নামগুলো ধারন করে ফেইসবুকে প্রবেশ করেছেন। ফলে তাদের অসি-ত্ব খুঁজে বের করা মুশকিল। কিন' যে নারীটিকে নিয়ে এই গ্রুপ তার ছবি তার অনুমতি ছাড়াই এভাবে ব্যবহার করায় তিনি রীতিমতো গৃহবন্দী হয়ে পড়েছেন। 
এইরকমই আরেকটি গ্রুপ রয়েছে যার শিরোনামটিও এতোই অশ্লীল যে লিখা মুশকিল। ধরে নিই এই গ্রুপটির নাম ‘শয়তানি’। গ্রুপটির ধরনের ছকে একে ‘বিজনেস- মার্কেটিং অ্যান্ড অ্যাডভার্টাইজিং’ বলে উল্লেখ করা হলেও সেই উদ্দেশ্য যে আসলে তাদের নয়, তা বোঝা যায় গ্রুপটি একনজর দেখলে। এখানে একজন নারীর ছবি ও নাম ব্যবহার করে তাকে সামাজিকভাবে যতোভাবে সম্ভব হেয় করার চেষ্টা চালানো হয়েছে। গ্রুপটির ক’টি দেয়াললিখা (ওয়াল পোস্ট) দেখলে বিষয়টি স্পষ্ট হবে। সেখানে জানুয়ারির ২২ তারিখে মাসুম আলী নামের একজন ফেইসবুক ব্যবহারকারী গ্রুপে প্রবেশ করে লিখে দেন, ‘ইউ গাইজ হাভ ডান এ গ্রেট জব (তোমরা খুব ভালো একটা কাজ করেছো)।’ পরের দিন নওয়ার আসগর নামের আরেকজন লিখেছেন, ‘ওর (নারীটির) বয়ফ্রেন্ড একটা চাপাবাজ’। আমিনুল মোহাম্মদ ইসলাম নামের একজন লিখেছেন, ‘এইটা কে? চেহারা ভালো দেখা যায় না!’ এর জবাবে ইফতেখার আহমেদ নামে একজন লিখেছেন, ‘নো ওরিজ ডুড (কোনো চিন-া নাই), কিছুদিন পর ওর (নারীটির) ছবি আপলোড করবো। এখন এডিট করছি।’ বোঝাই যায়, নারীটিকে হেয় করতে কোমর বেঁধেই নেমেছেন এই গ্রুপের সবাই। গ্রুপ তৈরি করেছেন আকাশ আকিব ও মামুন আহমেদ নামে দুই সদস্য। বলা বাহুল্য এই দু’জন তাদের প্রকৃত নাম ব্যবহার করেননি বলেই তাদের প্রোফাইল দেখে ধারনা করা যায়। ‘হটক্লাব’ নামের একটি গ্রুপ রয়েছে, যেখানে একজন নারী নয়, বেশ কয়েকজন নারীর অসতর্ক মুহূর্তের ছবি ব্যবহার করা হয়েছে। এখানে রয়েছে নানা অশ্লীল ইঙ্গিতও। 
ফেইসবুকে এই গ্রুপগুলোর মতো অসংখ্য গ্রুপ রয়েছে। এগুলোর বিবরণই বলে দেয়, প্রতিনিয়ত নারীদেরকে উদ্দেশ্যমূলকভাবে এখানে কীভাবে নিপীড়িত করা হচ্ছে। এর বাইরেও কমন ইন্টারেস্ট- সেক্সুয়ালিটি ধরনের (ক্যাটাগরি) আওতায় অসংখ্য গ্রুপ খোলা হয়েছে। এগুলোতেও আমাদের দেশের নারীদের ছবি আপলোড করা রয়েছে। এমনকি অনেক ছবির সঙ্গে সংশ্লিষ্ট নারীদের নাম, ঠিকানা ও মোবাইল ফোন নম্বরও দিয়ে দেয়া হয়। রাজশাহী বিশ্ববিদ্যালয়ের প্রাক্তন এক ছাত্রী জানান, তিনি তার কয়েকজন বন্ধুর অনুরোধে ফেইসবুকে ঢোকেন। অবসর কাটাতে ভালোই লাগতো। কিন' হঠাৎ করেই তিনি কিছু আপত্তিকর বার্তা তার মেইলবক্সে পেতে শুরু করেন। তিনি প্রোফাইল ছাড়াও অ্যালবামে নিজের কিছু ছবি ব্যবহার করেছিলেন। ছবিতে এতো আজেবাজে মন-ব্য আসা শুরু করলো যে তিনি বাধ্য হয়ে প্রোফাইল থেকে নিজের ছবি সরিয়ে নেন। আরো একজন নারীর খোঁজ মেলে, যিনি ইডেন কলেজের প্রাক্তন ছাত্রী। কর্মজীবনে প্রবেশ করেছেন ইতিমধ্যে। হঠাৎ একদিন তার এক বন্ধু খোঁজ দিলেন যে, ফেইসবুকে তার কিছু আপত্তিকর ছবি দেয়া হয়েছে। ছবির সঙ্গে তার নাম, ঠিকানা ও মোবাইল নম্বর তুলে দেয়া হয়েছে। সেই রাত থেকেই মোবাইল ফোনে উৎপাত শুরু হলো। বাধ্য হয়ে তিনি ঠিকানা ও মোবাইল ফোন নম্বর বদল করে রেহাই পান। তিনি বলেন, ‘সমস্যা যখন শুরু হলো, তখন দিশেহারা হয়ে গেলাম। বুঝতে পারলাম আমারই কোনো ঘনিষ্ঠ বন্ধু এই কাজটি করেছে। কিন' কোথায় গেলে আমি এর প্রতিকার পাবো, বুঝতে পারলাম না। ফলে নিজেই নিজেকে গুটিয়ে নিলাম।’
ইতিমধ্যে ফেইসবুকে নারী নিপীড়ন প্রসঙ্গে সোচ্চার হয়েছেন এই নেটওয়ার্কটির সদস্যরা। প্রায় আড়াই হাজার সদস্য মিলে একটি গ্রুপ খুলেছেন ‘স্টপ আনঅথরাইজড ইউজ অব গার্লস ফটোজ’ নামে। এই গ্রুপটির সদস্যরা ৬৩ জন ফেইসবুক সদস্যকে চিহ্নিত করে একটি তালিকা প্রকাশ করেছেন, যারা নারী নিপীড়নমূলক কর্মকান্ডে যুক্ত। বিষয়টি নিয়ে ফেইসবুকেই কীভাবে প্রতিরোধমূলক তৎপরতা চালানো যায় সেটিও ওই গ্রুপে সদস্যরা আলোচনা করছেন। এই গ্রুপটির এক সদস্য রেহনুমা সনম খন্দকার জানিয়েছেন, সমপ্রতি তার পারিবারিক কিছু ছবি কোনোভাবে তার ফেইসবুক অ্যালবাম থেকে চুরি করে রেহনুমা সনম নামেই আরেকটি অ্যাকাউন্ট খুলে সেখানে ব্যবহার করা হয়েছে। প্রতিটি ছবিতেই রয়েছে আপত্তিকর ট্যাগ। রেহনুমা জানান, বারবার আপত্তি করার পরেও ফেইসবুক কর্তৃপক্ষ ব্যবস'া নেয়নি। 

