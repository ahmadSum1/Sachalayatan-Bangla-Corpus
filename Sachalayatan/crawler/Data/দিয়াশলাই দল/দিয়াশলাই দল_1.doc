কাঠগড়ায় গল্প: সচলায়তন বিষয়ভিত্তিক সংকলন - না বলা কথা



কাঠগড়ায় গল্প
সচলায়তন বিষয়ভিত্তিক সংকলন: না বলা কথা
ফাল্গুন ১৪১৫
প্রকাশায়তন, ঢাকা-১২১৩
প্রচ্ছদশিল্পী: অমিত আহমেদ
ISBN: 984-300-003082-7
৬৫ পৃষ্ঠা
শুরুর কথা
সচলায়তন অণুগল্প সংকলন "দিয়াশলাই" প্রকাশের পর থেকে যে প্রশ্নটি আমরা অবিরত পেয়েছি তা হলো, "নতুন ই-বই কবে হবে?" ই-বই করতে গিয়ে বুঝেছি ই-বই আর ছাপা-বইয়ে মধ্যে পার্থক্য কেবল ছাপা আর বাঁধাইয়ে। আমরা বই না প্রেসে না পাঠিয়ে পিডিএফ-এ প্রিন্ট নেই, বাঁধাই না করে আপলোড করে দেই; এছাড়া বাকি সব কিন্তু গতানুগতিক বই প্রকাশের কার্যধারা মেনেই চলে। তাই চাইলেই খুব দ্রুত একটা ই-বই তৈরি করে ফেলা যায় না।
দেরির কথা
দিয়াশলাই দলের সবার ব্যক্তিগত ব্যস্ততার কারণে "কাঠগড়ায় গল্প" প্রকাশে আমাদের ছয়দিন দেরি হয়ে গেলো... আমরা এজন্য আন্তরিক ভাবে ক্ষমাপ্রার্থী।
লেখার কথা
"কাঠগড়ায় গল্প" সচলায়তনের দ্বিতীয় বিষয়ভিত্তিক ই-বই (এর আগে প্রকাশিত হয়েছিলো "ফেলে আসা ছেলেবেলা")।
আমাদের এবারের বিষয় ছিলো "না বলা কথা।" যেসব কথা আমরা বলতে না পেরে নিজের মধ্যে চেপে রেখেছি। যেসব কথা কাউকে বলতে গিয়েও আর বলা হয়নি। "না বলা কথা" মানেই "গোপন কথা", তা কিন্তু নয়। কতো কথাই তো আমাদের বলা হয় না। লজ্জায়, সংকোচে... হয়তো সুযোগের অভাবে। আবেগের কথা, রাগের কথা, ভালোবাসার কথা, কৃতজ্ঞতার কথা নিজের মধ্যেই চাপা পড়ে থাকে। এমন কথার প্রকাশ নিয়েই আমাদের এবারের ই-বই।
এবারের বইয়ের বিষয় যে একটু সংবেদনশীল ছিলো তা বোঝা গেছে লেখক/ব্লগারদের প্রতিক্রিয়ায়। অনেকেই ব্যক্তিগত যোগাযোগের মাধ্যমে জানিয়েছেন লেখার মতো কোনো বিষয় তারা খুঁজে পাচ্ছেন না। কয়েকজন আমাকে ব্যক্তিগত ইমেইলে লেখা পাঠিয়ে জানতে চেয়েছেন "বিষয়টা কি প্রকাশ করা ঠিক হবে?" অনেকে ইচ্ছে থাকা সত্ত্বেও ব্যক্তিগত ব্যস্ততার জন্য লেখা পাঠাতে পারেননি।
এরপরেও আমরা প্রকাশ করার মতো অনেক লেখা পেয়েছি। দম বন্ধ করে পড়ে যেতে হয় এমন সব লেখা!
কৃতজ্ঞতার কথা
বইটির ISBN কষ্ট করে জোগাড় করে দিয়েছেন শুদ্ধস্বরের টুটুল (আহমেদুর রশীদ) ভাই। তাঁকে অসংখ্য ধন্যবাদ। সেই সাথে ধন্যবাদ দেবো সকল সচল, অতিথি সচল আর অতিথি লেখকদেরকে। আপনাদের সম্পূর্ণ সমর্থন না পেলে এই বইটা আলোর মুখ দেখতে পেতো না।
পরের কথা
লেখকদেরকে অনুরোধ করবো "কাঠগড়ায় গল্প" বইয়ে প্রকাশিত লেখা অন্য কোথাও প্রকাশ না করতে। যদি করতেই হয় তবে শেষে লেখাটা যে "কাঠগড়ায় গল্প" বইয়ে প্রকাশিত, আর এই পোস্টের লিংক উল্লেখ করে দিলে ভালো হয়।
আপনাদের "কাঠগড়ায় গল্প" পাঠ শুভ হোক।
দিয়াশলাই দলের পক্ষ থেকে,
অমিত আহমেদ
ডাউনলোড করুন
ফায়ারফক্স: রাইট ক্লিক করে "Save link as" টিপুন;
ইন্টারনেট এক্সপ্লোরার: রাইট ক্লিক করে "Save target as" টিপুন।
সূচিপত্র


