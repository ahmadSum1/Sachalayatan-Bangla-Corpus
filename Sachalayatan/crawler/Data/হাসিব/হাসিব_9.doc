খিলাফতের আলোয় জিহাদের পুনরুজ্জীবনঃ দাবিক প্রবন্ধের সারসংক্ষেপ



আইসিসের মুখপাত্র ম‍্যাগাজিন দাবিকের ১২তম সংখ‍্যায় বাংলাদেশের পরিস্থিতি একটি প্রবন্ধ ছাপা হয়েছে। প্রবন্ধটির শিরোনাম The Revival of Jihad in Bengal: With the Spread of the Light of the Khilafah। লেখক আবু আব্দির রাহমান আল বাঙ্গালি। এই আর্টিকেলে আইসিস বাংলাদেশে ঘটা কিছু ঘটনার বিষয়ে তাদের দায়িত্ব পুনরায় স্বীকার করেছে। এই স্বীকারোক্তির মাধ‍্যমে সাইট ইনটেলিজেন্সের সরবরাহকৃত তথ‍্যগুলোর একটা ভেরিফায়েবল সোর্স পাওয়া গেল। বিডিনিউজ এই বিষয়ে একটি রিপোর্ট ছেপেছে। ওখানে তারা শিরোনাম দিয়েছে, “ফের দায় স্বীকার ‘আইএস’র, বাংলায় ‘খিলাফতের’ খবর”। বাংলায় খিলাফত সম্পর্কে কিছু আইসিসের ম‍্যাগাজিনে বলা হয়নি। এ ধরণের তথ‍্য প্রমাদ দুর করতে এখানে দাবিকের আর্টিকেলটির একটা সারসংক্ষেপ দেয়া হলো।

১. প্রবন্ধটি শুরু হয়েছে বাংলাদেশে জিহাদের ইতিহাস বর্ণনা করে। ইতিহাস বলতে গিয়ে বলা হয়েছে আফগানিস্তানে কমিউনিস্টদের বিরুদ্ধে জিহাদ শেষ করে আশির দশকে বাংলাদেশি জিহাদিরা দেশে ফিরে যায়। দেশে জিহাদের পরিকল্পনা নিয়ে গেলেও তাদের সে পরিকল্পনা সফল হয়নি গুরুত্বপূর্ণ বিষয়গুলোতে তাদের সুনির্দিষ্ট ধারণা না থাকায়। এদের ব‍্যর্থতার পরে শায়েখ আব্দুর রাহমানে জেএমবির মাধ‍্যমে সর্বপ্রথম মুজাহিদদের সংগঠিত করেন এবং এর মাধ‍্যমে বাংলার মুজাহিদরা এক নতুন আশার আলো দেখতে পান। মুরতাদ সরকার শায়েখ আব্দুর রাহমান এবং তাদের কিছু সঙ্গিসাথীকে শহীদ করার পর বাংলাদেশে জিহাদি তৎপরতায় কিছুটা ভাটা পড়ে। অবশিষ্টদের কেউ কেউ যারা দুনিয়াবি লোভে দলে ভিড়েছিল তারা দলত‍্যাগ করে। শুধুমাত্র কয়েকজন মুজাহিদ টিকে থাকে।

২. জেএমবির পতনের পেছনে তারা “বিগত সরকার, যেটা মূলতঃ মুরতাদ বাংলাদেশ জাতীয়তাবাদি দল (বিএনপি) এবং জামায়াতে ইসলামী বাংলাদেশ (যেটা কার্যত মুসলিম ব্রাদারহুডের ভারতীয় উপমহাদেশীয় সংস্করণ)”কে দায়ি করে। দাবিকের প্রবন্ধ অনুযায়ী, “সাম্প্রতিক সময়ে, বিএনপির জাতীয়তাবাদি মুরতাদেরা এবং জামাতে ইসলামীর সংসদীয় মুরতাদেরা মুজাহিদ স্কলারদের ফাঁসির “আইনি প্রক্রিয়ায়” অংশ নিয়েছে এবং উল্লাস প্রকাশ করেছে।” তাদের পরিণতি আরেক তাগুত আওয়ামী লীগের হাতে একই হয়েছে এই তথ‍্য দিয়ে ঘটনাটিকে তারা ইরাকে বিবদমান দুই পক্ষের সাথে তুলনা করেছে।

৩. লেখক [url=https://en.wikipedia.org/wiki/Al_Wala'_Wal_Bara]ওয়ালা ও বারা[/url] বিষয়ে গুরুত্ব দিয়েছে প্রবন্ধের শুরুতেই। এই ধারণাটির অর্থ হলো মুসলিম ভাইদের সাথে বন্ধুত্ব ও অমুসলিমদের প্রতি কোন বন্ধুত্ব বা প্রশংসা না করা। দাবিকের মতে এই ধারণার সবচাইতে নিন্মস্তর দেখা দেয় আরব বসন্তের মতো ২০১৩ সালে নাস্তিক ব্লগারদের  বিরুদ্ধে আন্দোলনের সময়। এই বিষয়ে আন্দোলনরত পক্ষগুলোকে জিহাদের দাবিদার উল্লেখ করে প্রবন্ধটিতে বলা হয়, “জিহাদের দাবিদার পক্ষগুলো তখন প্রকাশ‍্যে কবরপুজাতে লিপ্ত রাসুলের ভন্ড প্রেমিক, জামায়াতে ইসলামি যারা প্রকাশ‍্যে ধর্মীয় গণতন্ত্রের সমর্থক এবং দেওবন্দীরা যারা জামিয়াহর (jahmiyyah) ধারণার সাথে একমত পোষণ করে তাদের সবার সাথে জোট গঠনের আহবান জানায়। এই জোট গঠনের আহবান জানানো হয় একটা কমন এনিমি অর্থাৎ নাস্তিক ও বামপন্থীদেরকে মোকাবেলা করার জন‍্য যারা ইসলাম ও এর রসুলকে অভিশাপ দেয়। জিহাদের দাবিদাররা দাবি করে যে উম্মাহর মধ‍্যে সামান‍্য ইস‍্যুতে বিভেদ আনলে সেটা নাস্তিকদের সামনে দুর্বল ও বিভক্ত হিসেবে উপস্থাপন করবে।”
৪. প্রসঙ্গক্রমে জিহাদের দাবিদার (মূলতঃ এখানে কওমী মাদ্রাসা গ্রুপটিকে বলা হয়েছে মনে হয়েছে) গ্রুপটি সম্পর্কে বলেছে, “একইভাবে তারা দাবি করে মুজাহিদদের হানাফি মাজহাব অনুসারে নামাজ আদায় করা উচিৎ এমনকি সেটা মুতাওয়াতির সুন্নাহর বিপক্ষে গেলেও। তারা এটা জাস্টিফাই করে এই যুক্তিতে যে মুজাহিদদের মাজহাব নির্ধারিত হয় স্থানীয় রীতি অনুসারে। এটা এরকম যেন মুজাহিদদের মাজহাব সালাফ থেকে ভিন্ন।”
৫. অন‍্য ক্রীয়াশীল গ্রুপগুলোর কথা বলতে গিয়ে প্রবন্ধটিতে বলা হয়েছে তারা সবাই জনপ্রিয় জিহাদে অংশ নিতে চায়। তারা জনপ্রিয় হবে না এরকম কোন পদক্ষেপে যেতে চায় না। তাদের কাফির বলা হলে তারা পাল্টা খারিজি বলতে শুরু করে বিপক্ষদলকে। এই বিষয়টাকে প্রবন্ধটিতে ফিতনা হিসেবে উল্লেখ করা হয়েছে।
৬. প্রবন্ধের দ্বিতীয় অংশে খিলাফাতের ঘোষণা সম্পর্কে বলা হয়েছে। শামদেশে ১৪৩৬ হিজরীর ১লা রমজানে এই খেলাফত ঘোষণা করা হয়। এই খিলাফাতের ঘোষণা পর বাংলার মুজাহিদদের আর কোন দলের পার্টিজান হবার দরকার নেই। অর্থাৎ জামায়েতুল মুজাহিদিন, আল কায়েদা অথবা অন‍্য কোন দলের বৈধতা ফুরিয়েছে। বাংলার মুজাহিদরা “মোল্লা ওমরকে প্রকৃত আমিরুল মুমিনিন মানে এরকম কোন দলের” (এখানে আল কায়েদার কথা বলা হয়েছে) কোন ওজর আপত্তি গ্রাহ‍্য করবে না। প্রবন্ধে বলা হয়েছে, “The mujāhidīn realized that the unity of the Ummah could only happen through a leader with true authority, not an unwise man in some unknown hiding place releasing outdated video messages with pledges of allegiance to a dead man and scolding others for not doing the same!”। এই বক্তব‍্যের মাধ‍্যমে তারা আল কায়েদার সাথে তাদের সুস্পষ্ট দুরত্ব বুঝিয়ে দিয়েছে।
৭. প্রবন্ধের তৃতীয় অংশে খেলাফতের আলোয় জিহাদের পুনরুজ্জীবন সম্পর্কে বলা হয়েছে। এই পুনরুজ্জীবন বর্ণনা করতে লেখক তাদের দ্বারা ঘটিত কিছু ঘটনার কথা উল্লেখ করেছে। 

তারা,
□ সিজার তাভেল্লার হত‍্যাকান্ডের কথা স্বীকার করেছে 
□ রংপুরে জাপানি নাগরিক হত‍্যার কথা স্বীকার করেছে
□ আশুরায় “শিরকী মিছিলের ওপর” “string of bombs” এর বিস্ফোরণ ঘটিয়েছে। এতে ১০০র বেশি মুরতাদ নিহত ও আহত হয়েছে।[/li]
□পুলিশ চেকপয়েন্টে হামলার কথা স্বীকার করেছে।

৮. তারা প্রবন্ধে আইসিসের মুখপাত্র শায়েখ আবু মোহাম্মদ আল আদনানীএর একটি বক্তব‍্য কোট করেছে। বক্তব‍্যে পৃথিবীর যেকোন স্থানে বসবাসরত মুজাহিদদের আহবান জানানো হয়েছে 


You must strike the soldiers, patrons, and troops of the tawāghīt. Strike their police, security, and intelligence members, as well as their treacherous agents. 

৯. বাংলাদেশের মুজাহিদদের কর্মতৎপরতা সম্পর্কে বলা হয়েছে মুজাহিদরা একজন নেতা নির্বাচন করে সংগঠিত হয়েছে। 


Thus, the soldiers of the Khilāfah in Bengal pledged their allegiance to the Khalīfah Ibrāhīm (hafidhahullāh), united their ranks, nominated a regional leader, gathered behind him, dissolved their former factions, performed the necessary military preparations, and hastened to answer the order from the Islamic State leadership, by targeting the crusaders and their allies wherever they may be found. 

১০. মুজাহিদদের এইসব তৎপরতা চলাকালে বর্তমান “সেকুলার মুরতাদ আওয়ামী লীগ সরকার” অন‍্য দুই মুরতাদ দল বিএনপি ও জামায়াতে ইসলামির ওপর দোষ চাপাতে চাইছে। তারা মুরতাদ সরকারের দেশে কোন আইসিস নেই দাবি এবং “top is-coordinator” গ্রেফতারের খবরে উষ্মা প্রকাশ করেছে।
প্রবন্ধটি শেষ হয়েছে আইসিস টিকে থাকবে এই ঘোষণা এবং বাংলাদেশ ও বার্মার মুসলিমদের কল‍্যানে আল্লাহর কাছে প্রার্থনা দিয়ে।
এই প্রবন্ধটি নানা কারণে গুরুত্বপূর্ণ। এই প্রবন্ধটিতে বাংলাদেশে তাদের রাজনৈতিক স্থান পরিস্কার করেছে। কোন দলকে তারা কীভাবে দেখে এবং কেন তাদের সেভাবে দেখে এটা পরিস্কার হয়েছে এই প্রবন্ধটির মাধ‍্যমে। এর সাথে মাজহাব প্রসঙ্গে তাদের ধর্মীয় অবস্থানও জানান দিয়েছে আইসিস। সাইট ইনটেলিজেন্সের তথ‍্য সম্পর্কে যে সন্দেহ এবং অস্বীকার সেটা পরিস্কার করতেও এটা সাহায‍্য করবে। প্রসঙ্গত উপরের পয়েন্টগুলো আমি নিজ থেকে কোন বক্তব‍্য যোগ করিনি। যা লেখা হয়েছে সবকিছুই প্রবন্ধটিতে বলা হয়েছে। লেখায় ব‍্যবহৃত ছবিগুলোও ক‍্যাপশনসহ দাবিক ম‍্যাগাজিন থেকে নেয়া।

