ফরহাদ মজহার ও তার সমর্থকগোষ্ঠি প্রসঙ্গে



ব্লগের প্রথম দিকে একটা মজার জিনিস চালু ছিলো। সন্দেহজনক কাউকে ম্যাৎকার পাড়তে দেখলে ৫টা রাজাকারের নাম জিজ্ঞেস করা হতো। কেপিটেস্ট নামের এই অব্যর্থ টোটকায় আপামর ছাগুসমাজের পজিটিভ ধরা পড়াটা প্রায় অবধারিত ছিলো। আরো কিছু পরে আরো একটা জিনিস চালু হয়। ফরহাদ মজহার (aka বরবাদ মগবাজার) ও তার অনুসারিদের আনাগোনা বাড়ে নেটজগতে। ব্লগে লাথির ওপর থাকতে থাকতে এরা এখন নিজের ডেরা বানিয়ে সেখানে কাঠাল পাতার চাষ করে। ফরহাদ মজহারের এই কাঠাল পাতা খাওয়া লোকেরা কম না। মাদ্রাসা পাশ ছাগু চেনা সহজ হলেও এরা প্রগতিশীলতা ও নিরপেক্ষতার ভেক করে প্রগতিশীল শক্তিগুলোর সাথে মিশে থাকে। এই কারণে ১০টা ফারাবির থেকে একটা মজহার ভক্ত বিপদ্জনক। 
এই ফরহাদ মজহার সম্প্রতি এক টকশোতে সাংবাদিকদের একহাত নিয়েছেন,

ওখানে মজহার বলেছেন,


বাংলাদেশে এখনকার যে গণমাধ্যমগুলো তারা নিরপক্ষতো নয়ই, একই সঙ্গে তারা গণবিরোধী , গণতন্ত্রের বিরোধী এবং বাংলাদেশের  বর্তমান পরিস্থিতির জন্য যদি কাউকে দায়ী করতে হয় .. আমি তাদেরকেই আগে দায়ী করি। আপনি আজকে যে বিরোধী মতকে আপনি দমন করছেন এবং ক্রমাগত আপনি গণমাধ্যমের মধ্য দিয়ে কোন বিরোধী চিন্তাকে আপনি হাজির হতে দিচ্ছেন না। আপনি অল্প কিছু ব্যক্তিতে, আপনি টকশোতেও দেখবেন আমার তো কম বেশি অনেকেই বন্ধুবান্ধব, অল্পকিছু ব্যক্তিতে যারা ক্রমাগত ঐযে পুতুলের মতো আপনি দেখাচ্ছেন সারাদেশের জনগণের কাছে। সমাজে যে আরো বহু শ্রেনী ও শক্তি আছে, এখানে যে বিরোধী দল বলে একটা দল আছে, তাদের যে পক্ষে কথা বলার তাদের বক্তব্য হাজির করবার আপনি কোন পরিস্থিতি রাখছেন না। তো এটাতো স্বভাবতই এটা শেষ হবে বোমাবাজিতেই। কারণ আপনি যখন কাউকে কথা বলতে বন্ধ করে দেন, স্বভাবতই এটা শেষ হবে সন্ত্রাসে। কারণ আপনি তো আমার কথাই বন্ধ করে দেন, কারণ আপনি তো প্রথমে সন্ত্রাস শুরু করেছেন। তাহলে বাংলাদেশে সন্ত্রাস শুরু করেছে গণমাধ্যম। এটা পরিস্কার বুঝতে হবে প্রথমে। ফিরোজ ভাইয়ের কথা থেকে ধরে নিয়ে আমার প্রত্যেকের উপলদ্ধি করতে হবে, আশা করি গণমাধ্যমের লোকেরাও শুনছে। আমি বাংলাদেশের অনেকগুলো গণমাধ্যমকে পরিস্কার টেলিফোনে বলেছি আপনারা সন্ত্রাসী, আপনারা দেশের বর্তমান পরিস্থিতির জন্য দায়ী, আপনাদের টেলিভিশনে আমি যাবোনা। অনেকগুলো গণমাধ্যমতো দুর্বৃত্ত ও দুর্নীতিবাজদের গণমাধ্যম। এটা আমাদের বুঝতে হবে। তো আমি তো মনে করি এই পটকা ফুটানোতো খুবই কমই হয়েছে। মূলত এটা আরো বেশি হওয়া উচিৎ ছিলো। কারণ যেকোন দেশে এইরকম পরিস্থিতিতে অনেক বেশি রেজিস্টেন্স জনগণের কাছ থেকে ঘটে এবং এটার পক্ষে আপনি দেখবেন যে জনমত ..।

মজহার তার অসংলগ্ন বক্তব্যে প্রথম মিডিয়াকে দায়ী করলেন তারা সবার কথা বলছে না। এজন্য তাদেরকে তিনি সন্ত্রাসী বললেন। এবং এই সন্ত্রাসীদের পটকা মারাটা কমই হয়েছে। আর কোন দেশগুলো মিডিয়াতে কথা না পারায় মানুষজন বোমাবাজি করছে সেটা আরেকটা প্রশ্ন। আজব ব্যাপার হলো এইরকম ভুদাইস্কেলে বক্তব্য দেয়া লোককে অনেকে জ্ঞানি ব্যক্তি ভাবেন! 
টকশোয়ে এই বক্তব্য দেবার একটু পরে উনি একটু ব্যাকফুটে যান। ব্যাকফুটে গিয়ে তিনি বলেন,



আমি এর আগে যে বোমার কথা বলেছি এই অর্থে কথাটা বলেছি যে আমি স্বভাবতই কখনই চাইব না কেউ পটকা, নিন্দা বা ঢিলও যেন গণমাধ্যমের ওপর ছুঁড়ুক। এটা কথার কথা, rhetoric। আলোচনা করারা জন্য, যাতে আমরা বুদ্ধিজীবীরা গণমাধ্যমের কর্মীরা বুঝতে পারি যে এই বর্তমান পরিস্থিতির জন্য শেখ হাসিনা বা খালেদা জিয়া একমাত্র দায়ী নয়। আমরা, আমাদের ভুমিকার কারণে আজকে এই পরিস্থিতি আমরা তৈরী করেছি আমি অত্যন্ত আন্তরিক ভাবে গণতন্ত্র, মতপ্রকাশের ও ব্যাক্তি স্বাধীনতার পক্ষে। গণ মাধ্যমের ওপর কোন প্রকার নিয়ন্ত্রণ কারও থাকা উচিত না, যদি না যিনি মত প্রকাশ করছেন, যার বিরুদ্ধে করছেন ওতে যেন কারও অপমান বা অমর্যাদা না হয়।

ব্যাকফুটে গিয়ে নিজের আগের বলা কথাগুলোর ব্যাখ্যা দেবার বিষয়টা অনেকটা গলাখাকারি দিয়ে বাতকর্মের গন্ধ ঢাকার চেষ্টা।   
 
"rhetoric"
তো গন্ধ শেষ পর্যন্ত ঢাকা পড়েনি। রেটোরিকাল চাপানউতর অগ্রাহ্য করে এর প্রতিবাদ বিভিন্ন মহল থেকে এসেছে। তাদের কাউন্টারে মজহারের অনুগত বাহিনীও নেমে পড়েছে। এই অনুগত বাহিনীর কার্যক্রম ও কথাবার্তাগুলো ইন্টারেস্টিং ও খেয়াল করে দেখার মতো। গত ১লা নভেম্বর শত নাগরিক কমিটি নামে একটি সংস্থা একটি বিবৃতি প্রদান করে। হেডিং দেখে ভাবছিলাম আগের দিনে যেমন ১০০ বিশ্ববিদ্যালয় শিক্ষক, ৫০ আইনজীবি ইত্যাদি পত্রিকাতে বিবৃতি দিতেন সেরকম কিছু একটা। তো নিউজে দেখলাম এই শতনাগরিক একটি সংস্থা। এর সভাপতি ঢাবির প্রাক্তন উপাচার্য ড. এমাজউদ্দিন আহমদ ও সদস্য সচিব কবি আব্দুল হাই শিকদার। আরেকটু গুগল করে এই কমিটির ২০১৩ সালের ১১ই এপ্রিলের একটা প্রেসরিলিজ পাওয়া যায়। ওখানে এই কমিটির আরোও কয়েক গুনধরের নাম পাই। সেখানে উনারা মাহমুদুর রহমানের গ্রেফতারের নিন্দা করছিলেন। বিবৃতিতে সই দেয়ারা হলেন,
 প্রফেসর এমাজউদ্দীন আহমদ, ডা. এম এ মাজেদ, প্রফেসর মনিরুজ্জামান মিঞা, বিচারপতি মোহাম্মদ আবদুর রউফ, কবি আল মাহমুদ, মোহাম্মদ আসাফউদদৌলাহ, ডা. জাফরউলাহ চৌধুরী, ড. আনোয়ারউলাহ চৌধুরী, ড. এসএমএ ফায়েজ, ড. মাহবুব উলাহ, খোন্দকার মুশতাহিদুর রহমান, এ্যাডভোকেট খোন্দকার মাহবুব হোসেন, ড. ইউসুফ হায়দার, ড. সদরুল আমিন, ড. তাজমেরী এস এ ইসলাম , রিয়াজউদ্দিন আহমদ, ড. আজহার আলী (রা.বি.), ড. আমিনুল ইসলাম, ড. আবদুর রহমান সিদ্দিকী (রা.বি), ড. ইনাম উল হক, ড. হাসান মোহাম্মদ (চ.বি), ড. সিদ্দীক আহমদ চৌধুরী, ড. মনির আহমদ চৌধুরী, ড. রেজাউল করিম (খু.বি), ডা. জাফর উলাহ ও কবি আবদুল হাই শিকদার।
নামগুলো দেখে বোঝা যায় এটা আসলে বিএনপি জামাতের বুদ্ধিজীবি উইং। এই বুদ্ধিজীবি উইং ও অন্যান্যরা আরো একটা সভার আয়োজন করেছে আজকে। সেখানেও একই সেট অফ বুদ্ধিজীবিয বক্তব্য রেখেছেন। বিএনপির মুখপাত্র মির্জা ফখরুলের বক্তব্যের সাথে আরো বেশ কয়েকজন বক্তব্য দেন। এরা হলেন, 
অধ্যাপক এমাজ উদ্দিন আহমেদ, অধ্যাপক মাহবুবউল্লাহ, অবসরপ্রাপ্ত বিচারপতি এম এ রউফ, কবি আল মাহমুদ, আবুল আসাদ, আকবর আলি খান, অ্যাডভোকেট খন্দকার মাহবুব হোসেন, জাফরুল্লাহ চৌধুরী, অবসরপ্রাপ্ত মেজর জেনারেল আইনউদ্দিন আহমেদ, কবি আবু করীম, অধ্যাপক খন্দকার মুস্তাহিদুর রহমান, অধ্যাপক আ ফ ম ইউসুফ হায়দার, পিয়াস করীম, আসিফ নজরুল, ব্যারিস্টার তুহিন মালিক, গাজী মাজহারুল আনোয়ার, সাংসদ সৈয়দ আসিফা আশরাফি পাপিয়া প্রমুখ বক্তব্য রাখেন।

আমার দেশ পত্রিকার সৌজন্যে হাজেরানে মজলিশদের ছবি
চমকপ্রদ তালিকা নিঃসন্দেহে। একাধিক প্রাক্তন উপাচার্য, বিশ্ববিদ্যালয়ের জামাতি অধ্যাপক, ৭১এ পাকিস্তানিদের পত্রিকা সংগ্রামের সম্পাদক, কবি, আইনজীবি, চলচ্চিত্র পরিচালক থেকে শুরু করে রাজপথের লড়াকু এম্পি সৈয়দ পাপিয়া সবাই হাজির এই ফরহাদ মজহারের পিঠের চামড়া বাঁচাতে। এদের সাথে আরোও হাজির প্রাক্তন তত্ত্বাবধায়ক সরকারের উপদেষ্টা আকবর আলী খান। পাঠকের হয়তো মনে থাকবে কয়েকদিন আগে মানবাধিকারবারি আদিলুর শুভ্রের চামড়া বাঁচাতে এরকম একজন প্রাক্তন উপদেষ্টা দৃশ্যপটে হাজির হয়েছিলেন। 
কয়েকদিন আগে বিএনপি নির্বাচন প্রশ্নে প্রস্তাব রেখেছিলো প্রাক্তন উপদেষ্টা থেকে উপদেষ্টা বাছাই করতে। এরা কেন এই প্রস্তাব করেছিলো এটা এখন আস্তে আস্তে পরিস্কার হচ্ছে। 
ফরহাদ মজহাজের রাজনৈতিক পোলারাইজেশন কোথায় সেইসব তার কথাবার্তা আর তার সমর্থক গোষ্ঠিদের ডেমোগ্রাফি দেখলে বোঝা যায়। বিভিন্ন জায়গায় ঘাপটি মেরে থাকা এসব সিউডো প্রগতিশীলদের লাথি দেবার এখনই সময়। 
পুনশ্চঃ লাথি দেওয়া কথাটা রেটোরিক মাত্র!
সূত্রঃ
১. ফরহাদ মজহারের বক্তব্য বিকৃতির দাবি শত নাগরিকের
ইমেজ লিংক
২. আমার বক্তব্য কেটে জোড়াতালি দিয়ে বিকৃত করা হয়েছেঃ ফরহাদ মজহার
ইমেজ লিংক
৩. ফরহাদ মজহারের পাশে বিএনপি
ইমেজ লিংক
৪। গোলটেবিল বৈঠকে ফরহাদ মজহারের পাশে বিশিষ্টজনরা : প্রধানমন্ত্রীর পদত্যাগই সঙ্কট মোকাবিলায় একমাত্র সমাধান : আমার দেশসহ বন্ধ গণমাধ্যম খুলে দিন
ইমেজ লিংক

