লাট সাহেবের কুকুর ও মরে যাওয়া ৭৬ শিশু





আমি, ব্রাহ্মণী, বৃদ্ধা মাতা, তিন কন্যা, বিধবা পিসি, দাসী একুনে আমরা আটজনা।
লাট সায়েবের তিন ঠ্যাঙা কুত্তাটার পিছনে মাসে পঁচাত্তর টাকা খরচা হয়। এইবার দেখি, কি রকম আঁক শিখেছিস। বলতো দেখি, যদি একটা কুকুরের পেছনে মাসে পঁচাত্তর টাকা খরচ হয়, আর সে কুকুরের তিনটে ঠ্যাং হয় তবে ফি ঠ্যাঙের জন্য কত খরচ হয়?’
আমি ভয় করছিলুম পণ্ডিতমশাই একটা মারাত্মক রকমের আঁক কষতে দেবেন। আরাম বোধ করে তাড়াতাড়ি বললুম, 'আজ্ঞে, পঁচিশ টাকা।' পণ্ডিতমশাই বললেন, 'সাধু, সাধু!'
তারপর বললেন, ‘উত্তম প্রস্তাব। অপিচ আমি, ব্রাহ্মণী, বৃদ্ধা মাতা, তিন কন্যা, বিধবা পিসি, দাসী একুনে আটজন। আমাদের সকলের জীবন ধারণের জন্য আমি মাসে পাই পঁচিশ টাকা। এখন বল তো দেখি, তবে বুঝি তোর পেটে কত বিদ্যে, এই ব্রাহ্মণ পরিবার লাট সায়েবের কুকুরের ক'টা ঠ্যাঙের সমান?'
- পাদটীকা, সৈয়দ মুজতবা আলী


অনেক দিন আগের কথা। কয়েকজন লোক বাচ্চারাও খায় এরকম ঔষুধে ভেজাল মেশালেন। সেই ঔষুধ খেয়ে মারা গেল ৭৬ জন শিশু। কুড়ি বছরেরও বেশি আগে এই ৭৬ জনের বাইরে আরো কতোজন শিশু শারিরীক ক্ষতির স্বীকার হয়েছিলো সেটা জানা যায় না। ভেজাল মেশানোদের বিরুদ্ধে মামলা হয়েছিলো তখন। সেই মামলা ২১ বছর পরে রায় পেয়েছে। সেখানে অপরাধী তিনজনকে ১০ বছর করে সাজা দেয়া হয়েছে। 
পাদটীকা গল্পটির পন্ডিত মশায়ের মতো কিছু আঁক কষতে ইচ্ছে হলো। বাংলাদেশের কারাগারে নয় মাসে বছর হয়। অর্থাৎ নয় মাসে বছর হিসেবে ৭৬টি শিশু হত্যার আসামীরা পেয়েছেন ৯০ মাস বা ২৭০০ দিনের কারাদন্ড। মোট মারা গেছে ৭৬ জন শিশু। অতএব প্রতিটি শিশু হত্যার জন্য কারাদন্ড হয়েছে,

হন্তারক তিনজন গ্রেফতার হয়েছে কবে সেটা জানা যায়নি পত্রিকার খবর পড়ে। গণনার সুবিধার জন্য গ্রেফতারের সময় জানুয়ারি ১৯৯৪ ধরলে তারা জেলে এর মধ্যেই অনেক বেশি সাজা খেটে ফেলেছেন। তারা আগেই জামিনে বের হয়ে থাকলে ভিন্ন কথা। 
বাংলাদেশের আইনে সাজা থেকে বেশি জেল খাটলে কী হয় সেটা জানা নেই। জানা থাকলে আরেকটি আঁক কষা যেত। তবে বেশি সাজা খাটলে আরোও বেশি সাজা হবে এরকম নিয়ম সম্ভবত নেই। অতএব এখন ৭৬ শিশুর খুনির জন্য আমাদের পুরস্কারের ডালা সাজাতেই বসতে হবে।
আপডেটঃ
যে খবরটি পড়ে ব্লগটি লেখা সেখানে ৭২ সংখ্যাটির উল্লেখ ছিলো। ভুল সংশোধন করে ৭৬ লেখা হলো।

