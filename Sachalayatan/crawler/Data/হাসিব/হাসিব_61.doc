জেবতিক আরিফের মন্তব্যে আমার প্রতিমন্তব্য



থিসিস কামলা নিয়ে ইদানিং বেশ জেরবার অবস্থা আমার । লেখালেখি বা আলোচনায় অংশ নেয়া কোনটাই হয়ে উঠে না ইদানিং । এখন একটু ফ্রি হইছি । সময় দেব ব্লগে এইবার । 
বেশ কিছুদিন আগে  উৎসের এক পোস্টে জেবতিক আরিফের একটা মন্তব্যের প্রতিমন্তব্যে ড্রাফট লেখা হইছিলো । সেটাই তুলে দিলাম আপাতত । উৎসের পোস্টেও মন্তব্যঘরে দেয়া যেত এটা । কিন্তু এটা উৎসের পোস্টের মূল বিষয়ের সাথে ঠিক যায় না বলে এটা নতুন পোস্ট আকারে দিলাম ।

এতে করে ক্যাম্পাসে তাদের যে হোল্ড সৃষ্টি হয়,সেটিতে আকৃষ্ঠ হয় সাধারন ছাত্র ছাত্রীরা।এরশাদ বিরোধী আন্দোলনের মাঝ দিয়ে বিকশিত ছাত্রদলের জনপ্রিয়তা প্রতিস্থাপিত হয় সরকারী না না সুযোগ সুবিধা দিয়ে।
আশির দশকে ছাত্ররাজনীতি আর নব্বুই দশকের ছাত্ররাজনীতির মধ্যে কিছু পার্থক্য আছে । আশির দশকে ছাত্ররা ছাত্রদল, ছাত্রলীগের আন্ডারে সেমি গেরিলা পদ্ধতিতে আন্দোলন করছে । কিন্তু নব্বুই দশকের শুরু থিকা (এরশাদ যাবার পর) ছাত্ররাজনীতিতে একটা ভ্যাকুয়াম ক্রিয়েট হইছিলো  । নতুন ক্ষমতা পাওয়া বিনপির আদু ছাত্রনেতাগো নেতৃত্বে আপনে যেভাবে কইছেন সেইভাবে কিছু ছাত্ররে আকৃষ্ট করছে । এই আকৃষ্ট হওয়াটারে কি আপনি জনপ্রিয়তা শব্দটা দিয়ে বোঝালেন ?
যাই হোক ছাত্রদলের এই জনপ্রিয় (!?) রাজনীতি কিছুকাল বেশ নির্বিঘ্নে কাটছে । ঐসময়টা ঢাবি নিকট ইতিহাসে সবচেয়ে শান্ত সময় কাটাইছে  । পাবলিক ৪ বছরের কোর্স ৪ বছরে (প্রায়) শেষ করছে । 
আরেকটি বড়ো কারন হলো, বাম আন্দোলনের নেতাদের ঐক্যবদ্ধতা না থাকা। এক জাসদ ভেঙে আজ কতোগুলো জাসদ বাসদ হয়েছে,সেটা সাধারন মানুষের পক্ষে গুনে বের করা মুশকিল হয়তো। ব্র্যাকেট বন্দী এই দলগুলো বি্চ্ছিন্ন ভাবে কোন প্রভাব ফেলতে অক্ষম।একজন ছাত্রকে শুধু কমিউনিজম জানলে হবে না তাকে সিদ্ধান্ত নিতে হবে কোন দল করবে,সেকি ছাত্রফ্রন্ট করবে,ছাত্র ইউনিয়ন করবে,ছাত্রমৈত্রী করবে,জাসদ ছাত্রলীগ করবে?
সেই সংগঠনটিও শেষ পর্যন্ত টিকবে কি না,সেটাও প্রশ্ন হয়ে দাড়ায়।
এই সব কনফিউশন শেষ পর্যন্ত সাধারন ছাত্র ছাত্রীদের বিশাল অংশকে বামপন্থার খোজ খবর নিতে অনুৎসাহিত করে।
তো উপরে যে পরিস্থিতি বা অবস্থাটা বললাম সেটা চলে হাসিনার লাগাতার ধর্মঘট পর্যন্ত । এরপর ক্ষমতার পালাবদল হওয়ার কিছু সময় পর পর্যন্ত ছাত্ররাজনীতি হয়ে ওঠে হল দখল কেন্দ্রিক । ছাত্রদল প্রথম অবস্থায় হল দখলে রাখতে পারলেও রাতারাতি বেশ কিছু পাতি নেতার ছাত্রলীগে দলবদলে ছাত্রদল উৎখাত হয় ঢাবি থেকে । ছাত্রলীগও এরপর তাদের পূর্বসূরীদের পথ ধরে । 
ভালোই চলতেছিলো এইসব । বামেরা সোভিয়েতের পতনে বিক্ষত । কোন এ্যাকটিভিজ নাই । ছাত্র রাজনীতি সেটা যাই হোক না কেন সেটা নিয়ন্ত্রনে ছিলো ছাত্রলীগের । মাঝে মাঝে ছাত্রদলের অযথা তড়পানি । ঠিক এই সময়ে ঢাবি সিনেট বেতন বৃদ্ধির সিদ্ধান্ত নেয় । কিছুটা গুছিয়ে আসা সোভিয়েত পরবর্তী বাম ছাত্ররা তখন এনিয়ে একটা বড় আন্দোলন গড়ে তোলে । এটা ছিলো শুরু । এরপর যৌননিপীড়ন বিরোধী আন্দোলন, জাবিতে ধর্ষণ বিরোধী আন্দোলন, ঢাবিতে যৌননিপীড়ন বিরোধী আন্দোলন, অধুনা ছাত্রী হলে পুলিশী তান্ডবের বিরুদ্ধে আন্দোলন সবগুলোই বেশ বড় স্কেলের আন্দোলন ছিলো । ছোট স্কেলের ক্ষেত্রে  ওসমানী উদ্যান উজাড় করার বিরুদ্ধে পরিবেশবাদী আন্দোলনটার উল্লেখ করা যায় । যেই ঘটনাগুলো নিয়ে এসব আন্দোলন হইছিলো সেইটা কোন নতুন বিষয় না হইলেও এইরকম বিষয় নিয়ে আন্দোলন গড়ে তোলারে আমি বাংলাদেশে ছাত্ররাজনীতির নতুন মোড় ঘোরা বলবো । আপনি লক্ষ্য করেন এই আন্দোলনের ব্যানারটা কি ছিলো । পত্রিকা ঘাটলে শুধু দেখবেন সাধারণ ছাত্রছাত্রীদের ব্যানারের কথা । প্রকৃতপক্ষে এই পুরো আন্দোলনের সংগঠনটা বাম ঘরানার গড়া । বাম দলগুলোর মধ্যে অনৈক্য কিন্তু তখন বাধা হয়া দাড়ায় নাই । জামাল ভাস্করের গণতান্ত্রিক ছাত্র ঐক্য, সুমন চৌধুরীর ছাত্র ফেডারেশন আর কোন দিক নিতে না চাওয়া ধান্দাল প্রপদ ঠিকই এক প্লাটফরমে কাজ করছে । বামপন্থিগো নেতৃত্বে এইসব আন্দোলনে আওয়ামী আমলে ছাত্রলীগ আর বিএনপি আমলে ছাত্রদল পুলিশের বিটিম হিসেবে কাজ করছে । 
এভাবে খেয়াল করলে দেখবেন যে, গত দশকে যতগুলো বড় বড় ছাত্র আন্দোলন হইছে সবগুলোই এই বামদলগুলোই সাধারন ছাত্রদের সাথে নিয়ে করছে । সাধারন ছাত্ররা হয়তো সরাসরি রাজনীতিতে যুক্ত না । কিন্তু তারা বামদলগুলোর এ্যাজেন্ডার সাথে একত্র হয়ে রাস্তায় নামতে দ্বিধা করে নাই । আরেকটা খেয়াল করার বিষয় হলো এই সবগুলো আন্দোলনে ছাত্রদল ছাত্রলীগ পুরোপুরি অনুপস্থিত । এ্যাজেন্ডা বা গ্রহনযোগ্যতা কোনটা দিয়েই তারা কিন্তু কলকে পায় নাই কারো কাছে । তারা তাদের আমরা সবাই মুজিব সেনা বা আমরা সবাই জিয়া হবো শ্লোগান ছাত্রদের টানতে পারে নাই । 

জামাল ভাস্কর, যূথচারী, জেবতিক আরিফ, সুমন চৌধুরী, সাধক শঙ্কুসহ যারা ছাত্ররাজনীতি নিয়ে প্রত্যক্ষ বা পরোক্ষভাবে জড়িত ছিলেন তাদের কাছ থেকে ফিডব্যাক আশা করছি । বর্তমান সামরিক সরকারের কার্যক্রমে বর্তমান ছাত্ররাজনীতির কি প্রতিক্রিয়া, এবং সেই প্রতিক্রিয়া যথেষ্ট কিনা সেটা নিয়েও আলোচনার যথেস্ট অবকাশ আছে বলে মনে হয় ।  সবার অংশগ্রহন কাম্য ।


 
