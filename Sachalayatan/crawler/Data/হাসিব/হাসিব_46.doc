ডোমেইন নেইম অবশেষে ইংরেজীর কবল থেকে মুক্ত




ডোমেইন নেইম কি জিনিস এটা সহজ কথায় বোঝানো একটু মুশকিল । তত্ত্বে না গিয়ে উদাহরন দিয়ে বোঝানো একটু সহজ । সবথেকে কাছের উদাহরন হলো আপনি এই পাতাটা যেই ব্রাউজারের খুলেছেন সেইটা ব্রাউজারের এ্যাড্রেসবারে দেখবেন sachalayatan.com লেখা আছে । এটা হলো সচলের ডোমেইন নেইম । আবার ধরুন কারো ইমেইল এ্যাড্রেস eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6f%6d%75%6b%74%6f%6d%75%6b%40%67%6d%61%69%6c%2e%63%6f%6d%22%3e%6f%6d%75%6b%74%6f%6d%75%6b%40%67%6d%61%69%6c%2e%63%6f%6d%3c%2f%61%3e%27%29%3b')) – এ @ চিহ্নটির পরের অংশটি অর্থাৎ gmail.com হলো ডোমেইন নেইম ।
ইন্টারনেট আমেরিকায় আবিস্কার হয়েছে বা অন্য যেকোন কারনেই হোক এই ডোমেইন নেইম ইংরেজীতেই হতে হয় । এতে এমনকি ইংরেজীর ভাইবোন অন্য ল্যাটিন ভিত্তিক অক্ষরগুলোরও দাম নেই । ইংরেজীতে লেখার এই নিয়ম বা ইন্টারনেটের অন্যান্য নামধামজাতীয় নিয়ম কানুন (বা স্ট্যান্ডার্ড) ঠিক করে আইকান (ICANN – International Corporation for Assigned Names and Numbers) নামের একটি প্রতিষ্ঠান । এই আইকান গতকাল (৩০শে অক্টোবর, ২০০৯) ঘোষণা দিয়েছে   এই ডোমেইন নেইম খুব তাড়াতাড়িই অ-ল্যাটিনিয় অক্ষরে লিখতে পারার ব্যবস্থা চালু হবে । অর্থাৎ ব্রাউজারের এ্যাড্রেস বারে sachalayatan.com এর বদলে আমরা অচিরেই সচলায়তন.কম লিখে সচলায়তন ব্রাউজ করতে পারবো !

তবে এখানে একটা "কিন্তু" আছে । আইকান বলছে এই সুবিধার আওতায় আসতে হলে প্রতিটা দেশ বা অঞ্চলকে আইকানের কাছে আবেদন দাখিল করতে হবে । কিছু মানদন্ড যেমন সংশ্লিষ্ট দেশের সরকারি, কমিউনিটি সমর্থন ইত্যাদি পেলেই শুধুমাত্র তারা একটি নির্দিষ্ট ভাষায় ডোমেইন নেইম খোলার অনুমতি দেবে । আগামী ১৬ই নভেম্বর সেই দরখাস্ত দাখিলের পালা শুরু হবে । দরখাস্ত নেবার পালা চলবে আগামী বছরের মাঝামাঝি পর্যন্ত ।
গন্ডোগোল এই সরকারি সমর্থনের প্রশ্নেই । এই বাংলাদেশের সরকার বাহাদুরই আমাদের একসময় ফাইবার অপটিক কেবলের থেকে বিযুক্ত রেখেছিলো তথ্য পাচারের দোহাই পেড়ে । এই দেশেই একজন সিভিল এঞ্জিনিয়ার যুগ যুগ ধরে আইটি নিয়ে নীতি নির্ধারণে ভূমিকা রাখেন । এই সরকারের আমলাদের টেবিলগুলো মাউন্ট এভারেস্টের সিমুলেটেড এনভায়রনমেন্ট । সেগুলো ডিঙিয়ে কোন কাজ করাতে বছর পেরোয় । এসব কারনে সচলের এই পোস্ট বা ইন্টারনেটে আইকানের ওয়েবসাইট থেকে খবর নিয়ে সরকার বাহাদুর বাংলায় ডোমেইন নেইমের জন্য দরখাস্ত লিখতে মুক্তকচ্ছ দৌড়ঝাপ শুরু করবেন এই আশা করার বুকের পাটা করতে পারছি না । 
আছেন কি কেউ এই বিষয়টা সরকার বাহাদুর কানে তোলার ব্যবস্থা করার ? সবাই মিলে চেষ্টা নিলে হয়তো কিছু একটা করা যাবে ।

নোট: একই সাথে ব্যক্তিগত ব্লগে প্রকাশিত ।

