ইউ উইল রিমেম্বার মি !



বাংলাদেশের পত্রিকায় খেলাধুলার খবর পড়াটা এক ধরনের বিনোদন । বিভিন্ন নিউজ এজেন্সির নিউজ থেকে হুবহু অকৃতজ্ঞ কাটপেস্ট করা ছাড়াও ঐ খেলাপাতার আরো একটা প্রপঞ্চ হলো রিপোর্টাররা ওখানে নিজেদের ব্যক্তিগত পছন্দ সমর্থন লুকোতে পারেন না । বিশ্বকাপে আর্জেন্টিনা জার্মানি লড়াই নিয়েই এর অন্যথা নেই । 
একটা উদাহরন দেই । সময়ে সময়ে বিভিন্ন ঘটনার জন্মদানকারি ম্যারাডোনার খেলার পরবর্তি সময় নিয়ে প্রথম আলো জানাচ্ছে [লিংক] -
ম্যাচ শেষে ম্যারাডোনা যথার্থই খেলোয়াড়ি চেতনা নিয়ে মাঠের মাঝখানে গিয়ে ধন্যবাদ জানিয়ে এলেন জার্মানিকে।
এবং ম্যাচ পূর্ববর্তী ম্যারাডোনার কাজ কর্ম নিয়ে প্রথম আলো থেকে জানছি আমরা [লিংক] -  
যে ম্যারাডোনা মেক্সিকোকে হারিয়ে শেষ আটে পা রাখার পর থেকেই ছিলেন দারুণ  আত্মবিশ্বাসী, কথার লড়াইয়ে জার্মানিকে ঘায়েল করছিলেন, সেই ম্যারাডোনাই  ম্যাচের আগের দিন একেবারে চুপচাপ।
 যে ম্যারাডোনা মেক্সিকোকে হারিয়ে শেষ আটে পা রাখার পর থেকেই ছিলেন দারুণ আত্মবিশ্বাসী, কথার লড়াইয়ে জার্মানিকে ঘায়েল করছিলেন, সেই ম্যারাডোনাই ম্যাচের আগের দিন একেবারে চুপচাপ।
তো বিষয়টা শুধুমাত্র প্রথম আলোর কথামতো শুধুমাত্র "আত্মবিশ্বাসী ... কথার লড়াই" ছিলো কিনা সেদিকে একটু দৃষ্টি দেয়া যাক । আমরা আরোও একটু বুঝতে চেষ্টা করি ঐসব কথার লড়াই আসলেই "যথার্থ খেলোয়াড়ি চেতনা" প্রতিফলন করে কিনা ।  আর্জেন্টিনা আর জার্মান শিবিরের সাম্প্রতিক রেষারেষির শুরু হয় গত মার্চ মাসে মিউনিখে । মিউনিখের আলিয়ানৎস এ্যারেনার জার্মান আর্জেন্টিনার একটা ফ্রেন্ডলি ম্যাচ অনুষ্ঠিত হয় ।[লাইনআপ] [খবর]ম্যাচে ১-০ গোলে আর্জেন্টিনা জয়লাভ করে । ম্যাচটা ফ্রেন্ডলি ভাবে শুরু ও শেষ হলেও খেলা শেষে প্রেস কনফারেন্সে সেটা আর ফ্রেন্ডলি থাকেনি । প্রেসে কনফারেন্সে হাজির ছিলেন আর্জেন্টিনার পক্ষে ম্যারাডোনা আর জার্মানির পক্ষে ২০ বছর বয়সি প্রতিশ্রুতিশীল থমাস ম্যুলার । থমাস ম্যুলারের সেটিই ছিলো প্রথম আন্তর্জাতিক ম্যাচ । জার্মানদের মনে সেদিন কি ছিলো বলা মুশকিল । হয়তো তারা এই খেলোয়াড়কে বিশ্বমিডিয়ার সামনে তুলে ধরতেই সেদিন সেখানে তাকে পাঠিয়েছিলো । জার্মানরা যে ম্যুলারকে গুরুত্ব দেয় সেটা ম্যুলারের ১৩ নাম্বার জার্সি ব্যবহারের বোঝা যায় । ম্যুলারের আগে এটা ব্যবহার করতেন মিশেল বালাক । 
তো ঐ কনফারেন্সে প্রথমেই বেকে বসেন ম্যারাডোনা । ব্যঙ্গাত্মক স্বরে (স্বরটা শোনার জন্য ভিডিওটা দেখতে হবে) কনফারেন্সে জার্মানি পক্ষ থেকে একজন বলবয়কে পাঠানো হয়েছে অভিযোগ করে মঞ্চ ত্যাগ করে দুরে দাড়িয়ে থাকেন । ম্যুলার মঞ্চ থেকে না সরে যাওয়া পর্যন্ত ম্যারাডোনা আর মঞ্চে ওঠেননি ।



ম্যারাডোনা থেকে বল বয় খেতাব প্রাপ্ত ম্যুলার ম্যারাডোনার বিদ্রুপের উত্তর একটা বাক্যে দিয়েছিলেন - ইউ উইল রিমেম্বার মি । [সূত্র]
ম্যুলার তার কথা রেখেছেন । গত কালের জার্মান আর্জেন্টিনার ম্যাচের তিন মিনিটের মাথায়ই ম্যারাডোনার অন্য খেলোয়াড়দের প্রতি অখেলোয়াড়োচিত অশ্রদ্ধার জবাব কড়ায় গন্ডায় বুঝিয়ে দিয়েছেন ম্যুলার ।  জার্মানির বিশ্বকাপ জিততে আরো দু'টো ম্যাচ তাদের জিততে হবে । তবে ম্যারোডোনার বিশ্বসেরা টিমের বিরুদ্ধে একচ্ছত্র জয় একটা সাধারণ কোয়ার্টার ফাইনাল ম্যাচ জয় থেকেও অনেক বেশী কিছু । 
[একই সাথে ব্যক্তিগত ব্লগে প্রকাশিত]

