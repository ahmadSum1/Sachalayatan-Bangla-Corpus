চাপাতির নিচে আরও এক ব্লগার



কিছুক্ষণ আগে সোশাল মিডিয়ায় জানা গেছে ব্লগার নিলয় নীল (নিলয় চৌধুরী/নিলাদ্রী চ‍্যাটার্জি) কে রাজধানীর গোরানে নিজ বাসস্থানে কুপিয়ে হত‍্যা করা হয়েছে। অসমর্থিক খবর ভাড়াটে পরিচয়ে বাসায় ঢুকে এই হত‍্যাকান্ড ঘটানো হয়েছে।
নিহত ব্লগার নিলয় ইস্টিশন ব্লগে লিখতেন এবং ফেইসবুক স্টাটাসের মাধ‍্যমে তার বক্তব‍্য জানাতেন। 

কিছুদিন পরপরই অসহিষ্ণু মৌলবাদিদের অপছন্দের বক্তব‍্য প্রদানের অভিযোগে ব্লগার, সোশাল মিডিয়া ইউজারদের ওপর হামলা হচ্ছে। এখনও পর্যন্ত কোন পক্ষ এই হত‍্যাকান্ডের দায় স্বীকার করেনি। হত‍্যাকান্ডের ধরণ ও নিহত ব‍্যক্তির ধর্ম সম্পর্কে অবস্থান এগুলো দেখে ধারণা করা যায় এগুলো আগের হত‍্যাকান্ডগুলোরই ধারাবাহিকতা।
ব্লগার নিলয় তার ওপর হুমকির বিষয়টি অবগত ছিলেন। ব্লগার অনন্ত বিজয় হত‍্যাকান্ডের কয়েকদিন পরে তাকে অনুসরণ করা হচ্ছে বলে ফেইসবুকে জানান তিনি। এ বিষয়ে জিডি করতে গেলে থানা সেই জিডি নেয়নি এবং তাকে দেশ ছেড়ে যাবার উপদেশ দিয়েছিল।

পুলিশ এই বিষয়টি গুরুত্বের সাথে নিলে হয়তো নিলয় নীল এরকম হত‍্যাকান্ডের শিকার হতেন না।  
শুধুমাত্র মত প্রকাশ, সেটা যে ভাষাতেই হোক, যে মাধ‍্যমেই হোক তার জন‍্য হত‍্যা কোন সভ‍্য সংস্কৃতির পরিচায়ক হতে পারে না। মতপ্রকাশের পথে যে চাপাতি ঝুলে আছে সেই চাপাতি মত প্রকাশ করেই রুখতে হবে। 
কলম চলবে, চাপাতির মুখেও।
আপডেট
আনসারুল্লাহ বাংলা টিম হত‍্যাকান্ডের দায় স্বীকার করে গণমাধ‍্যমে বিবৃতি পাঠিয়েছে।

লিংক
১. নিলয় নীলের ব্লগ 
২. নিলয় নীলের মুক্তমনা প্রোফাইল
৩. নিলয় নীলের ফেইসবুক প্রোফাইল 

