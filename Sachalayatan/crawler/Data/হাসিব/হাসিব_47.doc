মুসাবচন: বুদ্ধিবৃত্তিক বেশ্যাবৃত্তির নতুন দলিল




সমুদ্রাঞ্চলে গ্যাস ব্লক চুক্তি নিয়ে নানাপক্ষের মজলিশে অবশেষে নতুন এক মাত্রা যোগ হলো আজকের প্রথম আলো-তে প্রকাশিত এবিএম মুসার কলামের মাধ্যমে । গৃহপালিত বুদ্ধিজীবিকুল বৈতনিক বা অবৈতনিক দু'পদ্ধতিতেই তাদের কেবলা ঠিক রাখেন এই জাতীয় সব প্রবন্ধ পয়দা করে । হালে টিভি রেডিওতে বাতচিত প্রদর্শনী (ইংরেজীতে টকশো) তাদের নতুন এরকম একটা মাধ্যম । 
তো যা বলছিলাম মুসা সাহেবের প্রবন্ধের কথা । প্রথমত আনু মুহাম্মদের "ভাঙা ঠ্যাং" ও সে বিষয়ক দুর্ভাবনাগুলো মুসা সাহেবের প্রবন্ধে পাই আমরা । তিনি প্রথমে বলেছেন এরকমটি আগেও হয়েছে কিন্তু "জনগণের বিপুল সমর্থন নিয়ে, তাদের গণতান্ত্রিক অধিকার অক্ষুণ্ন রাখার প্রতিজ্ঞাবদ্ধ একটি সরকার ক্ষমতায় আসার পর পত্রিকা বা টেলিভিশনে এমন দৃশ্য" দেখবেন "এমনটি কল্পনাও" তিনি করেননি । বোঝা যায় তিনি বর্তমান সরকারের আমলকে বঙ্গালমুলুকে কোন ইউটিপিয়ান কোন সাম্রাজ্য ভাবছিলেন । তবে এখানে তার এই সিদ্ধান্তের কার্যকারন নিয়ে একটা সমস্যা দেখা যায় । জনগণের বিপুল ম্যান্ডেট নিয়ে ভূমিধ্বস বিজয়ের মাধ্যমে বিএনপি-জামাত জোটও ক্ষমতায় এসেছিলো । এরপরে জনগণের সেই আশা ভঙ্গের কথা সবারই জানা । এবারও আওয়ামীলীগ বিপুল সমর্থন নিয়ে ক্ষমতায় এসে দেশের খোল নলচে পাল্টে দেবে এরকমটা আশা করতে অভিজ্ঞতাই বাঁধা দেবে । এছাড়া ক্ষমতায় বসার পরই বিশ্ববিদ্যালয়গুলোতে সহযোগী অঙ্গসংগঠনগুলোর গুন্ডামি, বিভিন্ন প্রতিষ্ঠানে টেন্ডারবাজি, মাস্তানি, নামকরণ-নাম পরিবর্তনের ছিনাল হিড়িক আগের ভূমিধ্বস বিজয় পাওয়া সরকারগুলোর মতোই জারি রেখেছেন তারা । তবে হ্যাঁ, মার্কেটিঙে তারা এবার বেশ প্রতিভার সাক্ষর রেখেছেন । নয়া বিশ্বমোড়ল ওবামার মতোই এরা সবকিছু বদলে দিতে চান বলে তাদের কাজ শুরু করেছেন ! যেকেোন কিছু ভালো, সেটা যত সামান্য ও অকিঞ্চিৎকর হোক না কেন সেটাকে ফুলিয়ে ফাপিয়ে নতুন মোড়কে পুরনো জিনিসের মতো দেখাতে তারা বেশ পারদর্শীতা দেখাচ্ছেন । আগের সরকারগুলোর বিটিভিতে "উন্নয়নের জোয়ার" বিষয়ক সংবাদমালা বা অনুষ্ঠানসূচীর তুলনায় এটাকে বেশ আধুনিক বলতে হবে । পিটিয়ে হাড়গোড় খুলে ফেলে দু:খপ্রকাশ সেরকই একটা মার্কেটিং স্টেটমেন্ট হিসেবেই দেখা যায় । তবে মুসা সাহেব এতে ভিন্নমত প্রকাশ করেছেন । তিনি আনু মুহাম্মদসহ ৫০জন নিরীহ লোককে রাস্তায় পিটিয়ে তক্তা বানানোর পর সরকারের দু:খপ্রকাশের ঘটনায় বলেছেন "বর্তমান গণতান্ত্রিক সরকারের আমলে দৃষ্টিভঙ্গির এই বদলটি শুধু ব্যতিক্রমী বলে উল্লেখযোগ্য হতে পারে"। 
দু:খপ্রকাশের এই পোশাকি বিষয়টি মুসা সাহেবের প্রবন্ধে গুরুত্ব পেলেও এই ৫০টা লোক যেকারনে পিটুনি খেলো সেই তেল গ্যাস বিষয়ে এর পরেই মুসা সাহেব তার অকপট স্বীকারোক্তি প্রকাশ করেছেন । তিনি স্বীকার যাচ্ছেন যে "বিজ্ঞজনের অথবা খনিজ বিশেষজ্ঞের দেওয়া যুক্তি বা উপাত্ত উত্থাপনের বিদ্যা ও জ্ঞান" তার নেই । দিন আসলেই বদলাচ্ছে ! চুক্তির ৮০%-২০%এর মামলা বুঝতে পারতে যে বিজ্ঞজন বা খনিজ বিশেষজ্ঞ হতে হয় সেটা নতুন আমার কাছে । মুসা আরোও বলছেন "তবে সাধারণ জ্ঞানে আমার বোধগম্য নয়, যদি মধ্যপ্রাচ্য আর ল্যাটিন আমেরিকার দেশগুলো থেকে আমরা তেল আমদানি করতে পারি, তবে নিজেরা কেন বাড়তি গ্যাস বা তেল রপ্তানি করতে পারব না।" এখানে খেয়াল করুন খুব চতুরতার সাথে তিনি বাড়তি গ্যাস তেলের কাহিনী ফেদেছেন । বাংলাদেশের তেল গ্যাস "বাড়তি" একথা শুনলে কাওরানবাজারের ডাস্টবিনের ময়লা খাওয়া কুকুরগুলো হেসে উঠবে । ভাগ্যিস তারা দুপেয়েদের এইসব পত্রিকা পড়ার কথা কখনো ভাবেনি । এই কুযুক্তি জোরদার করতে এর পরমুহুর্তেই মুসা বলছেন - "ঢাকার বাজারে চড়া দামে মাছ-সবজি কিনছি, অথচ রপ্তানিও করছি। কেউ তো বলে না, এসব বাইরে পাঠাচ্ছ কেন? স্বল্পদামে বিদেশে ইলিশ পাঠিয়ে নিজেরা কেন প্রিয় মাছটি কিনতে পারি না, সে প্রশ্ন তো কেউ করে না।" । এখানে দু:খ একটাই. জ্বালানী আর কাঁচা বাজারের পণ্যের পার্থক্য না বোঝা এইসব মুর্খরাই আজকে দেশে রাজত্ব করছে । 
চুক্তির পক্ষে এইসব ওকালতি করার এক মুহুর্ত পরেই তিনি আবার বলছেন "বিদেশিদের কোন শর্তে বা কোন লাভ-লোকসানের হিসাবে সমুদ্রবক্ষের গ্যাস উত্তোলনের বিরুদ্ধে আন্দোলন হচ্ছে, তা নিয়ে আমি মাথা ঘামাই না। আগেই বলেছি, আমার সেই বিদ্যা-বুদ্ধি নেই। " । তো আমরা জানলাম তিনি এগুলো বোঝেন না এবং এগুলো নিয়ে তিনি মাথাও ঘামান না । তবে তিনি এই ইস্যুতে সমর্থন অসমর্থনের প্রশ্নে অবস্থান নেন কি করে ? এই সমর্থনটা কি তাহলে তার পার্টিজান আনুগত্য ?
মুসা তার প্রবন্ধে নিজেকে এভাবে মুক্তকচ্ছ মেলে ধরার পরপরই আমাদের জানাচ্ছেন জনগণ আসলে এসব খনি-ফনি নিয়ে কি ভাবে । তিনি বাংলার ভোদাই জনগণকে চিত্রিত করছনে এভাবে - "নতুন কূপ খনন করে নিজেরা পর্যাপ্ত গ্যাস-বিদ্যুৎ পেলে রপ্তানি করা যাবে কি যাবে না−এ নিয়ে তারা মাথা ঘামাবে না। বরং এখন না পেলেও সেই ক্ষুব্ধ জনতা কোনো একদিন শয়ে নয়, হাজারে হাজারে মাঠে নামতে পারে। তারা ভাবে, রপ্তানির পর যদি বিদেশি কোম্পানির কাছ থেকে ছিটেফোঁটাও পেয়ে ঘরের চুলায় স্বাচ্ছন্দ্যে আগুন জ্বালানো যাবে কি না। বিদ্যুৎ তাপকেন্দ্রে পর্যাপ্ত গ্যাস দিয়ে যদি লোডশেডিংয়ের যন্ত্রণা থেকে উদ্ধার পাওয়া যায়, তবে উদ্বৃত্ত জ্বালানি কোথায় গেল সে খোঁজ কেউ করবে না। মাগুরছড়ার হাজার-কোটি টাকার গ্যাস পুড়ে গেল, একটি সরকারের আমলে গ্যাস তোলার পূর্বমুহূর্তে বন্ধ করে দেওয়া হলো, কিন্তু তেমন প্রতিবাদ হয়নি। ফুলবাড়িতে কয়লা উত্তোলন বা রপ্তানির বিরুদ্ধে আন্দোলন হয়নি। উত্তোলন-পদ্ধতির বিরুদ্ধে ঘরছাড়া, ভিটেমাটি হারানো স্থানীয় জনগণ ভূমি রক্ষার জন্য আন্দোলন করেছে, কয়লা উত্তোলনের বিরুদ্ধে নয়।" ফুলবাড়ি আন্দোলন নিয়ে নতুন থিওরী দেয়ার সাথে সাথে তিনি হয়তো নিজের চিন্তাটা জনগণ নামক কলুর বলদের ঘাড়ে চাপিয়ে জনগণ কি ভাবছের মোড়কে গণতান্ত্রিক সরকারের "গণমুখি" (অর্থাৎ জনগণের চিন্তার কাফেলায় শামিল হওয়া সরকার - সেটা ভুদাই চিন্তা হৈলেও) চিন্তা হিসেবে হালাল করতে চাইছেন । তবে আগেরবারের মতো এখানে তিনি এড়িয়ে গেছেন জনগণকে আদতে অন্ধকারে রেখে চুক্তিটা আসলে কি করা হলো এবং সেই চুক্তির ফলে আদতেই দেশে গ্যাস আসার সম্ভাবনা কতটুকু । তাছাড়া পূর্বতন কিছু বিষয়ে তেমন প্রতিবাদ হয়নি বা প্রতিবাদ হয়নি বলতে উনি কি বোঝাতে চেয়েছেন সেটা পরিস্কার না । উনি কি প্রতিবাদ কতটুকু হচ্ছে এই মানদন্ডে যাবতীয় ইস্যু বিচার করতে চান ? প্রতিবাদের মাত্রা নাকি নীতিগত অবস্থান কোনটা তার কাছে কোন বিষয়ের বিচারে গুরুত্ব পায় সেটা জানতে আগ্রহ বোধ করি । 
প্রবন্ধের এই পর্যায়ে এসে মুসা সাহেব অধ্যাপকদের নিয়ে পড়েছেন । তিনি জনবিচ্ছিন্ন (মানে তার ভাষায় জনগণ যা ভাবছে সেটার তুলনায় ভিন্নমতধারিরা) অধ্যাপকদের তৎপরতা নিয়ে প্রশ্ন তুলেছেন । প্রবন্ধের প্রায় আদ্ধেকটা গ্যাস নিয়ে প্যাচাল পেড়ে তিনি জানাচ্ছেন তার আলোচনার "মুখ্য আলোচ্য বিষয় গ্যাস-তেল উত্তোলন-রপ্তানি নয়।" তিনি মূল বিষয় যেটা পাড়লেন সেটা এরকম - "পুলিশ কেন, কোন অদৃশ্য হাতের ইশারায় কিংবা কার বিশেষ উদ্দেশ্য হাসিলের জন্য সেদিন লাঠি পেটানোর পুরোনো চেহারা নিয়ে মাঠে নেমেছিল বা নামানো হয়েছিল? তথাকথিত বিন্দুসম আন্দোলনকে সিন্ধুতে রূপান্তরের জন্য একটি ‘টেস্ট কেস’ তথা কোনো আগাম পরিকল্পনার অংশ নয় তো?" পাঠকও মুহুর্তে নানা ধোঁয়াশা কাটিয়ে হাফ ছেড়ে চিৎকার দিয়ে ওঠেন - "আহ হা ! এতোক্ষনে অরিন্দম কহিলা বিষাদে !" পুলিশের পিটুনি তাহলে মুসা সাহেবের সন্দেহে কোন বৃহৎ ষড়যন্ত্রের (নাকি সুক্ষ্?) অংশ ! এইজন্যই বলি প্রত্যেক রাজনৈতিক পক্ষের কিছু পতিতবুদ্ধিকে বেতন দিয়ে রাখা উচিৎ । তারা বিপদ আপদে এভাবে দলের মাছ নিজের ক্ষেতের শাক দিয়ে ঢাকার চেষ্টা নেবে !
নিজের ক্ষেতের শাকের শোক ভুলতে মুসা সাহেব আবার আরেক ভাড় (অব.) মেজর জেনারেল আবদুস সালামের প্রসঙ্গ টেনে এনেছেন । সেখানে নিজের নজর অন্যদিকে ঘোরাতে অব. মেজর কি বলছেন সেটার উদ্ধৃতি টানছেন । মেজর নাকি বলেছেন "এক হাতে তালি বাজে না।" অর্থাৎ হাটুরে ভদ্রলোকের মতে আনু মুহাম্মদেরাও পুলিশকে পেটানো কোশেশ নিয়েছিলেন ! এই প্রসঙ্গে মুসা সাহেব বেশ একহাত নিয়েছেন অব. মেজরকে । নিজেকে আরো একটা ভালো করে তুলে ধরার সামান্য সুযোগও মুসা সাহেব হাতছাড়া করেননি এখানে এসে । তবে মুসা সাহেব বোধহয় ঐ প্রবাদটা ভুলে গেছেন যে হাঁচির শব্দ বাতকর্মের আওয়াজ ঢাকতে পারলেও গন্ধ দুর করতে পারে না ।  
এই প্রবাদ অনযায়ীই অব. মেজর ধোলাইপর্বের পর আমাদের নাকে আবারো সেই বাতকর্মের দুর্গন্ধ ধাক্কা মারে । মুসা সাহেব তার পার্টিজান খোমা থেকে বলতে থাকেন - "তেল-গ্যাস-কয়লার নিজস্ব প্রয়োজনীয়তা বা রপ্তানি নিয়ে জাতীয় সম্পদ ‘গেল গেল’ বলে দুশ্চিন্তা করছি না। দুর্ভাবনা হলো, বর্তমান সরকারের প্রশাসনব্যবস্থা কি এমন নিম্নস্তরে নেমে গেছে, এমনভাবে চেইন অব কমান্ড ভেঙে পড়েছে যে পুলিশ বিনা কারণে হঠাৎ করে শ দুয়েক লোকের ওপর ঝাঁপিয়ে পড়ল এবং তা স্বরাষ্ট্রমন্ত্রী বা সরকারের ওপরের মহলের কেউ জানতেন না?" খুব সস্তা বাজারি বক্তব্য হয়ে গেলো না মুসা সাহেব ? চেইন অব কমান্ড ভেঙে পড়া মানে কি ? মানে পুলিশ নিজ উদ্যোগে আনু মুহাম্মদদের পিটিয়েছে ? আবারো সেই হাস্যকর ষড়যন্ত্র খুঁজে নুন হালালের চেষ্টা । 
মুসা সাহেব বা এই জাতীয় নুনখোর বুদ্ধিজীবিদের এরকম পার্টিজান ক্যাম্পেইন নতুন কিছু না । মূল ইস্যু গ্যাস ব্লকের ভাগ বাটোয়ারা থেকে জনগণের নজর অন্যদিকে সরাতেই সব সরকারের আমলেই এই ধরনের পার্টিজান চোগলখোরি চলছে । দরকার সময়মতো এদের চিহ্নিত করা ও সেই অপকর্মের ইতিহাস লিপিবদ্ধ করে রাখা ।

(যূথচারি অলরেডি একটা পোস্ট দিছে এই বিষয়ে । ওখানে সুমনের কমেন্টের পর মনে হৈলো জিনিসটা বিস্তারিতভাবে লিপিবদ্ধ করে রাখা দরকার । পোস্টটা ব্যক্তিগত ব্লগ আর ফেইসবুকে নোট আকারে প্রকাশিত । মুসা সাহেবের মূল প্রবন্ধটা পাওয়া যাবে এখানে ।  )


 
