দাবিক ম‍্যাগাজিনে খিলাফাহ অফ বেঙ্গলে সাম্প্রতিক অপারেশনের ফিরিস্তি



ইসলামিক স্টেট তাদের ম‍্যাগাজিন দাবিকের ১৩তম ইস‍্যুতে আবারো বাংলাদেশে পরিচালিত তাদের অপারেশনগুলোর এক ফিরিস্তি প্রকাশ করেছে। এখানে তারা কয়েকটি ঘটনা এবং সেগুলো তারা কীভাবে কী অস্ত্র ব‍্যবহার করে ঘটিয়েছে সেটার বিবরণ প্রকাশ করেছে।
A selection of military operations conducted by the Islamic State শিরোনামে ম‍্যাগাজিনের প্রবন্ধটিতে যেসব হত‍্যা বা আক্রমনের স্বীকারোক্তি করা হয়েছে সেগুলো হলো

১. দিনাজপুরে পিয়েরো পারোলারিকে আক্রমন
২. রংপুরের বাহাই সম্প্রদায়ের নেতা রুহুল আমিনকে আক্রমন
৩. রংপুরে আওয়ামী লীগ নেতা রহমত আলী হত‍্যা
৪. বগুড়া জেলায় শিয়া/রাফিদি মসজিদে হামলা
৫. কাদিয়ানী মসজিদে আত্মঘাতি হামলা
৬. ঝিনাইদহে খ্রিষ্টান মিশনারী সমীরউদ্দিন হত‍্যা।

এ তালিকায় আওয়ামী লীগ নেতার উপর আক্রমনের ঘটনাটি বিশেষভাবে লক্ষ‍্যনীয়। এর আগে তারা ভিন্নধর্মাবলম্বি ও বিদেশীদের উপর আক্রমনে নিজেদের সীমাবদ্ধ রাখলেও এবার তারা একজন স্থানীয় রাজনীতিবিদকে হত‍্যার লক্ষ‍্যবস্তু হিসেবে বেছে নিয়েছে। এছাড়া তারা চোরাগোপ্তা হিট এন্ড রান পদ্ধতি থেকে বেরিয়ে এসে আত্মঘাতি হামলা শুরু করেছে। 
এসব আক্রমনে আইসিস আক্রমনের পদ্ধতি ও অস্ত্র সম্পর্কে কিছু তথ‍্য তাদের বক্তব‍্যে পাওয়া যায়। তারা এসব আক্রমনে যা ব‍্যবহার করেছে সেগুলো হলো,
১, সাইলেন্সড পিস্তল
২. অটোমেটিক অস্ত্র
৩. ছুরি
৪. বেল্টে বহনযোগ‍্য বোমা
দাবিক ম‍্যাগাজিনে বাংলাদেশ অংশটা অনুবাদ এরকম দাঁড়ায়,


৭ই সফর (১৮ই নভেম্বর, ২০১৫), ইসলামিক স্টেট সিকিউরিটি ইউনিট দিনাজপুরের কাছে মিশনারী হিসেবে কাজ করা এক ইতালিয় ক্রুসেডার পিয়েরো পারোলারিকে সাইলেন্সড পিস্তল দিয়ে কয়েকবার গুলি করে গুরুতর আহত করে। এই অপারেশনের দুই সপ্তাহ আগে ২৫শে মহররম (৮ই নভেম্বর ২০১৫) কাফের বাহাই সম্প্রদায়ের এক নেতা রুহুল আমিন যে রংপুর অঞ্চলে বাহাই সেন্টারে কাজ করতো তাকে টার্গেট করা হয়। তাকে সাইলেন্সড পিস্তল দিয়ে গুরুতর আহত করা হয়। এছাড়া রংপুরে কাউনিয়াতে মুরতাদ রহমত আলী, যে ক্ষমতাসীন আওয়ামী লীগের নেতৃস্থানীয়, তাকে ২৭ মহররম (১০ই নভেম্বর, ২০১৫) বাড়ী ফেরার পথে সফলতার সাথে হত‍্যা করা হয়। এসব ব‍্যক্তিদের লক্ষ‍্য করে আক্রমন ছাড়াও বাংলার খেলাফতের মুজাহিদরা মুরতাদদের শিরক মন্দিরে আক্রমন পরিচালনা করেছে। ১৪ই মহররম (২৮শে অক্টোবর, ২০১৫) তারা ইরানি এম্বেসি কর্তৃক অর্থায়িত ও সমর্থিত রাফিদি মন্দিরের হামলা করে। এই আক্রমন বগুড়া জেলাতে সংঘটিত হয় এবং এতে স্বয়ংক্রিয় অস্ত্রের হামলায় অনেক মুশরিক নিহত ও আহত হয়। এর ঠিক এক মাস পরে আমাদের ইশতিহাদি ভাই আবুল ফিদা আর বাঙ্গালি কাদিয়ানী মুরতাদদের একটি মন্দিরে প্রবেশ করে। তিনি একটি বিস্ফোরক বেল্টের বিস্ফোরণ ঘটান যাতে ৩০ জন আহত হয়। আল্লাহ তাদের শহীদ হিসেবে গ্রহণ করুক। দুই সপ্তাহ পরে খেলাফতের সেনারা সমীরউদ্দিন নামে একজন মুরতাদ যে খ্রিষ্টান ধর্ম গ্রহণ করে মিশনারী হিসেবে কাজ করছিলো তাকে ঝিনাইদহ জেলায় ছুরিকাঘাতে হত‍্যা করা হয়।

সূত্রঃ
১। ছবিগুলো দাবিক ম‍্যাগাজিন থেকে নেয়া
২। অনুবাদে ইংরেজি তারিখগুলো পাঠকের সুবিধার্থে বসানো। মূল লেখায় আরবী তারিখের উল্লেখ রয়েছে শুধু।

