আক্রান্ত মুক্তচিন্তা: চাপাতির নিচে চার ব্লগার



গতকাল সচলায়তনের তিনজন ব্লগার শুদ্ধস্বরের প্রকাশক আহমেদুর রশীদ টুটুল, তারেক রহিম ও রণদীপম বসু ও সামহয়ানইনের ব্লগার জাগৃতি প্রকাশনের ফয়সাল আরেফিন দিপন উপমহাদেশীয় আল কায়েদার সহযোগী সংগঠন আনসারুল্লাহর হামলার শিকার হন। টুটুল, তারেক, রণদীপম কোনক্রমে প্রাণে বেঁচে গেলেও দিপন বাঁচতে পারেননি। যারা বেঁচে গিয়েছেন তাদের দীর্ঘমেয়াদি চিকিৎসার ভেতর দিয়ে যেতে হবে। আমাদের কর্তব‍্য যারা কলমের অধিকার প্রতিষ্ঠায় এ পর্যন্ত যারা প্রাণ হারিয়েছেন, আহত হয়েছেন এবং যারা এই লড়াইয়ে যোগ দিয়ে হুমকির মুখে আছে তাদের পাশে দাঁড়ানো। কলম ও চাপাতির লড়াই পৃথিবীর প্রাচীনতম লড়াইগুলোর একটি। পৃথিবী এতোদুর এগিয়ে আসতো না যদি চাপাতি ক্রমাগত জিতে যেতে থাকতো। কলম জয়ী হবে, চাপাতির কোপ গায়ে নিয়ে হলেও।

মূল পোস্ট

কিছুক্ষণ আগে তিনজন সচল আক্রান্ত হয়েছেন। আক্রান্তরা হলে শুদ্ধস্বরের প্রকাশক আহমেদুর রশীদ টুটুল, তারেক রহিম ও রণদীপম বসু। খবরে প্রকাশ শুদ্ধস্বরের কার্যালয়ে তাদের কুপিয়ে তালা দিয়ে আক্রমনকারিরা চলে যায়। পরে পুলিশ এসে তাদের উদ্ধার করে হাসপাতালে পাঠায়। 
ফেইসবুকে অনেক অসমর্থিত খবর আসছে। এর মধ‍্যে রণদীপন তার ফেইসবুকে জানিয়েছেন,


পোস্ট আপডেট

২৪। আহতরা সচেতন আছেন। আত্মীয় স্বজনেরা তাদের সাথে আছেন। গতকাল ডাক্তারেরা প্রাথমিক বিপর্যয় সামাল দিয়েছেন। আপাতত রক্তের দরকার নেই। রক্তের দরকার হলে সচলায়তনে জানানো হবে। আপডেট সময় ঢাকা সময় দুপুর ১২টা।
২৩। ব্রেকিংঃ ঢাকা সময় ১লা নভেম্বর, ভোর ১টা ৩ মিনিট
আল কায়েদার মিডিয়া উইং গ্লোবাল ইসলামিক মিডিয়া ফ্রন্ট হামলার দায়দায়িত্ব স্বীকার করেছে। টুইটারে এর আগের পাওয়া স্বীকারোক্তির ইংরেজি ভার্সন তারা শেয়ার করেছে। 

২২। আহত তিন ব্লগার প্রাথমিক শংকা কাটিয়ে উঠেছেন। আশা করি তারা দ্রুত সুস্থ‍্য হয়ে উঠবেন।
২১। অফিসিয়াল নয় এরকম একটা টুইটার এ‍্যাকাউন্ট থেকে আনসারউলইসলাম হত‍্যাকান্ড ও আক্রমনের দায় স্বীকার করা হয়েছে। ইতিপূর্বে আনসারউল্লাহ ঘোষণা দিয়েছিল তাদের সব ঘোষণা আল কায়েদার মিডিয়া গিম্ফমিডিয়া থেকে আসবে। সেখানে থেকে কোন ঘোষণা এখনো নেই। 

ছবি দেখতে রাইট ক্লিক করে ভিউ ইমেইজ ক্লিক করুন।
এদের দায় স্বীকার করে প্রচারিত লিফলেটটি এরকম,

গিম্ফের মাধ‍্যমে খবর প্রচার করে এবং গিম্ফও রেকগনাইজ করে এরকম একটা ফোরামে হত‍্যাকান্ড বিষয়ে একটি সতর্কতা ঝুলছে।

এর ইংরেজি ভার্সনটা এরকম 

এই একই গ্রুপ নীলয় নীলের হত‍্যাকান্ডের দায় স্বীকার করেছে যেটা আগে গিম্ফের মাধ‍্যমে আনসারুল্লাহ অস্বীকার করেছে। এখন প্রশ্ন হলো এরা কারা।
২০। তারেকের এক্সরে করা হয়েছে। দুই হাতে ফ্র্যাকচার, আর খুলিতে দুটি ফ্র্যাকচার। এর মধ‍্যে একটা একটু গভীর।
১৯। এখনও পর্যন্ত অসমর্থিত নিশ্চিত সূত্রে (পুলিশ ও ডাক্তার) খবর, দিপন অফিসে একা ছিলেন। টুটুলদের আক্রমনের কাছাকাছি সময়েই অফিসে ঢুকে তাকে জবাই করে দরজা তালা দিয়ে চলে গেছে ওরা।
১৮। জাগৃতির দিপনের শেষ স্টাটাসটা ছিল এরকম,

১৭। বিডিনিউজ দিপনের উপর হামলার কথা বলেছে। মৃত‍্যুর খবর দেয়নি। দিয়েছে। ঢাকা সময় ১৯৪০।
১৬। ব্লগার মাহমুদুল হক মুন্সী জানিয়েছেন জাগৃতির ফয়সাল আরেফিন দিপন বেঁচে নেই। শাহবাগে আজিজ মার্কেটে হামলা করে তাকে হত‍্যা করা হয়। জাগৃতি প্রকাশনী অভিজিৎ রায়ের অবিশ্বাসের দর্শন ও বিশ্বাসের ভাইরাস বইয়ের প্রকাশক। কালের কণ্ঠ খবরটি নিশ্চিত করেছে।
১৫। অসমর্থিত খবর জাগৃতি প্রকাশনীর স্বত্ত্বাধিকারী ফয়সাল আরেফিন দিপনের উপর শাহবাগে হামলা হয়েছে। ঢাকা সময় ১৮৩০।
১৪। তারেকের মাথায় আঘাত। সিটি স্ক‍্যান করা হচ্ছে আঘাত কতোটা গুরুতর বুঝতে। গুলির আঘাত নিশ্চিত হয়নি। উপরের গুলির খবরটা কেটে দেয়া হলো। ঢাকা সময় ১৮৩০।
১৩। একজন সচল জানালেন,

 রণ'দা ওকে।
 টুটুল ভাইর সিটি স্ক্যান হয়েছে, উনি কিছুটা ভাল। ও পজিটিভ রক্ত চাই।
 তারেকের অবস্থা ভাল নয়।

আপডেট ঢাকা সময় ১৮২০।
১২। ফেইসবুকে হাবিবুল্লাহ মিজান মারফত কিছু ছবি পাওয়া গেল।
টুটুল ভাই,

তারেক রহিম

রণদীপম বসু

১১। বাংলানিউজ২৪ জানিয়েছে, সচল টুটুল জ্ঞান হারানোর আগে এটা জঙ্গি হামলা বলেছেন। সচল তারেকের "তারেকের মাথায় এবং দুই হাতে ধারালো অস্ত্রের আঘাত এবং বাম পাঁজরে গুলির চিহ্ন পাওয়া গেছে।"
১০। রণদার ছবি বাংলানিউজ২৪এ,

৯। প্রত‍্যক্ষদর্শীর রিপোর্ট খুনির সংখ‍্যা তিন। বিডিনিউজ২৪ জানাচ্ছে,

ঘটনাস্থলে উপস্থিত ওই তরুণ বলেন, তাকেসহ অন্যদের অস্ত্রের মুখে পাশের কক্ষে সরিয়ে নেওয়া হয়েছিল।
“নক করা হলে দরজা খুলে দেওয়া হয়। একজন ঢুকে বলে যে সে বই নিতে এসেছে। তাকে ঢুকতে দিলে বলে, ‘আমার এক ভাই আছে’। এরপর দরজা খুললে তিনজন একসঙ্গে ঢোকে। এদের একজন স্বাস্থ্যবান। একজনের হালকা দাড়ি ছিল। যার হাতে পিস্তল ছিল, তার ১৬-১৭ বছর বয়স।”
“প্রথমে যে ঢুকেছিল তার কাছে কালো ব্যাগ ছিল। সেখান থেকে চাপাতি বের করে। আমাদের অন্য ঘরে জিম্মি করে রাখে। পরে কুপিয়ে তালা লাগিয়ে চলে যায়। যাওয়ার সময় গুলির শব্দ শুনি।”
শুদ্ধস্বরের কার্যালয়ের সামনে একটি টেইলার্সের দোকানের কর্মচারী বিডিনিউজ টোয়েন্টিফোর ডটকমকে বলেন, “চিৎকার শুনে আমরা ওইদিকে খেয়াল করে দেখি একটি মোটর সাইকেলে করে তিনজন দ্রুত বের হয়ে যাচ্ছে।”

৮। বিডিনিউজে প্রকাশিত শুদ্ধস্বর কার্যালয়ের ছবি,

৭। বাংলানিউজ২৪এর ছবি,


৬। এই মুহুর্তে তিনজনই অপারেশন থিয়েটারে। কাউকে ঢুকতে দেয়া হচ্ছে না। রক্ত যোগাড়ের চেষ্টা চলছে। ঢাকা সময় বিকাল ৫টা।
৫। বিডিনিউজ জানাচ্ছে,

ঘটনাস্থলে উপস্থিত এক তরুণ বিডিনিউজ টোয়েন্টিফোর ডটকমকে বলেন, “পাঁচজন এসেছিল তারা (হামলাকারীরা)। আমার মাথায় পিস্তল ঠেকিয়ে রাখা হয়েছিল।”
হামলার সময় গুলির শব্দ পাওয়ার কথাও জানিয়েছেন ওই ভবনের বাসিন্দারা।
নাম প্রকাশে অনিচ্ছুক ওই তরুণ বলেন, তরুণ বয়সের ওই হামলাকারীরা ঢুকেই বলেছিল- ‘আমরা টুটুলকে মারতে আসছি’।

৪। ঢাকা থেকে একজন সচল জানিয়েছেন আক্রান্তদের অবস্থা এখন স্টেবল। ঢাকা সময় বিকাল ৪টা ৪০।
৩। তারেক ও টুটুলের অবস্থা সংকটাপন্ন। রক্ত দরকার।
২। চাপাতির সাথে এবার আগ্নেয়াস্ত্রও ব‍্যবহার করা হয়েছে। তারেক রহিম পেটে গুলিবিদ্ধ। বিডিনিউজ জানিয়েছে, হামলার সময় গুলির আওয়াজও শোনা গেছে।
১। চ‍্যানেল আই টুটুল ভাইয়ের মৃত‍্যুর খবর নিশ্চিত করেছে (লিংক)। চ‍্যানেল আই তিনজনই আহত এরকমটা বলছে এখন।

