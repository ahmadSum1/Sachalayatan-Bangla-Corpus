ব্লগার রাজীব হত‍্যা মামলার রায়ঃ লাইভ ব্লগ



প্রায় তিন বছর পর আজ ব্লগার রাজীব হায়দার হত‍্যা মামলার রায় হতে যাচ্ছে। এই হত‍্যাকান্ডের দায় দায়িত্ব আনুষ্ঠানিকভাবে আল কায়েদা অফ ইনডিয়ান সাবকনটিনেন্টের সহযোগী সংগঠন আনসারুল্লাহ স্বীকার করে।
আল কায়েদার নেতা আয়মান আল জাওহিরি কর্তৃক নিয়োগপ্রাপ্ত উপমহাদেশীয় আল কায়েদা প্রধান মাওলানা আসিম ওমর বলেছিলো,



আল্লাহর সাহায্যে আল-কায়েদা উপমহাদেশের ভাইয়েরা বেশ কিছু দ্বীনের উপহাসকারী এবং রসূল (সাল্লাল্লাহু আলাইহি ওয়া সাল্লাম) এর কটূক্তিকারীদেরকে জাহান্নামের পাঠিয়ে দিয়েছে। করাচীতে ডা. শাকিল ওজ এবং আনিকা নাজ (ব্লগার) আর বাংলাদেশে আহমেদ রাজীব হায়দার, রাজশাহী বিশ্ববিদ্যালয়ের যিন্দিক প্রফেসর এবং সাম্প্রতিক সময়ে ইন্টারনেট ব্লগার আমেরকান আধিবাসী হিন্দু অভিজিৎ রায়কে আল-কায়েদা উপমহাদেরশের মুজাহিদ ভাইয়েরা মাংশ কাটা চাপাতি দিয়েই হত্যা করেছে। অত্যাধুনিক টেকনোলজির আধিকারীদেরকে আবারো এই বার্তা পৌঁছে দিয়েছে যে, মুমিন ব্যক্তি তো তরবারী ছাড়াই সাহসিকতার সাথে লড়ে। আলহামদুলিল্লাহ, এইগুলো অপারেশনের ধারাবাহিকতা যা আল-কায়েদা’র বিভিন্ন শাখা মুহতারাম আমীর শাইখ আইমান আল-জাওয়াহিরী (আল্লাহ তাঁকে হেফাজত করুক) এর সাধারণ নির্দেশনা মোতাবেক এবং শাইখ উসামা বিন-লাদিন (আল্লাহ তাঁর উপর রহম করুন) এর শপথকে বাস্তবায়ন করার জন্য শুরু করেআনকোটছে।

রাজীব হত‍্যাকান্ড সাম্প্রতিক বাংলাদেশের রাজনীতিতে সবচাইতে গুরুত্বপূর্ণ রাজনৈতিক প্রভাব ফেলা হত‍্যাকান্ড। রাজীব হত‍্যাকান্ডের আগেও ব্লগার ও প্রগতিশীল আন্দোলনগুলোতে জড়িতদের উপর হামলা হয়েছে। তবে ২০১৩ সালে শাহবাগ আন্দোলন শুরুতেই এই হত‍্যাকান্ড এবং এই হত‍্যাকান্ড পরবর্তী ব্লগার বিরোধী মিডিয়া প্রোপাগান্ডা বাংলাদেশের জাতীয় রাজনীতিতে কওমী মাদ্রাসাভিত্তিক হেফাজতে ইসলামের উত্থান ঘটায়। 
সেই সময়টাতে এরকম একটা ধারণা তৈরির চেষ্টা করা হয় যে শাহবাগের সবাই নাস্তিক ব্লগার ও তারা তাদের নাস্তিক এজেন্ডা বাস্তবায়নে আন্দোলন করছে। শীর্ষ কওমী আলেম তখন নাস্তিকদের হত‍্যা করা ওয়াজিব বলে ফতোয়া দেন। সম্ভবত এই নাস্তিক ইস‍্যুতে বাংলাদেশে সর্বপ্রথম কওমী মাদ্রাসা গ্রুপ (হেফাজতে ইসলাম) এবং আলিয়া মাদ্রাসা গ্রুপ (জামাত-শিবির প্রভাবিত) একসাথে রাস্তায় নামে। এবং এরা এমন একটা দলের হত‍্যাকান্ডের সমর্থনে নামে যারা আন্তর্জাতিক সন্ত্রাসী সংগঠন আল কায়েদার সহযোগী সংগঠন আনসারুল্লাহ টিম নামে পরিচিত। সংক্ষেপে রাজীব হত‍্যাকান্ড ও পরবর্তীতে আমার দেশ ও তার সহযোগী বুদ্ধিজীবি মহলের অব‍্যাহত প্রচারণা দার্শনিকভাবে তিনটি ভিন্ন ভিন্ন ও প্রভাবশালী ইসলামপন্থী দলকে এক ছাতার নিচে নিয়ে আসে। এটা বাংলাদেশের রাজনীতিতে অভূতপূর্ব। 
রাজীব হত‍্যাকান্ড স্বভাবতই চাঞ্চল‍্য সৃষ্টি করে। দ্রুত গ্রেফতার হয় হামলায় জড়িত ৫জনকে। পরে আরো দুজনকে গ্রেফতারের পর এই মামলার আসামী দাঁড়ায় ৮জন যার মধ‍্যে একজন পলাতক। রাজীব হত‍্যাকান্ডের টাইমলাইনটা এরকম,
হত‍্যাকান্ডঃ ১৫ই ফেব্রুয়ারি, ২০১৩
১লা মার্চ, ২০১৩ — আসামী গ্রেফতারঃ ৫জন
ফয়সাল বিন নাঈম ওরফে দীপ (২২) , মাকসুদুল হাসান অনিক (২৩), এহসান রেজা রুম্মান (২৩), নাঈম সিকদার ইরাদ (১৯) ও নাফিস ইমতিয়াজ (২২)।
অগাস্ট ১৪, ২০১৩ — আসামী গ্রেফতারঃ ১জন, সাদমান ইয়াসির মাহমুদ
১লা জুন, ২০১৪ — আসামী সাদমান ইয়াসির মাহমুদ ৬ মাসের জামিনে মুক্ত
১১ই জুন, ২০১৪ — আসামী সাদমান ইয়াসির মাহমুদের জামিন স্থগিত
১১ই অগাস্ট, ২০১৪ — আসামী মুফতী জসিমউদ্দিন রাহমানী গ্রেফতার
অভিযোগ গঠনঃ ২৪শে জানুয়ারি, ২০১৪
বিচার শুরুঃ ১৮ই মার্চ, ২০১৫
সাক্ষ‍্যগ্রহণ শুরুঃ ২১শে এপ্রিল ২০১৫
দ্রুত বিচার ট্রাইবুনালে মামলা হস্তান্তরঃ ১১ই মে, ২০১৫
সংশোধিত অভিযোগঃ ২১শে মে, ২০১৫
সাক্ষ‍্যগ্রহণ শেষঃ ২১শে ডিসেম্বর, ২০১৫
আত্মপক্ষ সমর্থনের জন‍্য জিজ্ঞাসাবাদঃ ২২শে ডিসেম্বর, ২০১৫
রায়ঃ ৩১শে ডিসেম্বর, ২০১৫
মামলার আসামী ও তাদের বিপক্ষে আনীত অভিযোগ আনা হয়েছে দন্ডবিধির ৩০২ ও ৩৪ ধারাতে। শুধুমাত্র জসিমউদ্দিন রাহমানির বিরুদ্ধে ৩৪ ধারার পরিবর্তে ১০৯ ধারায় অভিযোগ আনা হয়েছে। 
আটক ও গ্রেফতারঃ সর্বমোট ৭ জন। একজন পলাতক।

 সাদমান ইয়াসির মাহমুদ (দন্ডবিধির ৩০২ ও ৩৪ ধারা)
 আনসারুল্লাহ বাংলা টিমের প্রধান মুফতী মোঃ জসীমউদ্দিন রাহমানী (দন্ডবিধির ৩০২ ও ১০৯ ধারা)
 ফয়সাল বিন নাঈম দীপ (দন্ডবিধির ৩০২ ও ৩৪ ধারা)
 এহসান রেজা রুম্মান (দন্ডবিধির ৩০২ ও ৩৪ ধারা)
 মাকসুদুল হাসান অনিক (দন্ডবিধির ৩০২ ও ৩৪ ধারা)
 নাঈম ইরাদ (দন্ডবিধির ৩০২ ও ৩৪ ধারা)
 নাফিজ ইমতিয়াজ (দন্ডবিধির ৩০২ ও ৩৪ ধারা)
 রেদোয়ানুল আজাদ রানা (পলাতক) (দন্ডবিধির ৩০২ ও ৩৪ ধারা)

আসামীদের মধ‍্যে সাদমান ছাড়া গ্রেফতারকৃত বাকি সবাই স্বীকারোক্তিমূলক জবানবন্দি দিয়েছে।
রাষ্ট্রপক্ষ মামলা সাজাতে ৫৫জন সাক্ষী প্রস্তাব করে যাদের মধ‍্যে আদালত ৩৪ জনের সাক্ষ‍্য নিয়েছে। সর্বশেষ ২২ ডিসেম্বর, ২০১৫ তারিখে আসামী পক্ষের আত্মপক্ষ সমর্থনের সুযোগের মাধ‍্যমে বিচারকাজ শেষ করে আজ ৩১শে ডিসেম্বর, ২০১৫ তারিখে রায়ের দিন ধার্য করা হয়েছে।
সচলায়তনের একজন প্রতিনিধি এই মুহুর্তে আদালত প্রাঙ্গনে রয়েছেন। তিনি আমাদের লাইভ আপডেট জানাবেন।

আপডেটসমূহঃ

দুপুর ১৩৩০ — রাজীব হায়দারের বাবা এই রায় প্রত‍্যাখ‍্যান করেছেন এবং বিচারকে প্রভাবিত করা হয়েছে এমনটা বলেছেন। তিনি হত‍্যাকান্ডের জন‍্য জামাত-শিবিরকে দায়ি করেছেন। (ভিডিও সংযুক্ত হবে)


দুপুর ১৩০০ — (ভিডিও সংযুক্ত হবে)
২ জনের (দীপ এবং রানা) ফাঁসির আদেশ ও ১০ হাজার টাকা জরিমানা। 
অনিককে যাবজ্জীবন কারাদন্ড এবং ১০ হাজার টাকা জরিমানা।
রুম্মান, নাফিজ ইমতিয়াজ, নাইম ইরাদ — ১০ বছরের কারাদন্ড
মুফতী রাহমানী ৫ বছর সশ্রম কারাদন্ড। 
সাদমানের ৩ বছরের কারাদন্ড যা ইতিমধ‍্যে সে ভোগ করেছে। 
আদালতের পর্যবেক্ষণ তদন্তকার্য ও অভিযোগ সাজাতে দক্ষতার পরিচয় দেয়া হয়নি।
আসামী পক্ষের আইনজীবির বক্তব‍্য

দুপুর ১২৩০ — কোর্ট হাজত থেকে আদালতে নিয়ে যাওয়া হয়েছে বন্দীদের। কিছুক্ষণের মধ‍্যে রায় শুরু হবে। 









সকাল ০৯৩০ — প্রিজন ভ‍্যান থেকে আদালতের প্রিজন সেলে স্থানান্তর






সকাল ০৯০৫ — আদালত চত্বরে প্রিজন ভ‍্যানের প্রবেশ। পুলিশি প্রহরা প্রস্তুত 


