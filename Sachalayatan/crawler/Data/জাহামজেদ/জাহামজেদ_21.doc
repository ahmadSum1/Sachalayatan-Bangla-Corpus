সৌমিত্র দোয়েল সোহাগের খুনীরা কে কোথায় ?



মুনির তপন জুয়েল একদিনে এই তিন খুনে স্তব্ধ হয়ে যায় পুরো সিলেট। সবার চোখে যেন আবার ভেসে উঠে শিবিরের পূর্বসুরি আলবদর রাজাকারদের একাত্তরের নৃশংসতার কথা। অন্যদিকে  ট্রিপল মার্ডারের মাধ্যমে শিবির সিলেট নগরীতে আতন্ক ছড়ালেও খুনীরা ঠিকই পালিয়ে যায়। পালিয়ে যায় না বলে বলা উচিৎ তৎকালীন স্বৈরাচার সরকার খুনীদের নিরাপদে পালিয়ে যেতে সহায়তা করে। দেশে তখন স্বৈরাচার বিরোধী তুমুল আন্দোলন চলছে। এই সুযোগে এই বিষয়টা কিছুটা ধামাচাপা পড়ে যায়। তারপরও এই তিন খুনের পর থেকেই জাসদ ছাত্রলীগ শিবির খুঁজে শহর চষে বেড়ায়। বদলা নেওয়ার জন্য তারা মরিয়া। কিন্তু স্বৈরাচারের ভয়াল থাবা তাদেরকে খুব একটা এগুতে দেয় না। হামলা মামলা চলতে থাকে জাসদ ছাত্রলীগ কর্মীদের উপরে। অবশেষে স্বৈরাচারের পতন হলে নানাভাবে  কোনঠাসা হয়ে পড়া জাসদ ছাত্রলীগের নেতাকর্মীরা ছাত্রদলে যোগ দিতে শুরু করে। সেই সময়টাতে সিলেটে ছাত্রদলের বলতে গেলে কোনো অস্তিত্বই ছিলো না। কিন্তু জাসদ ছাত্রলীগের ত্যাগী আর পরিক্ষিত নেতাকর্মীরা যখন ছাত্রদলে যোগ দেয়, তখন সিলেটে ছাত্রদল নিজস্ব একটা অবস্থান নিয়ে ফেলে। অন্যদিকে দীর্ঘ বিরতি নিয়ে শিবির আবার মাঠ দখলের রাজনীতিতে নামে। 
তারা সর্বপ্রথম নিজেদের দখল প্রতিষ্ঠা করে আলিয়া মাদ্রাসা আর মদন মোহন কলেজে। আলিয়া মাদ্রাসাতে অবস্থান নিতে গিয়ে হযরত শাহজালাল দরগার মাদ্রাসা ছাত্রদের সাথে তাদের ব্যাপক সংঘর্ষ হয়। তখন শিবির আবার তাদের স্বরূপে ফিরে গিয়ে বেশ কজন মাদ্রাসা ছাত্রের হাত পায়ের রগ ও জিহবা কেটে ফেলে। এরপর ধীরে ধীরে শিবির শাহজালাল বিশ্ববিদ্যালয়, পলিটেকনিক কলেজে গ্রামকেন্দ্রিক রাজনীতি শুরু করে। তারা শহরটাকে চারটা অঞ্চলে ভাগ করে আলাদা আলাদা চারটা ব্লক তৈরি করে। চারটা ব্লকের নাম যথাক্রমে- শাহজালাল, শাহপরান, উত্তর, দক্ষিণ। শহরে মদন মোহন কলেজ আর আলিয়া মাদ্রাসাকে তারা কেন্দ্র হিসেবে ব্যবহার করে। এছাড়া শহরের পায়রা আবাসিক এলাকাকে গড়ে তুলে নিজেদের ক্যান্টনমেন্ট হিসেবে।  
এভাবে ধীরে ধীরে তারা সিলেটে নিজেদের শক্তি বৃদ্ধি করতে থাকে। ৯৬ সাল পর্যন্ত তাদেরকে বারবার ছাত্রদলের বাঁধার মুখে পড়তে হয়েছে। তারপরও থেমে থাকেনি তাদের রাজনীতি আর সদস্য সংগ্রহ অভিযান। পায়রার পর তারা শহরের শাহজালাল উপশহর এলাকায় গড়ে তুলে নিজেদের দ্বিতীয় ক্যান্টনমেন্ট। কিন্তু উপশহরে তারা বেশিদিন নিজেদের কতৃত্ব ধরে রাখতে পারে না। ছাত্রদলের কাছে বারবার মার খেয়ে উপশহর ছেড়ে আসতে বাধ্য হয়। তারপরও নগরীর জামেয়া স্কুল কেন্দ্রিক রাজনীতি তারা চালিয়ে যায় কিশোরদেরকে তাদের মতাদর্শে অনুপ্রাণিত করার জন্য। বিএনপি ক্ষমতা থেকে সরে যাওয়ার পর সিলেটে যখন ছাত্রদলের নেতাকর্মীরা হামলা মামলার ভয়ে পলাতক তখন শিবির সিলেটে তাদের শক্ত অবস্থান গড়ে তুলে। এক্ষেত্রে তারা ছাত্রলীগ থেকে কোনো বাধার সম্মুখীন হয় না। কারণ, ছাত্রলীগের নেতারা তখন গ্রুপিং আর টেন্ডারবাজি নিয়ে ব্যস্ত। এই নিয়ে যখন ছাত্রলীগ ব্যস্ত তখন শিবির সিলেটে পুরোদমে চালিয়ে গেছে তাদের সদস্য সংগ্রহ অভিযান। তারা নতুন করে শক্তি সঞ্চয় করেছে, গ্রাম থেকে বিস্তৃত হয়ে শহরে এসেছে এবং জামাতের নেতৃত্বেও তখন চলে এসেছে মুনির তপন জুয়েলের খুনীদের অনেকেই। এরপর তারা নিজেদের আধিপত্য ধরে রাখতে সিলেটে আরো তিনটি খুন করে।
সৌমিত্র হত্যাকান্ড
১৯৯৮ সালের ২৪ মে শিবির হত্যা করে সিলেট ওসমানী মেডিকেল কলেজের চতুর্থ বর্ষের মেধাবী ছাত্র ও ছাত্রলীগ নেতা সৌমিত্র বিশ্বাসকে । শামসুদ্দিন ছাত্রাবাসে ক্রিকেট খেলা দেখা নিয়ে এই সংঘর্ষের সূত্রপাত হলে শিবির ক্যাডাররা নগরীর ব্লু বার্ড স্কুলের সামনে কুপিয়ে নির্মমভাবে হত্যা করে সৌমিত্রকে। কিন্তু হত্যাকারী কেউই গ্রেফতার হয়নি এবং এই হত্যাকান্ডের সাথে জড়িত কারোরই বিচার হয়নি। অথচ তখন আওয়ামীলীগ ক্ষমতায় ছিলো। এই হত্যাকান্ডের সাথে কারা জড়িত ছিলো এটাও জানা যায়নি আজ পর্যন্ত। একটা চোরাগুপ্তা হামলাতেই নিহত হয় সৌমিত্র। তাই সৌমিত্র হত্যার সাথে কারা কারা জড়িত ছিলো এটা বলতে পারেনি কেউ।
সৌমিত্র হত্যাকান্ডে শিবিরের  কারা জড়িত ছিলেন এ ব্যাপারে কিছুই জানা যায়নি। এই হত্যাকান্ডে কোনো মামলাও করা হয়নি। তবে তৎকালীন একাধিক ছাত্রলীগ নেতাদের সাথে কথা বলে জেনেছি, এই হত্যাকান্ডে সিলেট ওসমানী মেডিকেল কলেজের শিবির ক্যাডাররা ছাড়াও পায়রা এলাকায় বসবাসকারী কিছু স্থানীয় শিবির ক্যাডারও জড়িত ছিলো।

দোয়েল হত্যাকান্ড
হামিদ আহমদ খান দোয়েল নামের এক ছাত্রদল কর্মীকে ২০০২ সালে ৯ সেপ্টেম্বর সিলেটের মদনমোহন কলেজের ক্যাম্পাসে কুপিয়ে হত্যা করে শিবিরের ঘাতকরা। দোয়েল হত্যারকান্ডের মতো কোনো নৃশংস এবং বর্বরোচিত খুন এর আগে সিলেটে কখনো  হয়নি। 

দোয়েল হত্যাকান্ডের কারণ অনুসন্ধানে জানা যায়, তখন মদন মোহন কলেজে দোয়েলের কঠিন চ্যালেঞ্জের মুখে পড়ে যায় ছাত্রশিবির। দোয়েলের কারণে তারা তখন ক্যাম্পাসে তাদের নতুন কর্মী সংগ্রহ অভিযানে বাঁধার মুখে পড়ে। দোয়েল শহরের স্থানীয় ও অনেক স্মার্ট ছেলে হওয়ার কারণে মোটামুটি অনেক ছাত্রই তার আহবানে ছাত্রদলে যোগ দিতে থাকে। এমন শোনা যায়, দোয়েল নাকি কলেজে ঢুকে প্রথমে ছাত্রশিবির করতো, তারপর ছাত্রশিবিরের নোংরা রাজনীতি  আর মতাদর্শের কারণে সে প্রায় ১৫০ জনের মতো শিবির কর্মী নিয়ে ছাত্রদলে যোগ দেয়। দোয়েল হত্যাকান্ড ছিলো একেবারেই পূর্বপরিকল্পিত।
যেদিন দোয়েল খুন হয় সেদিন কলেজে ছাত্রদলের একটা অনুষ্টান ছিলো। সবাই অনুষ্টানে ব্যস্ত এমন সময় দোয়েল কি একটা কাজে কলেজের বাইরে যায়। আর এই সুযোগে ছাত্রশিবির ছাত্রদলের অনুষ্টান যে ভবনে  হচ্ছিলো সেই ভবনের কলাপসেবল গেট বন্ধ করে দেয় এবং দোয়েল ফিরে আসার পর নারায়ে তাকিবর আল্লাহু আকবর স্লোগান দিতে দিতে তাকে ঘিরে ফেলে । তারপর রামদা, চাপাতি এসব দেশীয় অস্ত্র দিয়ে তাকে কুপাতে থাকে। দোয়েল হত্যাকান্ডের আমি নিজেও প্রত্যক্ষদর্শী ছিলাম। এই ঘটনার কথা মনে হলে এখনো শরীরের লোমগুলো দাঁড়িয়ে যায়, কসাইরা গরুকেও যে এভাবে কাটে না।
দোয়েলকে যখন  আঘাতের পর আঘাত  করা হচ্ছে তখন ছাত্রদলের নেতাকর্মীদের কলেজের তিনতলা থেকে তাকিয়ে থাকা ছাড়া আর কিছুই করার ছিলো না। কারণ, ছাত্রশিবির তো নিচের গেটটি আগেই বন্ধ করে দিয়েছে। 
দোয়েলের হত্যার ধরণ ছিলো খুবই ভয়াবহ। তার শরীর থেকে ঘাতকেরা তার একটি হাত বিচ্ছিন্ন করে ফেলে। শিবির এই হত্যাকান্ডটি ঘটায় মুলত কলেজে নিজেদের আধিপত্য ধরে রাখতে আর দোয়েলের সাথে যারা ছাত্রদলে যোগ দিয়েছিলো তাদেরকে দেখিয়ে দেওয়ার জন্য যে  শিবিরকে কেউ চ্যালেঞ্জ করলে তার পরিণতি কেমন হতে পারে। এই হত্যাকান্ডে সরাসরি জড়িত ছিলো শিবির ক্যাডার আলাল, শাহিন, জুম্মা, রাসেল, মহসিন, মিনার, সোলেমান, শফিকুর রহমান, কামরুল, ঝলক, শিপলু ও রাজ।
দোয়েলকে বর্বরোচিতভাবে  হত্যা করার পরদিন বিএনপির সভাপতি এম এ হক জামাতের সাথে সমছোতা করে ফেলেন। তিনি জামাতের নেতাদের ব্যবসা প্রতিষ্টান ও বাসায় পুলিশি নিরাপত্তার ব্যবস্থা করেণ যাতে ছাত্রদলের কারো দ্বারা জামাত শিবিরের কেউ আক্রান্ত না হতে পারেন !!!
এই হত্যাকান্ড  প্রকাশ্যে সংঘঠিত হলেও   দোয়েল খুনের আসামিদের অনেকেই বিদেশে চলে যায় এবং যারা পরবর্তীতে পুলিশের হাতে ধরা পড়েছিলো তারা সবাইও একসময় ছাড়া পেয়ে যায়।   
সোহাগ হত্যাকান্ড
সিলেট ভেটেরিনারী কলেজের মেধাবী ছাত্র রফিকুল হাসান সোহাগকে ২০০৪ সালের ৩১ আগস্ট নৃশংসভাবে খুন করে শিবির ক্যাডাররা। সোহাগ কলেজের তৃতীয় বর্ষের ছাত্র ছিলেন এবং কলেজ ছাত্রদলের সাংগঠনিক সম্পাদক ছিলেন। 

তুচ্ছ একটা ঘটনাকে কেন্দ্র করে সোহাগকে হত্যা করা হয়। জানা যায়, সেদিন রাত আনুমানিক আটটার দিকে  সোহাগ কলেজ ক্যাম্পাস দিয়ে হেঁটে হোস্টেলে ফিরছিলো। হঠাৎ করে তাকে এসে কিবরিয়া নামের এক শিবির কর্মী সাইকেল দিয়ে ধাক্কা মারে । এই নিয়ে দুজনের মধ্যে কথা কাটাকাটি হয়। দুজনের উচ্চস্বরের কথাবার্তা শুনে ছাত্রদলের বেশ কয়েকজন নেতাকর্মী সেখানে উপস্থিত হয়ে বিষয়টি সমঝোতার চেষ্টা করেন।  কিন্তু শিবির সভাপতি মাসনূন সবার কাছে সমঝোতার আগেই ৩০ মিনিট সময় চেয়ে নেন। এই ৩০ মিনিট সময়ের মধ্যেই  শিবির কর্মীরা প্রস্তুত হয়ে ঝাপিয়ে পড়ে সোহাগের উপরে। তাকে শিবিরের ঘাতকেরা নতুন হলের ৩৫৭ নাম্বার কক্ষে টেনে হিচড়ে নিয়ে গিয়ে ভিতর থেকে দরজা বন্ধ করে  উপুর্যপুরি কুপাতে থাকে। একপর্যায়ে তারা সোহাগকে রুমের ভিতরে ফেলে রেখে তার মৃত্যু নিশ্চিত করার জন্য বাইরে থেকে তালা দিয়ে যায়। এরপর সোহাগকে ওসমানী হাসপাতালে নিয়ে যাওয়া হলে চার ঘন্টা জীবনের  সাথে লড়াই করে মৃত্যুর কোলে ঢলে পড়ে। পুলিশ সোহাগ হত্যাকান্ডে জড়িত থাকায় সীতাকুন্ডের ভাটিয়ানার জাকির হোসেনের ছেলে  জাহেদ হোসেন ও সরাইলের আবুল বাশারের পুত্র মফিকুল হককে গ্রেফতার করে। পরদিন বিএনপি নেতা  এম এ হকের নেতৃত্বে জামাত শিবিরের সাথে এই হত্যাকান্ডেরও আপোষ করে ফেলে বিএনপি। কিন্তু ছাত্রদল বিএনপির সিদ্ধান্ত না মেনে শহরে জামাত শিবির নেতাকর্মী ও তাদের ব্যবসা প্রতিষ্টানে হামলা চালাতে থাকে। পরবর্তীতে উপযুক্ত সাক্ষ্যের অভাবে জাহেদ ও মফিক জেল থেকে ছাড়া পেয়ে যায়।

সৌমিত্র দোয়েল সোহাগের খুনীরা বর্তমানে কে কোথায় আছে :
আলালুর রহমান আলাল : মদনমোহন কলেজ ছাত্রশিবিরের সাবেক সভাপতি । দোয়েল হত্যার পর মধ্যপাচ্যে চলে যায়। বর্তমানে সে সিলেট শহরেই জামাতের সিনিয়র নেতাদের সাথে আবাসন ব্যবসায় জড়িত। এয়ারপোর্ট রোডে বেশ কিছু জায়গা সে আরো কয়েকজন শিবির নেতা মিলে সম্প্রতি কিনেছে একটি হাউজিং করার জন্য। এছাড়া সে মুনির তপন জুয়েলের অন্যতম খুনী আবদুর রহমানের নর্থইস্ট ল্যান্ড ডেভেলপম্যান্ট কোম্পানী নামের আবাসন প্রকল্পের অংশীদার।
শাহিনুর রহমান : দোয়েল হত্যাকান্ডের অন্যতম আসামি। বর্তমানে সিলেট নগরীর মদিনা মার্কেট এলাকায় থাকে। হত্যাকান্ডের পর বেশ কয়েকদিন পালিয়ে ছিলো। এখন প্রকাশ্যেই নগরীতে ঘুরে বেড়ায়। মদন মোহন কলেজ ক্যাম্পাসেও তার নিয়মিত যাতায়াত আছে। মুনির তপন জুয়েলের অন্যতম খুনী জিয়াউদ্দিন নাদেরের পরিচালিত সিলভার ভিলেজ হাউজিংয়ের সাথে জড়িত।। 
জুম্মা : এই জুম্মার উপুর্যপরি রামদার আঘাতে শরীর থেকে হাত বিচ্ছিন্ন হয় দোয়েলর। বর্তমানে সে  ইংল্যান্ড প্রবাসী। দোয়েল হত্যার পর চট্রগ্রামে পালিয়ে যায়। এরপর চট্রগ্রাম বিশ্ববিদ্যালয়ে আইন বিভাগে ভর্তি হয়। পুলিশ তাকে চট্রগ্রাম থেকে গ্রেফতার করে। কিছুদিন জেল খাটার পর সে জামিনে বের হয়ে আসে। এখন হত্যা মামলা থেকে পুরোপুরি খালাস পেয়ে এক জামাত নেতার মেয়েকে বিয়ে করে লন্ডনের এক রেস্তোরায় বাবুর্চির কাজ করে। জুম্মা প্রায়ই সিলেটে আসে। তার বাসা নগরীর নবাব রোডে তখন সে অবস্থান করে। লন্ডনে যুদ্ধাপরাধীর বিচার ঠেকানোর জন্য জামাতি নেতাদের সাথে সেভ বাংলাদেশ, সেভ ইসলাম নামে একটা সংগঠন করে ফান্ড সংগ্রহ করছে।
সোলেমান আহমদ : কানাডার উইন্ডসরে থাকে। খুনের পর বহুদিন পলাতক ছিলো। তারপর বডি কন্ট্রাক্টে( আদম ব্যসায়ীদের একটা চুক্তি ) চলে যায় কানাডাতে । কানাডার সিটিজেনশীপ নিয়ে বর্তমানে ওখানেই থাকে। মাঝেমধ্যে দেশে আসে। দোয়েল হত্যা মামলা থেকে খালাস পেয়ে গেছে অন্যদের সাথেই।
রাসেল : সিলেট শহরেই থাকে। বর্তমানে সে মদনমোহন কলেজে ছাত্রশিবিরের নীতিনির্ধারকদের একজন। পাশাপাশি জামাত নেতাদের পরিচালিত বিভিন্ন হাউজিংয়ের সাথে জড়িত।
কামরুল, ঝলক, শিপলু, রাজ : সবাই এখনো ছাত্রশিবিরের রাজনীতির সাথে জড়িত। এদের মধ্যে কেউ কেউ এখনো মহানগর শিবিরের বিভিন্ন ব্লকের দায়িত্বে আছে। পাশাপাশি সবাই জামাত নেতাদের পরিচালিত বিভিন্ন হাউজিং প্রকল্প ও অন্যান্য ব্যবসা প্রতিষ্টানের  সাথেও জড়িত। 
জাহেদ হোসেন : জেল থেকে ছাড়া পাওয়ার পর সে বেশ কিছুদিন ভেটেরিনারী কলেজ শিবিরের দায়িত্বে ছিলো। বর্তমানে  ইবনে সিনা ফার্মাসিউটিক্যালসে মেডিকেল রিপ্রেজেন্টেটিভ হিসেবে কর্মরত।
আইনের দুর্বলতা আর পর্যাপ্ত সাক্ষ্যের অভাবে সিলেটে বারবার প্রকাশ্যে হত্যাকান্ড ঘটিয়েও পার পেয়ে যাচ্ছে শিবিরের খুনীরা। কিছুদিন পালিয়ে থেকে তারা আবার ঠিকই নগরীতে এসে প্রকাশ্যে চলাফেরা করছে। যুদ্ধাপরাধীর বিচারের পাশাপাশি সিলেটে নৃশংস ও বর্বরোচিতভাবে  সৌমিত্র দোয়েল ও সোহাগকে হত্যার জন্য  জামাত শিবিরের এই খুনী পিশাচদেরও বিচার হওয়া প্রয়োজন।

