মৌলবাদ ও সাম্প্রদায়িকতা বিরোধী আলোর মিছিল




১৯৮৮ সালের ২৪ সেপ্টেম্বর মৌলবাদ বিরোধী আন্দোলন করতে গিয়ে  সিলেটের রাজপথে শিবিরের সন্ত্রাসীদের হাতে নৃশংস ভাবে খুন হয়েছিলেন মৌলবাদ বিরোধী আন্দোলনের তিন যোদ্ধা মুনির তপন জুয়েল। 
বাংলাদেশে হত্যা আর ষড়যন্ত্রের মাধ্যমে কিভাবে স্বৈরাচারী সরকারের পৃষ্ঠপোষকতায় মৌলবাদী ও জঙ্গি রাজনীতির বিস্তার হয়েছিল আগামী দিনের ইতিহাসে তা গুরু ...
১৯৮৮ সালের ২৪ সেপ্টেম্বর মৌলবাদ বিরোধী আন্দোলন করতে গিয়ে  সিলেটের রাজপথে শিবিরের সন্ত্রাসীদের হাতে নৃশংস ভাবে খুন হয়েছিলেন মৌলবাদ বিরোধী আন্দোলনের তিন যোদ্ধা মুনির তপন জুয়েল। 
বাংলাদেশে হত্যা আর ষড়যন্ত্রের মাধ্যমে কিভাবে স্বৈরাচারী সরকারের পৃষ্ঠপোষকতায় মৌলবাদী ও জঙ্গি রাজনীতির বিস্তার হয়েছিল আগামী দিনের ইতিহাসে তা গুরুত্বের সঙ্গে আলোচিত হবে। সেই আলোচনায় মুনির, তপন ও জুয়েল হত্যাকাণ্ডের ঘটনাটিও একটি আলাদা অবস্থান রাখবে। একটি প্রগতিশীল জনপদে মৌলবাদের উত্থান, শান্তির জনপদে একাত্তরের পরাজিত শক্তির বারবার হিংস্র ছোবল, খুনের রাজনীতির প্রচলন, বিচারকে বাঁধা দেওয়ার কৌশল, অভিযুক্তদের পুনর্বাসন- সব মিলিয়ে কেমন করে মৌলবাদ তার নখর প্রকাশ করে, সেই দৃষ্টান্ত সিলেটের মুনির, তপন ও জুয়েল হত্যাকাণ্ডের মাধ্যমেই ফুটে উঠেছে। 
আজ দীর্ঘ ২২ বছর পর সিলেটে মৌলবাদ ও সাম্প্রদায়িকতা বিরোধী সাংস্কৃতিক মোর্চা আয়োজন করে মৌলবাদ ও সাম্প্রদায়িকতা বিরোধী আলোর মিছিল। শ্রদ্ধার সঙ্গে স্মরণ করা হয় মৌলবাদ বিরোধী আন্দোলনে জামাত শিবিরের হাতে নিহত তিন যোদ্ধা মুনির তপন ও জুয়েলকে। 
মুনির তপন জুয়েলের হত্যাকারীদের পুনর্বিচার এবং যুদ্ধাপরাধীর দ্রুত বিচারের দাবি জানিয়ে সিলেট কেন্দ্রীয় শহীদ মিনার থেকে শুরু হয়ে কোর্ট পয়েন্টে গিয়ে আলোর মিছিল শেষ হয়। 










_____________________________________________
১. সিলেট কেন্দ্রীয় শহীদ মিনারে মোমবাতি জ্বালিয়ে মুনির তপন জুয়েলের প্রতি শ্রদ্ধা জানানো হচ্ছে।
২. শুরু হচ্ছে আলোর মিছিল।
৩. আলোর মিছিলে।
৪. মোমবাতি জ্বালিয়ে শিশুটি শ্রদ্ধা জানাচ্ছে।
৫. মৌলবাদ ও সাম্প্রদায়িকতা বিরোধী প্রকাশনা যুযুধান হাতে ।
৬. আলোর মিছিলে এসেছিল তারা দুই বোন।
৭. যুযুধান পড়ছে পুলিশ।
৮. আশির দশকের জামাত শিবির ও মৌলবাদ প্রতিরোধ আন্দোলনের
    অন্যতম নেতা জাকির আহমদ।
৯. আলোর মিছিলে যুযুধান ও মোমবাতি হাতে একজন
১০. আলোর মিছিল শুরু হওয়ার আগে মৌলবাদ ও সাম্প্রদায়িকতা বিরোধী
     কবিতা আবৃত্তি।

আপডেট
আজ ২৪ সেপ্টেম্বর ২০১১, সিলেট কেন্দ্রীয় শহীদ মিনারে বিকেল ৫টা থেকে মৌলবাদ ও সাম্প্রদায়িকতা বিরোধী কর্মসূচী শুরু হবে গনসংগীত দিয়ে, তারপর আলোর মিছিল। একই সময়ে এই কর্মসূচী পালিত হতে যাচ্ছে হবিগঞ্জ, সুনামগঞ্জ, রংপুর সহ দেশের বিভিন্ন জায়গায়।
আলোর মিছিলে সহযাত্রী হতে শুভবোধসম্পন্ন সকলকে স্বাগত।


