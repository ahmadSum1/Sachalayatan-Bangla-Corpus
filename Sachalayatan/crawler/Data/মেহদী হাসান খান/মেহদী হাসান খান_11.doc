ইউটিউব ব্যান?



গতকাল একজনের ফেসবুক স্ট্যাটাস থেকে প্রথম জানলাম খবরটা। প্রধানমন্ত্রীর সাথে আর্মি প্রধানের কথপোকথনের অডিও রেকর্ডিং কেউ একজন ইন্টারনেটে ছেড়ে দিয়েছিল। চমৎকার বুদ্ধিমত্তার পরিচয় দিয়ে বাংলাদেশ থেকে এইজন্য ইউটিউব ব্যান করে দেয়া হয়েছে।
আমি আগেই এই অডিও ফাইলের লিংকটা পেয়েছিলাম, মাথা ঘামাইনি তখন। এখন আসলেই ঘামাচ্ছি। সকালে ৭টা চেইন মেইল পেয়েছি (যারা পাঠিয়েছেন কাউকে চিনি না), সঙ্গে অ্যাটাচ করা এই ফাইল এবং সব বন্ধুকে পাঠানোর অনুরোধ। আগুন এখন বাতাস পেয়েছে, দাবানল হয়ে ছড়াবে। নীতিনির্ধারকদের মাথায় এই সহজ ব্যাপারটা কিভাবে আসে না সেটাই আমার মাথায় আসল না। 
নিচের সাইটগুলো ব্যান, এদের সাথে আরো থাকতে পারে -
www.youtube.com
www.esnips.com
www.mediafire.com
www.upload-mp3.com
www.filefreak.com

