আমরা বাসী বারুদের স্তুপে নিষ্ফল মাচিস অপচয় করি...



খুন যখন চাপে মাথায়, মাতন ওঠে রক্তে, আমরা কি করি?
আমরা ব্লগে লিখি! আমরা প্রকাশ করি!
আমাদের প্রকাশ বড়ো বেশি নিবীর্য, বড়ো বেশি কাগুজে। 
ভবি, সে তো এতো সহজে ভোলার নয়!
এতো অল্পে রক্ষা হবে না
যা ছিলো আদরের। 
নিয়ে যায়, নিয়ে যায় আমার আদরের বাচ্চা আমারই কোল থেকে শেয়ালের পাল। টেনে হিঁচড়ে ভাঙা ঘরের বেড়া ছিড়ে নিয়ে যায়। 
আমরা তবুও শুধু ব্লগে লেখি, আমরা ঢোড়া সাপ মানববন্ধন করি। 
আমাদের অন্ডকোষ আজ ফুচকার চে বেশি তোবড়ানো,
আমাদের ভোকাল কর্ড আজ সুবিধাবাদী ঈমানদারি,
নিয়ে যাবে আরো কতো কিছু,
শেয়ালের পাল ঐতো নখর শানায়!
আমরা শুধু হায় হায় করি,
আমরা বাসী বারূদের স্তুপে নিষ্ফল মাচিস অপচয় করি। 
২০/১০/২০০৮

