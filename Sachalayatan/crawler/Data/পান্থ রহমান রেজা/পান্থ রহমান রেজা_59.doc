এই নায়ক হবেন, নায়ক!!!



কাজের সময় কোনো কিছুই ঠিকঠাকমতো পাওয়া যায় না। এ এক চিরন্তন রীতি। এই যেমন দিন কয়েক আগে আমাদের সেনোরা ব্র্যান্ডের টিভি বিজ্ঞাপনের জন্য মডেল খুঁজতে খুঁজতে হয়রান হতে হয়েছিল। দেখা গেল যারা করতে চায়, তারা চরিত্রের সাথে যায় না। আবার যাদের দিয়ে মনে হয় হবে, তারা স্যানিটারি ন্যাপকিন প্রডাক্ট বলে বেশ ঘাইগুই করে। মডেল খুঁজতে গিয়ে আমাদের প্রডাকশন কাম মডেল কর্ডিনেটর জয়ন্ত দার ত্রাহি ত্রাহি অবস্থা! বেচারা সেই গল্পই বলছিলেন ওয়াশরুমে, সিগারেট ফুঁকতে ফুঁকতে। 
আমাদের ওয়াশরুম আদতে আমাদের ব্রেইনস্ট্রমিংয়ের জায়গা। বাংলাদেশের অনেক জনপ্রিয় বিজ্ঞাপন আইডিয়ার জন্ম হয়েছে এই ওয়াশরুমে। প্রায়ই দেখা যায়, আমাদের ক্রিয়েটিভ ডিপার্টমেন্টের ডেস্ক ঘন্টার পর ঘন্টা ফাঁকা। বাইরের  কেউ এসে এই অবস্থা দেখলে অবাক হলেও অফিস ও অফিস সংশ্লিষ্ট সবাই নিশ্চিতভাবে জানে, আমরা সবাই ওয়াশরুমে আছি। ক্লায়েন্ট মিটিংও মাঝে মাঝে ওয়াশরুমে সারা হয়ে যায়। ফারুকী, কিসলু, তারেক, তানভীরের মতো বিজ্ঞাপননির্মাতারাও শরিক হোন মেকিং কলাকৌশলের ঝুড়ি নিয়ে। সচলের লন্ডনী ব্লগার থার্ড আই ওরফে তানভীর ভাই একবার এসেছিলেন আমাদের মিডিয়াকম অফিসে। ওয়াশরুমে অতোগুলো লোককে একসাথে আলাপ করতে দেখে খানিকটা ভড়কে গিয়েছিলেন তিনি। 
সে যাই হোক, আসল প্রসঙ্গে না গিয়ে আজাইরা কথা বলছি। এবার আসল কথা কই। জয়ন্ত দা মডেল খোঁজার বিড়ম্বনার কথা বলছিলেন। গল্পে গল্পে আরো জানালেন, তারা একটি সিনেমা বানাচ্ছেন, একজন নায়ক দরকার। সেটাও খুঁজে পাচ্ছেন না। জানুয়ারিতে শুটিং। নায়ক হওয়ার প্রথম শর্ত, তাকে হতে হবে বিদেশী বিশ্ববিদ্যালয়ে পড়ুয়া বাংলাদেশী তরুণ। বয়স ২৫-৩০ বছরের মধ্যে থাকতে হবে। হ্যান্ডসাম হওয়ার সাথে সাথে আরো একটি গুণ থাকতে হবে নায়কের। না, কোমর দুলিয়ে নাচতে হবে না তাকে, পাহাড় থেকেও লাফিয়ে পড়তে হবে না। তবে একটু মাস্তি টাইপের হতে হবে। ডিজে পার্টিতে গিয়ে মাল খেয়ে খানিকটা টাল হওয়ার গুণ ষোলআনায় থাকতে হবে। গল্পের প্রয়োজনেই এমনটি দরকার। আর গল্প... গল্পটি এখনই বলা যাচ্ছে না। 
সচলে বিদেশের বিশ্ববিদ্যালয়ে পড়ে এমন ছেলেছোকড়ার সংখ্যা কয়েকগণ্ডা। শুধু কি ছাত্র, স্যারেরাও আছেন। এদের কেউ কেউ আসছে ডিসেম্বর-জানুয়ারিতে দেশে আসছেন। রেনেটের পোস্ট পড়ে জেনেছি, রেনেট ছাড়াও সৌরভ ভাই, ধ্রুবহাসান ভাইয়ের দেশে আসার জোর সম্ভাবনা আছে। ভাবলাম খবরটা দিয়ে রাখি। যদি আগ্রহী হোন তারা!!!(???)। তবে এরা কেউ না হোন আমাদের প্রিয় ধূগোদা তো আছেন নায়ক হতে এক পায়ে খাড়া। পরের শালীর সাথে সাথে নায়িকার সাথে ফস্টিনস্টি করার এই অপূর্ব সুযোগ ধূগোদা নিশ্চয় হাতছাড়া করবেন না! (ধূগোদা, একটু মজা মারলাম, নিশ্চয় মাইণ্ড খাইবেন না।)
তো কেউ কি আছেন, নায়ক হতে? থাকলে আওয়াজ দিয়েন, স্ক্রিন টেস্ট নিতে জায়গা মতো পৌঁছে যাবে ডিরেক্টরের চেলা! হাহাহহাহাহাহা। 

