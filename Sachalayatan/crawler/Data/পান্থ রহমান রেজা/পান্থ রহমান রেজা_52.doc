ফাইভ নিউ গার্লস ওয়ান্ট টু হ্যাঙআউট



মাস কয়েক আগের কথা। বিজ্ঞান বক্তা আসিফ ভাইয়ের সঙ্গে কী নিয়া যেন আলাপ হইতেছিল, তা আজ মনে নাই। তবে আলাপে একটা বিষয় আসছিল, তরুণদের ইন্টারনেট ব্যবহার নিয়া। আসিফ ভাইয়ের দুঃখ, আমাদের তরুণরা ইন্টারনেটটাকে জ্ঞানার্জনের চেয়ে পর্নোগ্রাফি দেখতে বেশি ইউজড করে। সেদিন কথা প্রসঙ্গে তাকে ব্লগ, ফেসবুক আর হাইফাইভের কথা উল্লেখ করে বলেছিলাম, পর্নোগ্রাফির পাশাপাশি তারা কিন্তু আজকাল এইসব সোস্যাল সাইটেও সময় ব্যয় করছে। একটা সময় পর্নোগ্রাফি ছেড়ে তারা এইসব সাইটে আরো বেশি সময় ব্যয় করবে। আজকে বিবিসি’র একটা নিউজ পড়ে দেখছি, আমার সেদিনের কথা অনেকটা সত্য হয়েছে। লিংকটি পাবেন এখানে  যদিও এটা ব্রিটেনের অবস্থা। তাতে কি। আমাদের এখানেও যে এমনটি হচ্ছে বা হবে না তা কে বলবে। 
০২.
আমার নিজের ধারণা, আমাদের দেশেও ইন্টারনেটে পর্নোগ্রাফি দেখার ট্রেন্ড কমছে। তবে অন্যের মুখে ঝাল না খেয়ে ব্যক্তিগত অভিজ্ঞতাটাই বলি। যখন ফেসবুক কিংবা ব্লগে ছিলাম না, তখন ইন্টারনেটে দরকারী কাজ থাকলে তা করে কিছুটা সময় রাখতাম পর্ন সাইট ভিজিট করার জন্য (হায় কতোগুলো পর্ন সাইটের নাম মুখস্ত ছিল। আজ দু’একটা ছাড়া একটাও মনে পড়ছে না!)। কিন্তু ফেসবুক এবং ব্লগে আসক্ত হওয়ার পর থেকে আমার পর্ন আসক্তি অনেক কমে গেছে। এখন ইন্টারনেটে দরকারী কাজের শেষে ফেসবুকে বন্ধু ও অন্যান্যদের খোঁজখবর নিই, কুশল জিগাই অথবা ব্লগ পড়ি, চেষ্টা করি কমেন্ট করার কিংবা একটা উইন্ডো খুলে বসি থাকি একটা নতুন ব্লগ লেখার জন্য। অনেকদিন লিখতে পারি।  অনেকদিন পারি না। মাঝখান থেকে ভুলে যাই পর্ন সাইটে ঢোকার কথা। 
০৩.
গত কয়েকদিন ধরেই দিনকাল ভালো যাচ্ছে না। অফিসে দৌড়ের ওপর আছি। পাশাপাশি ব্যক্তিগত কিছু ঝামেলা এসে একদম নাকাল করে দিয়ে যাচ্ছে।  কোথাও কোনো শান্তি পাচ্ছি না। এইসবের মাঝে পড়ে জীবনানন্দের একটা লাইন মাথার ভেতর ঘুরপাক খাচ্ছে- ‘মৃত্যুর মতন শান্তি চাই’। সত্যি, আছে নাকি এমন কোনো শান্তি। নাকি মরেই দেখা পাবো তার।
০৪.
এই লেখাটা লিখতে লিখতে ফেসবুকে একটা নোটিফিকেশন পেলাম- ফাইভ নিউ গার্লস ওয়ান্ট টু হ্যাঙআউট অন...। এই নোটিফিকেশন নোউটি মুভি দেখার চেয়ে বরং অনেক ভালো, কি বলেন? 

