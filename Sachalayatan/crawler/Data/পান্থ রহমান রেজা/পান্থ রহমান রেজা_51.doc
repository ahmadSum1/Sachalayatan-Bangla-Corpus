আফটারনুন আপডেট: বইমেলায় আজ হাঁটবে ম্যালা ম্যালা বিশ্বকবিতা



খোলা হবে মূর্তালা রামাত-এর “অনুবাদ কবিতা”
পৌঁছে গেলেন কষ্টালজিয়া'র কবি মূর্তালা রামাত। চ’লে এলো ‍‍‍‍"অনুবাদ কবিতা" নামে তার দ্বিতীয় বইটি।
হ্যাঁ ভাই, হ্যাঁ বোন, সময় এখন নিতান্তই অল্প, সবকিছুর জন্যই। না চিবিয়ে ইষত্ সংক্ষেপিত খবরে বলি তবে- 
অদ্য ১২ ফেব্রুয়ারি ২০০৯, রোজ বৃহষ্পতিবার, সন্ধ্যা ৭ ঘটিকায় বাংলা একাডেমী’র একুশে বইমেলায় নজরুল মঞ্চে মোড়ক উন্মোচন করা হবে তরুণ কবি সচল কবি মূর্তালা রামাত-এর “অনুবাদ কবিতা” বইটির। বাতিঘর প্রকাশনী'র ব্যানারে প্রকাশিত বইটির এই শুভ উন্মোচনের কাজটি করতে উপস্থিত থাকবেন দৈনিক সংবাদ-এর সাহিত্য সম্পাদক, কবি ওবায়েদ আকাশ। আপনি উপস্থিত থাকবেন না কেন- সেই মর্মে কারণ দর্শান এক্ষুণি। নতুবা, বাঁচতে চাইলে, না মানে, (কবিতার সাথে) নাচতে চাইলে চ’লে আসুন ঘটনাস্থলে। আর বন্ধু-বান্ধবী, শ্যালিকা-সম্বন্ধী, কাজিন-কাজিনাদেরকেও সঙ্গে নিয়ে আসুন নির্দ্বিধায়।
সবাইকে অগ্রিম ধন্যবাদ ৫০%। বাকিটা কাজ হয়ে গেলে গায়ের ঘাম শুকানোর আগেই চুকানো হবে।  

