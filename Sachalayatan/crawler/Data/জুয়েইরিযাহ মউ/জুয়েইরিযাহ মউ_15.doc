‌দস্যিপনা.....।। জুয়েইরিযাহ মউ



আমার বাড়ির
ছাদ ডিঙিয়ে-
মালাইকারী চায়ের দোকান।
নড়বড়ে বেঞ্চ
ধুলোর পরত-
ইঞ্চিখানেক জমছে নিদান।
কাচের গেলাস
ছলকে ওঠে;
চায়ের সুবাস আড্ডামাঝে।
টঙঘরের ওই
দোকান জুড়ে,
জমছে সবাই একে একে।
ফিরবো-না ঘর,
ভাবছি বসে;
‘আড্ডা’মদে মাতাল হয়ে।
ভাবুক তারা-
ভাবছে যারা;
‘মেয়েছেলে’টা গেছে ‘বখে’।
একটা পুকুর
এই শহরে;
বের করেছি অনেক খুঁজে।
জল ভরপুর
সিঁড়ির উপর;
জলকেলিতে সময় কাটে।
ছোট ছোট
ঝাঁক বাঁধা মাছ,
হঠাৎ যেন চমকে ওঠে।
ছড়িয়ে ছুটে-
মাঝ পুকুরে,
দস্যি পা’য়ের আক্রমনে।
এমনি করেই-
কাটছে সময়,
মুঠো মুঠো দস্যিপনায়।
যে-যা ভাবে-
ভাবতে পারে,
ছেদ হবে না একটুক্ তায়।

