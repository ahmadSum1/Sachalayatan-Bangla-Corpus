অহম্‌



দিনগুলো গড়িয়ে যায়, সাথে নিয়ে নিস্তব্ধতা, কোলাহল, ব্যস্ততা, অবকাশ। দিনগুলোতে কিছু ঘ্রাণ, শব্দের ভার, উপলব্ধির আস্বাদন জড়িয়ে থাকে। কোন কোন রাত, বৃষ্টিভেজা সন্ধ্যা, রিকশায় ঘোরার বিকেল কিংবা ভালো না লাগার দুপুরগুলোয় কত কথা উঁকি দিয়ে যায় মনের ঘরে –
ডুব সাঁতারে ভীষণ উদ্গ্রীব তুমি, সীমান্ত।
অহং আর আমিত্বে ভরাট সময়ের ঝুলি।
ঠিক কতটা ডুবে জেনে যাবে গহীন আমায়।
ভেতরের ক্লেদে জমে থাকে শ্যাওলা ও ঝাঁজি।
মৃত যা সে তো এক তীব্রতা ধরে রাখে -
সংগোপনে, সংবেদনশীল এক অধীর আমি !
দৃশ্যত উছলে ওঠা দীর্ঘ ছলছলে নদী।
পচন ধরেছে কোথায় আর কী করে জানবে –
সীমান্ত, অতোটা গহীনে কী পৌঁছোনো যায়?
এতোটা মগ্ন কী কেউ হতে পারে, বলো?
--------------------------------------------
১৬/০৫/২০১০

