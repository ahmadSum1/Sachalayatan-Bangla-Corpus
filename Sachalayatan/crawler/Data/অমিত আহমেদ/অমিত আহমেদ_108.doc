অরূপ ভাইকে অকৃতজ্ঞ ভেড়া আমি




একটা গল্প বলি।
এক রাখাল বালক প্রতিদিন তার ভেড়া চরাতে জঙ্গলে নিয়ে যায়। সেখানের পরিবেশ বিপদজনক, কিন্তু রাখালের সতর্ক দৃষ্টির কারনে কোন হিংস্য জন্তু তেমন সুবিধা করতে পারে না।
একদিন এভাবে জঙ্গলে ঘুরতে ঘুরতে রাখাল এক ওক গাছ পেয়ে গেল। এত সুন্দর ওক গাছ রাখাল আগে আর দেখেনি। তার উপর গাছে বিশাল বিশাল ফল ফলে আছে। এত বড় ওক ফলও রাখাল আগে দেখেনি। রাখাল ভাবে রসালো ফলগুলো ভেড়াকে কিছু পেড়ে দেয়া যাক। সে তার গায়ের আলখাল্লাটা মাটিতে বিছিয়ে গাছে উঠে পড়ে। আলখাল্লা মাটিতে বেছানোর কারন ফলগুলো যেন সেখানেই পড়ে - ঘাসে হারিয়ে কিংবা কাদায় মাখামাখি হয়ে না যায়।
গাছে উঠে রাখাল ঝাঁকিয়ে ফল আলখাল্লার উপর ফেলতে থাকে আর ভেড়া মহানন্দে সেগুলো চিবুতে থাকে। গাছ থেকে নেমে গরীব রাখাল দেখে ভেড়া  সর্বনাশ করেছে। ফল খাবার আনন্দে রাখালের একমাত্র আলখাল্লাটা যে ক্ষুরের আঘাতে ছিন্নভিন্ন হয়ে যাচ্ছে সেদিকে লক্ষ্যই করেনি।
ছেঁড়া আলখাল্লা হাতে নিয়ে রাখাল বিস্ময় নিয়ে তাকিয়ে থাকে। বলে, "হায়রে বন্ধু, সবার আলখাল্লা বানানোর জন্য তুমি তোমার গায়ের রোম ঠিকই দিয়ে দাও। অথচ যে তোমার জন্য এতটা খাটলো তার আলখাল্লার দিকে একটু নজর দাও না!"
গল্পটা বলেছিলেন ঈশপ নামের এক ক্রীতদাস, সেই খ্রীষ্টপূর্ব ছ'শো বছর আগে প্রাচীন গ্রীসে। কিন্তু আজও সে গল্প আওড়াতে একটুও অচেনা মনে হলো না।

