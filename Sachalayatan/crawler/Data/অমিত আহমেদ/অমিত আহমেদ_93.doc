‘সচল সমাবেশ, ডিসেম্বর ২০০৭’ ও ব্যক্তিগত ভ্রমনসূচি



সচলের ফেসবুক গ্রুপ থেকে জানা যাচ্ছে এবার ডিসেম্বরে প্রবাসী সচলেরা ঢাকা কাঁপাবেন।
ইফতেখার চৌধুরী, অমিত, অমিত আহমেদ, সৌরভ এবং রাগিব ইতিমধ্যে ডিসেম্বরে তাঁদের ঢাকাগমন নিশ্চিত করেছেন। ইশতিয়াক রউফ ও হাসিব ইচ্ছুক, তবে এখনো নিশ্চিত করেননি। আরো অনেকেই তাঁদের ডিসেম্বরে ঢাকা যাবার ইচ্ছের কথা আমাকে জানিয়েছেন।
সে সুযোগে আমি চাইছি ঢাকায় একটি সচল সমাবেশের আয়োজন করতে। এটা ঈদের আগে করে ফেললে মনে হয় ভাল হয়, যেহেতু ঈদে অনেকেই হয়তো গ্রামের বাড়ি যাবেন, অথবা আত্মীয়দর্শনে ব্যস্ত হয়ে পড়বেন। তবে ঈদের পরেও জানুয়ারী/ফেব্রুয়ারীতেও দ্বিতীয় আরেকটি "সচল সমাবেশ" করা যায়।
আমি দিন-সময়-স্থান প্রস্তাব করছি - ডিসেম্বর ১৫, শনিবার, বিকাল পাঁচটা, চারুকলার ছাদে।
আগে থেকেই দিনটি জানিয়ে রাখলাম যেন ওই দিনটি আপনারা আমাদের জন্য খালি রাখতে পারেন। তবু যদি কারো কোনো আপত্তি থাকে তবে অন্যদিন প্রস্তাব করুন কমেন্টের ঘরে। যাঁরা আসতে চান তাঁরাও দয়া করে কমেন্টের ঘরে সেটি জানিয়ে দিন।
ইতিমধ্যে ফেসবুকে একটি ইভেন্ট তৈরী করা হয়েছে। দয়া করে নিজ দায়িত্বে ইভেন্টটি নিজের ক্যালেন্ডারে জুড়ে নিন, বন্ধুদেরকেও আমন্ত্রণ জানান।

এবার একটু ব্যক্তিগত কথা।
আমি দেশে নামবো ডিসেম্বরের চার তারিখ, ভোররাত্রে। আমি ব্যক্তিগত ভাবে সবার সাথেই দেখা করতে চাই। যাঁরা আমার যোগাযোগ করতে ইচ্ছুক তাঁরা দয়া করে ইমেইলে (aumit.ahmed@gmail.com) অথবা প্রাইভেট মেসেজে আমাকে আপনার ফোন নাম্বারটি দিয়ে দিন। অথবা আপনার ইচ্ছের কথা ইমেইল অ্যাড্রেস সহ জানিয়ে দিন। সেক্ষেত্রে আমি দেশে গিয়েই আমার মোবাইল নাম্বারটি আপনাকে ইমেইল করে দেব। দেশে থাকার ইচ্ছে বইমেলা পর্যন্ত, মার্চের তিন তারিখে আমি টরান্টোর উদ্দেশ্যে ঢাকা ছাড়বো।
দুঃখজনক ভাবে ঈদটা অস্ট্রেলিয়াতে কাটাতে হতে পারে। এখনো দিন তারিখ ঠিক হয়নি, তবে সম্ভবত ২০ ডিসেম্বরে আমি ক্যানবেরার উদ্দেশ্যে উড়াল দেব। ক্যানবেরা-সিডনিতে এক হপ্তা থেকে ২৭ ডিসেম্বরে যাব মালয়শিয়া। কুয়ালালাম পুরে থাকবো পুরো তিনদিন, ৩০ ডিসেম্বরে আবার ঢাকায় ফেরত আসবো।
অস্ট্রেলিয়া (সিডনি-ক্যানবেরা) ও মালয়শিয়া (কুয়ালালাম পুর) প্রবাসী ব্লগাররাও আমাকে ইমেইল/প্রাইভেট মেসেজ করলে বাধিত থাকবো।
সবশেষে, জানুয়ারীতে আমার কলকাতা-দিল্লি যাবার কথা। এটা এখনো নিশ্চিত হইনি, হলে আরেকটা পোস্টের মাধ্যমে সেটা জানাবো। সচলেরা যাঁরা কলকাতা দর্শনে আগ্রহী তাঁরা মানসিক প্রস্তুতি নিয়ে রাখুন - চলুন একসাথে কলকাতা কাঁপিয়ে আসি!

