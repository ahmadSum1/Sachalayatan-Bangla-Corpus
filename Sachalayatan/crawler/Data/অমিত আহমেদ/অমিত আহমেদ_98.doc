পদপিষ্ট মানবতা ও আমার বোন রাহেলা



[রাহেলা বিষয়ক নিয়মিত আপডেট পাবেন পোস্টের শেষে]
আমার বোনটিকে নিয়ে আমি কিছু লিখবো না। সবকিছু নিয়ে অক্ষম আমি লিখতে পারি না! কেবল অন্যরা যা লিখেছে তা থেকে টুকে দেব।
• ২২ আগস্ট ২০০৪ » উনিশ বছরের তরুনী পোষাক কর্মী রাহেলা আক্তার লিমা মিনি চিড়িয়াখানা দেখে ফেরার পথে জাহাঙ্গীর নগর বিশ্ববিদ্যালয়ের মশাররফ হোসেন হলের পেছনের জঙ্গলে আকাশ, কবির, লিটন, দেলোয়ার ও আরো কয়েকজনের হাতে লুন্ঠিত [গহনা ও বেতনের ২৮০০ টাকে] ও ধর্ষিত হন [১, ২, ৩]। ধর্ষনের পরে পান্ডষেরা ছুরি দিয়ে রাহেলার গলা কেটে দেয়, এবং তাতেও সন্তুষ্ট না হয়ে একজন তার চুলের মুঠি চেপে ঘাড় ভেঙ্গে দেয়ার চেষ্টা করে [২], ও রাহেলাকে জঙ্গলে রেখে পালিয়ে যায়।
• ২২-২৪ আগস্ট ২০০৪ » এ কদিনেও রাহেলা মারা যায় না। বরং দূর্বল, শক্তিহীণ রাহেলা গলার ক্ষতস্থানে রাজ্যের পোকার মহোৎসব সয়ে সাহায্যের জন্য ক্রমাগত বলতে থাকেন "আমি মরি নাই, আমাকে বাঁচান!" [২]।
• ২৪  আগস্ট ২০০৪ » ধর্ষক ও সহযোগীরা রাহেলা মারা গেছে কিনা তা নিশ্চিত হতে গিয়ে দেখে সে তখনো বেঁচে। তৃষ্ণার্ত রাহেলা এ সময় তাদের কাছে পানি চেয়ে আকুতি জানান। পাণ্ডষেরা পানির পরিবর্তে তরল এসিড রাহেলার গলায় ঢেলে দেয় [১]।
একই দিনে মালী রাহেলাকে মৃত প্রায় অবস্থায় জঙ্গলে আবিষ্কার করেন ও সঙ্গে সঙ্গে সবাইকে জানান, রাহেলাকে চিকিৎসার জন্য DMCHয়ে পাঠানো হয় [১]।
• ২৮ সেপ্টেম্বর ২০০৮ » ৩৩ দিন মৃত্যুর সাথে লড়ে এইদিন রাহেলা মারা যান।
এর পরের ঘটনা ঠিক যেমন আমাদের দেশে ঘটে থাকে। চারজনকে আসামী করে মামলা হয় [মামলা নাম্বার ১৩/২০০৫], গ্রেফতার হয় তিন জন [আকাশ, কবির, দেলোয়ার], প্রধান আসামী [লিটন] থাকে পলাতক, সেই তিনজনও ক'দিন পর জামিন নিয়ে বের হয়ে আসে [২]।
মামলাটি এখনো নারী ও শিশু নির্যাতন প্রতিরোধ ট্রাইবুনাল-১ এ বিচারাধীন আছে। মামলাটিতে আইনি সহায়তা দিচ্ছে আইন শালিশ কেন্দ্র। আগামী ২৯শে অক্টোবর, ২০০৭ কেসটি কোর্টে উঠবে সাক্ষ্য গ্রহনের জন্য।
তার আগে আমরা ব্লগাররা চেষ্টা করছি জনসচেতনতা সৃষ্টি করতে যেন আমার বোন রাহেলা সুবিচার পায়। আরো তথ্যের জন্য পড়ুন জ্বিনের বাদশার এ পোস্টটি [জাস্টিস মাস্ট প্রিভেইল]
[১] ডেইলিস্টারের রিপোর্ট
[২] সাংবাদিক ফয়সল নোইয়ের ব্লগ
[৩] মানবীর ব্লগ
উৎসর্গঃ মানবী, জ্বিনের বাদশা, ফয়সল নোই ও বিপ্লব রহমান

রাহেলাকে নিয়ে চ্যানেল আইতে টিভি রিপোর্টটি

রাহেলাকে নিয়ে লিংক
(১) সামহোয়্যার ইন ব্লগের রাহেলা সংশ্লিষ্ট পোস্ট গুলোর তালিকা [সৌজন্যেঃ ব্লগার লাল দরজা]
(২) ই-পিটিশন [সৌজন্যেঃ নুরুল আলম | একটি নতুন পিটিশনের লিংক দেয়া হবে শিঘ্রই]
(৩) রাহেলার জন্য ব্লগস্পট [সৌজন্যেঃ নুরুল আলম]
আপডেট
২৪ অক্টোবর ২০০৭-বর্তমান » চ্যানেল আইতে রাহেলাকে নিয়ে টেলি রিপোর্টার ফয়সল নোইয়ের রিপোর্ট [তথ্যসূত্রঃ চ্যানেল আই]
২৫ অক্টোবর ২০০৭-বর্তমান » বিভিন্ন সংবাদপত্রে এ বিষয়ে সংবাদ প্রকাশের জন্য ব্লগাররা ইমেইল পাঠাচ্ছেন [তথ্যসূত্রঃ সচলায়তন ব্লগ, সামহোইয়্যার ইন ব্লগ]
২৬  অক্টোবর ২০০৭-বর্তমান » রাহেলাকে নিয়ে আরিফ জেবতিকের "জাস্টিস ফর রাহেলা" ক্যাম্পেইন প্রস্তাবনা [তথ্যসূত্রঃ  আরিফ জেবতিকের সামহোয়্যার ইন ব্লগ]
২৬  অক্টোবর ২০০৭ » দৈনিক সংবাদে কলামিস্ট ফকির ইলিয়াস তাঁর নিয়মিত কলাম "দিগন্তের দিকচিহ্ণে" রাহেলাকে নিয়ে একটি লেখা লেখেন [তথ্যসূত্রঃ সামহোয়্যার ইন ব্লগে লেখকের কমেন্ট]
২৬  অক্টোবর ২০০৭ » facebook এ রাহেলার জন্য একটি facebook গ্রুপ খোলা হয় [সৌজন্যেঃ মোসতফা মনির সৌরভ]
২৬  অক্টোবর ২০০৭ » ব্লগাররা যেন রাহেলার সুবিচার ই্যসুতে সবার সাথে দ্রুত যোগাযোগ করতে পারেন সে জন্য একটি গুগল গ্রুপ খোলা হয় [সৌজন্যেঃ আরিফ জেবতিক]
২৭  অক্টোবর ২০০৭ » hi5 এ রাহেলার জন্য একটি hi5 গ্রুপ খোলা হয় [সৌজন্যেঃ মোসতফা মনির সৌরভ]
২৯ অক্টোবর ২০০৭ » bdnews24.com এ রাহেলাকে নিয়ে রিপোর্ট আসবে [তথ্যসূত্রঃ সাংবাদিক বিপ্লব রহমান]
২৯ অক্টোবর ২০০৭ » নতুন করে নতুন পিটিশনে স্বাক্ষর সংগ্রহ শুরু হবে [তথ্যসূত্রঃ ব্লগার মানবী]
২৯ অক্টোবর ২০০৭ » রাহেলা হত্যা মামলার স্বাক্ষ্য গ্রহনের তারিখ, নারী ও শিশু বিষয়ক অপরাধ দমন ট্রাইব্যুনাল-১ এ সকালে মামলাটি শুনানীর জন্য তোলা হয়। কিন্তু কোন স্বাক্ষীই আদালতে হাজির হননি! [সৌজন্যেঃ সাংবাদিক ফয়সল নোই]
© অমিত আহমেদ

