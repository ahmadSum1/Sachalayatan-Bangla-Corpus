দু'জনে



রাষ্ট্রনায়ক

গুটিশুটি মেরে হাঁটুতে মুখ গুঁজে বসে থাকি,
আর কফি খাই।
বেশ লাগে।
বাইরে দুই-তিনটা বিশ্বযুদ্ধ হয়,
তিন-চারটা জাতিসংঘ হয়,
সাত-আটটা পারমাণবিক বোমা হয়।
আমি একটা আঙুলও নাড়াইনা।
এমন নিরপেক্ষতার নজিরে নজরানা পাই একটা-দুইটা দেশ।
নিষ্ক্রিয়তাই সকল ক্ষমতার উৎস।
অপ্রমাণিত
কাঠ-চেরাই কলে পৌঁছে গেছি,
থুবড়ে পড়ে আছে মল্লিকাবন,
আর গহন।
এবার ফিনকি দিয়ে কাঠের গুঁড়ো,
গহনের ব্যবচ্ছেদ।
কিছুইনা।
শুধু হতে চেয়েছিলাম একটা কুর্চিগাছ।
বসন্ত ছিল বোন।
আর মাতোয়ালি পাখিরা।
এখন খুবজোর টেবিলের পায়া,
চেয়ারের হাতল।
এই হওয়া হল।
কুর্চির ফুল না,
ঝোলে ভেজা তোয়ালে।
অপ্রমাণিত।

