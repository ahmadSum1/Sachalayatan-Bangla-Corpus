আমি এত সময় পাই ক্যামনে?



পাগল মন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%61%6d%75%6e%5f%34%30%34%40%79%61%68%6f%6f%2e%63%6f%6d%22%3e%6d%61%6d%75%6e%5f%34%30%34%40%79%61%68%6f%6f%2e%63%6f%6d%3c%2f%61%3e%27%29%3b'))
গতকাল ছিল এই টার্মের শেষ "ক্লাসডে"। এ উপলক্ষে গ্রাজুয়েট স্টুডেন্ট সোসাইটির “বারবিকিউ” ছিল। সেখানে বেশ মজা করলাম। এরপর গ্রোসারি শপে যাওয়ার সময় দেখলাম আরও কয়েক জায়গায় ছেলেপেলে (মূলত আন্ডারগ্র্যাড) পার্টি করছে। বেশ মজা লাগলো। একটা ছেলেকে দেখলাম, কাঁধে একটা মেয়েকে নিয়ে ঘুরে বেড়াচ্ছে, ইংলিশ টিনেজ কমেডি মুভিগুলার কথা মনে পড়ে গেল, যেখানে পোলাপাইন কতকিছুই না করে।  এরপরে সারাদিন বেশ ব্যস্ততার মধ্যেই কেটেছে। মোটামুটি দিনটা খারাপ যায়নি বলা যায়, মেজাজও ভালোই ছিল। গন্ডগোলটা লাগলো রাতে এসে যখন ফেসবুকে বসছি।  
দেশে যখন ছিলাম, নতুন নতুন এফ.এম রেডিও চালু হলো আর অভিজ্ঞতা হলো “বাংলিশ” নামে এক নতুন ধরনের ভাষা শোনার, যা শুনলে শরীর জ্বলে যেত   ।দেশের বাইরে আসার পরে আর বাংলা রেডিও শোনা হয় না, একারণে বাংলিশও তেমন শুনতে হয় না। দেশী নাটক যা দেখি সেগুলোতে কথ্য ভাষা ব্যবহার করলেও বাংলিশটা তেমন ব্যবহৃত না। যাক তখন একটা স্বস্তির নিঃশ্বাস ফেলেছিলাম।
এখানে এসে ফেসবুকে প্রচুর সময় দিতে শুরু করলাম। প্রথম প্রথম যা দেখতাম তাই ভালো লাগতো, তেমন একটা চিন্তাভাবনা করতাম না। হয়তো জীবনে প্রথম সবাইকে ছেড়ে থাকার ধাক্কাটা সামলাতে পারিনি তখনো। গন্ডগোলের শুরু এ বছরের শুরু থেকে (মনে হয়, সঠিক কবে থেকে মনে নেই), যখন ফেসবুক বন্ধুদের স্ট্যাটাসগুলো ভালোভাবে খেয়াল করা শুরু করলাম। এক একজনের স্ট্যাটাস এক এক ধরনের। কিছু কিছু স্ট্যাটাস পড়েতো মাঝে মাঝে হাসতে হাসতে পেট ব্যথা হয়ে যায়, আবার কিছু স্ট্যাটাস পড়ে মন খারাপও করি। কিন্তু আজকে লেখার বিষয় আসলে সেটা না। 
কেউ কেউ আছে এমনভাবে সংক্ষেপে ইংরেজী/বাংলা স্ট্যাটাস দেয় যে সেটা পড়ে বুঝতে বেশ কষ্টই হয়।আমি আবার পুরোনো দিনের মানুষ, এরকম “ইয়ো” প্রজন্মের ইংরেজী বুঝিনা। কিন্তু যারা লিখে এগুলো, তারাও তো আমার সমবয়সী   ।আমি একবার আমার এক বন্ধুকে বলছিও যে এভাবে সংক্ষেপে লেখার মানে কি, লিখলে পুরোটা লিখ।এরকমভাবে লিখলে সবচেয়ে বড় সমস্যা যেটা হয়, তা হচ্ছে লেখার ভাবটা ঠিকমত বুঝা যায় না (আমার ধারণা)। একটি ছোট উদাহরণ দেইঃ আজ নাকি দেশে (ঢাকায়) বৃষ্টি হয়েছে অনেকদিন পরে, বিশাল আনন্দের খবর, তো একজন তার স্ট্যাটাস দিয়েছে, “@last rain, ki shanty” তো এই স্ট্যাটাস পড়ে প্রথমেতো আমি বুঝতেই পারিনি যে এটা “At last”, পরে বুঝলেও আর খবরের মজাটা পাইনি। তবে আজ আমার মেজাজ আসলে চূড়ান্ত রকমের খারাপ হইছে এই স্ট্যাটাসটা দেখে, “sobaik SNB”। আপনারাই বলেন, এরকম লেখা পড়লে কার মেজাজ ঠিক থাকে? তাই প্রচন্ড মেজাজ খারাপ নিয়ে ফেসবুকে স্ট্যাটাস দিলাম, “আমি এত সময় পাই ক্যামনে?”  
অ.ট. আমার লেখায় বানান ভুল থাকলে সেগুলো ধরিয়ে দেয়ার জন্য অনুরোধ করছি। 

