ইউনিট নাম্বার ২১২৬ (পর্ব ১)



পাগল মন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%61%6d%75%6e%5f%34%30%34%40%79%61%68%6f%6f%2e%63%6f%6d%22%3e%6d%61%6d%75%6e%5f%34%30%34%40%79%61%68%6f%6f%2e%63%6f%6d%3c%2f%61%3e%27%29%3b'))
বুয়েট থেকে পাশ করার পরে আবারো কখনো ইউনিভার্সিটি হলে থাকতে হবে ভাবিনি। কিন্তু ভাগ্যের কি ফের, আবার সেই হললাইফ।  তবে এটাকে বুয়েটের স্বর্ণালী দিনের সাথে তুলনা না করাই শ্রেয়।
আমি এখন যেখানে পড়ি, সেখানে আসার আগে থেকে শুনেছি যে এই বিশ্ববিদ্যালয়ে হলে থাকার হার কানাডার বিশ্ববিদ্যালয়গুলোর মধ্যে সর্বাধিক। কারণ হিসেবে অনেক কিছুই হয়তো আছে কিন্তু প্রধান কারণ হচ্ছে মোটামুটি সস্তা(!)।
শিরোণাম দেখেই আপনারা হয়তো কিছুটা আন্দাজ করতে পারছেন… হ্যা, এটাই আমার ইউনিট নাম্বার… কি, কিছুটা বেখাপ্পা ঠেকলো? ইউনিট বলছি কেননা, এটা আসলে চার বেডরুমের একটা অ্যাপার্টমেন্ট, এখানে সবাই এটাকে কোয়াড বলে। চারজন ছাত্র থাকতে পারে, তাদেরকে বাথরুম, কিচেন আর ড্রয়িং রুম শেয়ার করতে হয়। 
রুম পাওয়ার পরে যেদিন প্রথম দেখতে আসি (রুমে উঠার দিন), আমি তো রুম দেখে বিশাল অবাক হয়েছিলাম। এর আগে আমি এক বড় ভাইয়ের ইউনিটে গিয়েছি, কিন্তু সেটা ছিল দোতলায় বেডরুম, বাথরুম আর নিচতলায় রান্নাঘর আর ড্রয়িংরুম। আর আমারটাতে সবই একতলার মধ্যে, কোন দ্বিতীয় তলা বলে কিছু নেই। আর কি বিশাল ড্রয়িংরুম, ফুটবল মাঠের মত, কিচেনটাও বড়, আবার কাপড় ধোয়ার মেশিনও ইউনিটের ভিতরে। একেই বলে, একের ভিতরে সব (পরে জেনেছি এটা আসলে ডিজেবলদের কোয়াড , এজন্যই একতলা আর এত বড়)
অনেক আজাইরা প্যাচাল পেরে ফেললাম। আমার আজকের লেখা আমার ইউনিটের রূপ-গুনের বর্ণনা না, আমার ইউনিটমেটদের নিয়ে।
রুম নাম্বার ২১২৬ বি 
এই রুমের বাসিন্দা কনফ্যুসিয়াসের দেশের লোক। সদ্য স্নাতক ডিগ্রী শেষ করে এখন বেকার বসে আছে। কোয়াডে উঠার আগে আমার চৈনিক দেশীয় লোকদের প্রতি একটা ভীতি কাজ করতো। আমি শুনেছিলাম, ওরা খুব নোংরা, ওদের খাবারের গন্ধে ১০০ হাতের মধ্যে থাকাই দুস্কর, ইত্যাদি ইত্যাদি। কিন্তু এই ছেলেটা আমার সেই ভয় কিছুটা হলেও দূর করেছে। ওর ইংলিশ নাম হচ্ছে জেমস, চীনে নাম জানি না (প্রায় সব চৈনিকদেরই দুইটা নাম থাকে বলে শুনেছি )
জেমস খুবই ভদ্র একটা ছেলে।  কোন রান্নাবান্না করে না, রেডিমেড খাবার কিনে এনে গরম করে খায় (যেটা আমার জন্য খুবই ভালো হয়েছে, রান্নার গন্ধ সহ্য করতে হয়না )। ইলেকট্রিকাল ইঞ্জিনিয়ারিং এ মাত্র আন্ডারগ্রাজুয়েট শেষ করলো। ওর ইচ্ছা ছিল, এই টার্মেও কিছু কোর্স নিবে তাহলে আরো কিছুদিন ছাত্র থাকা যাবে। কিন্তু বাপে মনে হয় বলছে, পয়সা দিবো না, খাইট্টা খা… এজন্য তার মনোবাঞ্ছা পূরণ হয়নি। সে অবশ্য এখনো বাপের মাথায় কাঠাল ভেঁঙ্গেই খাচ্ছে, কারণ এখনো বেকার এবং মজার ব্যাপার হচ্ছে তার এই বেকারত্ব ঘুচানোর তেমন কোন চেষ্টা বা ইচ্ছা আছে বলে আমার মনে হয় না। 
ওর কাছ থেকে আমি চায়না সম্বন্ধে অনেক জ্ঞান লাভ করেছি  যেমন কোন এলাকার মানুষ কথা কিভাবে বলে (কথার মাঝে বিরতি দেয় কি, দেয় না?),  কালচার, খাবারের ধরণ ইত্যাদি অনেক ব্যাপার। ওরও আমাদের দেশ সম্পর্কে অনেক আগ্রহ, আমাদের প্রায়ই বিভিন্ন বিষয় নিয়ে ব্যাপক আলোচনা হয়।  ও আমাকে বলেছে যে, কিভাবে কাঠি দিয়ে খেতে হয় সেটা শিখাবে, কিন্তু সময়ের অভাবে শেখা হচ্ছে না। প্রায়ই আমি দুপুর বেলা দেখি জেমস ঢুলুঢুলু চোঁখে বাথরুমের দিকে যাচ্ছে, জিজ্ঞাসা করলে বলে মাত্র উঠলাম। তখন ওকে আমার হিংসেই হয়, কতই না মজায় আছে??!! 
আজ এ পর্যন্তই কাফি। পরের পর্বে আমার বাকি দুইজন ইউনিটমেটদের নিয়ে লিখবো আশা করি।
নিচের ছবিগুলো আমার রুম আর বাসার বাইরে থেকে তোলা...
আমার বাসা
আমার ঘরের জানালা থেকে তোলা ছবি
বাসার লাগোয়া ফুলগাছ
 
