দিন কেটে যায়



ভাস্করদা লেখা পাচ্ছেন না পড়ার মতো। সবাই ১লা জুলাইয়ের উদ্দ্যেশ্য লেখা গুদামজাত করছে। হতে পারে। আমি আপাতত ১লা জুলাইকে সেরকম পাত্তা দিচ্ছি না। এমনিতে আমার কাস্টমার কম, গান-কবিতা লেখার হাত নেই, আমি মনে হয় অল্প কয়েকজন ব্লগারের একজন যে গল্প বা কবিতা কোনদিন পোস্ট করি নি। 
আজকে তাড়াতাড়ি বাসায় যাচ্ছি, বিকালে ফুটবল খেলা আছে। আগে এখানে ভারতীয় গ্রুপের সাথে খেলতাম, প্লেয়ার বেশী হয়ে যাওয়ার এখন জায়গা পাওয়া মুষ্কিল, আবার জায়গা পেলেও বল পাই না। ১০ মিনিটে বলে একটা লাথি মারার সুযোগ হয়। ইদানিং ল্যাটিন আমেরিকান একটা গ্রুপের সাথে খেলি। এদের খেলায় নিয়ম কানুন কম। খেলার মধ্যে লোকজন আসছে, যাচ্ছে, বেশ ফ্লুয়িড পরিস্থিতি। ছেলে মেয়ে মিশিয়ে খেলা। ঘন্টা দুয়েক খেলতে ভালোই লাগে। 
গরমকাল এসে পড়ায় অফিসে লোকজন লম্বা ছুটি নেয়া শুরু করেছে। বছরের এই সময়টা আর ক্রিসমাসের সময়টা ভালো লাগে। পার্কিং লটে ভীড় কম, অফিসে আজাইরা কথা বার্তা কম, ইমেইল ট্রাফিকও কম। ছুটি নেব কি না ঠিক করি নি। যাওয়ার মতো জায়গা নেই। মাছ ধরতে যাওয়া যায় অবশ্য। 
ওয়েবে ইদানিং পড়ার মতো জিনিষ কম। ভাস্করদার মতো আমিও সেরকম কিছু খুজে পাই না। পেপারগুলো একই খবর বারবার ছাপছে। চটকদার খবরের ঘাটতি চোখে পড়ার মতো। প্যারিস হিলটন নিয়ে একটু মজা পাচ্ছিলাম, সেটাও থিতিয়ে গেল। আচ্ছা রিহানার মিউজিক ভিডিও আপনাদের কেমন লাগে। কয়েক সপ্তাহ ধরে আমি রিহানার ফ্যান। আপাতত পুসি ক্যাট ডলস বাদ। আমি এক্টিভলি গান শুনি কম, আশে পাশে অনেকে শোনে, তাদের শোনায় শুনি। কিন্তু রিহানার গান ইদানিং নিজেই শুনছি/দেখতেছি। 
বাকী অংশ রাতে লিখব, যাই গা ...

