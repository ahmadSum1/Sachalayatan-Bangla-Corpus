রৌদ্র-চড়াই 



সকাল বেলার সোনালী রোদ
হৃদয়ে পা ফেলে
একটা চড়াই পাখি সেথায়
এক্কা দোক্কা খেলে ।
এক্কা দোক্কার তালে তালে
ছন্দে হৃদয় দোলে
দুষ্ট চড়াই সেই তালেতে
শীষ দিয়ে সুর তোলে।
দস্যি চড়াই হৃদয় নিয়ে
কেনই এত খেলা
জ্বালাসনে আর ভোর সকালে
কাজ আছে যে মেলা।
চালাক চড়াই জানি আমি
বুঝি যে তোর ভাষা
হৃদয় কোনের ঘুলঘুলিতে
চাস বাঁধতে বাসা।
ঠুকরে হদয় করছে ক্ষত
উহ! করছে জ্বালা
কিচির মিচির ভালবাসায়
কানটা ঝালাপালা ।
যা না এখন আসিস আবার
রোদেলা এই মনে
রৌদ্র স্নানে ভিজব দুজন
মধুর কোন ক্ষণে।

