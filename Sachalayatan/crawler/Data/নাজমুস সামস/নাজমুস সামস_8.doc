মৃত সাক্ষাৎকার




-ভাবী কেমন আছেন?
-তোমাকে তো চিনলাম না
-সামস ভাই থাকলে চিনতেন
আমি একজন কবিতানুরাগী
বহুদিন অচলায়তন ভেঙেছি একসাথে
মাছিপথে ছড়িয়ে দিয়েছি কবিতার শিল্পভাবনা
যে নুড়িগুলি কুড়িয়েছি একসাথে
আজ তার ফ্লাইওভার দিয়ে দোতলা এরোপ্লেন চলে
-আর তোমার লেখারা?
-হাওয়াই জাহাজে শব্দ মেঘ ফুঁড়ে
পায়রা উড়াই শীতলক্ষ্যার ক্ষেতে
বস্ত্রবালিকার সাইজ লেবেলে
যোজন পাউডার ছড়িয়ে দেই বেনিয়া মারার
কেয়াফুলের রংয়ে এই যে মেঘ ভাসে
তার শস্যদানায় নুপুর বাজে
অতীত নক্ষত্রের
-সবকিছু ছেড়ে আদপ তুলিতে
রাঙিয়ে দেই মন
যদি তাতে হলুদ কৃষ্ণচূড়ায়
থোকা থোকা ফুল ফোটে
-বউ উনুনে সর ফেলবে সম্পর্কের বাতাসা
-নিজের হাতে সবুজ ক্যালকুলেটর নিয়ে
যে আছেন শব্দ অরণ্যে
তার হাওয়ায় জেগে আছে যুবতী চাঁদ
চড়ুই পাখির তৃণে বোনা এই ঘর
ইট পাথরেও প্রাকৃতিক আলো আনে

