ইনফ্রারেড



ইনফ্রারেড // নাজমুস সামস
              ( সবজান্তাকে)
দুটি মন এক করে দেওয়ার জন্য
এই যে ইনফ্রারেড
চুমু স্হানান্তর করে
তার মন রমে নক্সিকাঁথা বিছিয়ে
বসে আছে শক্তিশালী অন্য অন্তর আবার!
জানি তার আকর্ষণে হারিয়ে যেতে পারে ক্ষীনতনু তোমার
তবুও হৃদয়ে হৃদয় প্লান্ট করতে গিয়ে আমরা
কেবলই মাৎস্যন্যায়ের শৈবাল শিকার হয়ে যাই
অনুবাদ করে যাই দুটি মনের এক না হওয়ার
কোমল দু:খ ভরা গুনাই বিবির গান
অথবা দরগা শরীফের রেহেলে
রেখে যাই হৃদয়ের প্লাস মাইনাস করা ভলিউমসমূহ

