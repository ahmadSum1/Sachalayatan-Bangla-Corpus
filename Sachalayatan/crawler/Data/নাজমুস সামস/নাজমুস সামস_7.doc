ভবিষ্যৎ দ্রষ্টা খনা



যদি বর্ষে মাঘের শেষ
ধন্য রাজার পুণ্য দেশ
           -খনার বচন
ভবিষ্যৎদ্রষ্টা খনা লিখলেও লিখতে পারেন একখান কলাপাতা!
প্রতিদিন ভোর দেখার বদলে আমরা
একদিন উৎসব করে ভোর দেখতে পারি
আসমানী রঙ এর চা এর আমন্ত্রণ নিয়ে
সেই যে খনা উঠে বসলেন ধুমপায়ী গাড়িতে
তারপর থেকে প্রতিদিন খনা শাড়ি পাল্টায়
ঘুমিয়ে পড়া সেইসব শাড়ি নিয়ে
আমরা বর্তমান টাইম মেশিন পাড়ি দেই
এবার তাহলে খুলে ফেলি খাম
সংকেত দেয়া এইসব বারমাসের নামের মধ্যে
কোথাও রক্ত নেই!
শরীর ছাড়া রক্ত চললেও জীবন চলে না
অতএব খুলে দেয়া এইসব লোমকূপ বেয়ে
প্রতিদিন যেসব রোদ বের হয় তার চাদরের
ঝুলিয়ে দেয়া তাপে দূরছাই কোন আয়োডিন থাকে না

