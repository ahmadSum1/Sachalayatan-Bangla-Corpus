বড় হলে কেউ কথা রাখে না




বড় হলে কেউ কথা রাখে না
ছিপিতে আতর রেখে মুখবন্ধ লেখে
            কথার
আঁচে বেড়ে ওঠা অপেক্ষা
নানারকম চিন্তার জন্ম দেয়
এইসব প্রতিশ্রুতির ব্যাঙ্গমা-ব্যাঙ্গমী
সুস্বপ্ন আঁকে আশার
হাতছানি চাদরে
ফারেনহাইট জ্বালায়
অকূল ভাবনা
এইবুঝি বন্ধ হল প্যান্ডোরাস বক্স
অবুঝ মনে হোনকাইছ দিয়ে মাপি সোনার রতি
আশারতিতে এক মনস্বপ্ন ভাঙে
হতাশা অন্য মন ভাঙার হৃদয় ধরতে শেখায়
ভাবনার সারেগামা উথলে উঠে
যদি পাওয়া যেত ক্ষমতার ঘন্টা
চিপস হয়ে ফুলাতাম স্বপ্ন বেলুন
অন্যকে পোড়াতাম আশার রোদে
আশা দিয়ে ভুলতাম আশা পোড়ানোর দু:খ
কোনদিন মিথ্যা আশ্বাস দেব না জানি

