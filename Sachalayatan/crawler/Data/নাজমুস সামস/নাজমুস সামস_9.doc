ভাটফুলও এখন




ভাটফুলও এখন আইইএলটিএস পড়তে  শিখে গেছে
প্রতিদিন টোফেল করতে করতে
মন সহজেই প্রবাসী হয়ে যায়
এই যে সুন্দর হিজল গাছ ম্যাপললীফের কাছে
তার কোন অস্তিত্ব নেই 
পরজীবী মন ডলারের স্বপ্ন খেয়ে
টাকার ঘ্রাণ ভুলে যায়। জানালায়
যে সব মানিপ্লান্ট ড্রয়িং করা ছিল
তার শরীরে ইউরোপ্লান্ট চাষ করে
প্রতিদিন আদর্শলিপি ভুলে যাই
আর এবিসিডি-র আড়ালে
কখগ বিদ্যালয় যেতে ভুলে যায়
শটিবন প্রতিদিন লেসনপ্লানে যে সব হিয়ারিং করে
      তার ধ্বনিতে বার্লি গলে না
শুধু শুধু আকাশ চিলের ডাক শুনে কি হবে আর!
শাদা সুদর্শন বাতাসে উড়–ক          সেই ভালো

