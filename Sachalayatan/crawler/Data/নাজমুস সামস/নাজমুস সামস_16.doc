আসবে কি গোলাপফুল খেলার শুভদিন / নাজমুস সামস 



আসবে কি গোলাপফুল খেলার শুভদিন
                                                                         নাজমুস সামস
স্বপ্নও আমাকে ঈশ্বর দেখায়
তাই যে সব ঘুঙুর হারিয়ে গেছে পুর্ণজন্ম সময়ে
তার শব্দ বাজে প্রশ্নকালে 
ঐতো ওখানে সাঁকো ছিল
বাঁশচার দিয়ে হেঁটে যেতো সময়ের লোক
সেখানে ফ্লাইওভার উন্মাদনা দিনে
আমি ফিরে যাই লম্বা কামিজ পরা রোদে
যারা দিয়েছিল হৃদয়ে ধোয়াঁ
তাদের আগুন খাওয়াই আবার
না পাওয়া ব্যাথার দু:খভুলি অজ্ঞাত মুখস্বপ্নে
আসবে কি গোলাপফুল খেলার শুভদিন
সাতচারায় বারুদ জ্বেলে লুকিয়ে রাখবো
না পাওয়ার র্পূণগান!
যে তুমি বলেছিলে দেখা করবে
                                 হাঁটুজল চিন্তায়-
                                         ক্যালেন্ডার হয়ে
  তার কথার ঘ্রাণে নস্টালজিয়া জোছনা হয় বারবার!

