ডেটাক্যাবল / নাজমুস সামস



ডেটাক্যাবল / নাজমুস সামস
ডেটাক্যাবল  হারিয়ে গেছে বলে
দু:খগুলি ইন্সটল করতে পারি না
সিডিটি রয়ে গ্যাছে বিছানার তাকে
প্রতিদিন তার বিচি গুনে দেখে নেই
কতটা গাছ হতে পারে হৃদয়ে তোমার
বসন্ত মাসে সেইসব গাছ নিয়ে
বৃক্ষমেলা করব মন মাঝারে
পলিথিন মোড়ানো এইসব শিকড়গুলি
কোনোদিন মাটি পাবে না জানি
তবুও একপাড় ভাঙা নদীর কাছে
ও পাড়ের কথামালা সাজিয়ে গুছিয়ে বলতে পারি না
চর ওঠে,মহিষ চড়ে
গান গাওয়া পাখিরা
সুর ভুলে কোকিলা হযে যায়
ত্রিভুজ প্রেমের এই দু:খগুলি কোনদিন
মনিটর পাবে না... জানি

