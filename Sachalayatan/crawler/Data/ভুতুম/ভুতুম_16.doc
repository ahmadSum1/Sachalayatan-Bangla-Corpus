সচলায়তনকে আমি মোটেও ভালো পাই না



সচলায়তনকে আমি মোটেও ভালো পাই না।
আমি এমনটা কিছুতেই বলতে পারি না যে -
সচলায়তনে ভালো ভালো লেখা পোস্ট হয়,
এখানে অনেক গুনী মানুষেরা আলোচনা করেন,
অনেক হাসি-আনন্দ-বেদনার গল্প উঠে আসে সচলায়তনে।
বরং আমি এটাই বলবো আপনাদের,
সচলায়তন নোংরা জঘন্য পঁচা,
সচলায়তন নিকৃষ্ট মানের লেখায় ভরপুর,
সচলায়তনের মানুষগুলা ক্যামুন জানি গরু-গাধা।
আসলে খুবই মিথ্যা কথা হবে যদি আমি বলি -
এখানে এসে শিখেছি অনেক কিছু,
এখানে জেনেছি অনেক কিছু, আর কাটিয়েছি খুব ভালো কিছু সময়।
সচলায়তনকে আমি ভালোবাসি।
এবার একটু কষ্ট করে নিচ থেকে উপরে পড়ে যান। অর্থাৎ শেষ লাইনটিকে প্রথম লাইন ধরুন, আর প্রথম লাইনটিকে শেষ লাইন।
এই আইডিয়াটা আমার না, আর্জেন্টিনার প্রেসিডেন্ট পদপ্রার্থী লোপেজ মার্ফির নির্বাচনী প্রচারণার অংশ ছিলো এই ধাঁচের একটা অ্যাড। কনজুমার বিহেভিয়র  কোর্সে অ্যাডটা দেখেছিলাম, পছন্দ হয়ে গিয়েছিলো অনেক, আর তাই চাম বুঝে আইডিয়াটা মেরে দিলুম।  
যাই হোক, কথা সেইটা না, কথা হইলো আজ সচলায়তনের জন্মদিন। ভালো থাকুক, সুস্থ থাকুক, আর অনেক কলকাকলিতে মুখরিত থাকুক এই প্রাঙ্গন।

