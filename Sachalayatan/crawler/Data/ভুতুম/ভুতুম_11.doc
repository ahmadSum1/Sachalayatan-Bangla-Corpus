রুব গোল্ডবার্গ মেশিন



আগের লেখায় বলেছিলাম এবার রুব গোল্ডবার্গ মেশিন নিয়ে লিখবো। এটা মূলত ডমিনো এফেক্টেরই পরবর্তী পোস্ট। 
রুব গোল্ডবার্গ মেশিন কি জিনিষ সেটা এককথায় বুঝানো খুবই কঠিন ব্যাপার। ডিকশনারীর সংজ্ঞা তুলেদিলাম তাই - accomplishing by extremely complex roundabout means what actually or seemingly could be done simply মানে, সোজা কাজটাকে যত বেশি ঘুরায়ে করা যায় সেটা করাই হলো রুব গোল্ডবার্গের প্রিন্সিপল। আগে একটু বলেনি রুব গোল্ডবার্গটা কে।
রুব গোল্ডবার্গ সাহেব হলেন আমেরিকান কার্টুনিস্ট, আবিষ্কারক, ভাস্কর ও আরো নানা হাবিজাবি। পুলিৎজার পাওয়া এই কার্টুনিস্টের প্রধান পরিচয় কিন্তু তার রাজনৈতিক কার্টুনগুলো নয়, বরং তার সৃষ্ট প্রফেসর লুসিফার গরগোন্জোলা বাটস। এই পাগলা প্রফেসরের কাজ ছিলো একটা সহজ কাজকে কত বেশিয়ে ঘুরায়ে করা সম্ভব সেসব আবিষ্কার করা। বুঝলেন না? আচ্ছ, নিচের ছবি দেখেন।
পিঠ চুলকানি 
এবার বর্ণনা দিই - ল্যাম্প A) থেকে আগুন ধরবে জানালার পর্দায় B)। আগুন দেখে বাইরে থেকে পাড়া-প্রতিবেশী ছুঁড়বে পানি C)। বুড়ো দাদু D) পানির ছিট থেকে বাঁচার জন্য ছাতা E) টান দেবেন। সেই ছাতা আবার লাগানো দড়ির F) সাথে। দড়িতে টান পড়ায় নিচের প্লাটফর্মের  G) প্রান্ত উঠে যাবে। ফলে লোহার বল H) যাবে পড়ে। টান খেয়ে হাতুড়ি J) গিয়ে বাড়ি দেবে গ্লাসকে K)। গ্লাস ভাঙার আওয়াজে উঠে যাবে বিল্লির বাবু L)। বিল্লিবাবুকে ঘুম পাড়ানোর জন্য মা বিল্লি M) দোলনা N) নাড়াবে। আর সেই দোলনার দুলুনিতে তার সাথে লাগানো কাঠের হাত O) উপরে নিচে উঠবে-নামবে। এখন শুধু পিঠ পেতে বসে থাকুন। ব্যস, পিঠ চুলকানো মেডইজি।
উপরের এটা বেশ অবাস্তব একটা উদাহরণ, তবে মূল প্রিন্সিপলটা বুঝে গেছেন নিশ্চয়ই। এই প্যাঁচানোর উদ্দেশ্য নিয়ে তৈরি যন্ত্রগুলোকেই বলে রুব গোল্ডবার্গ মেশিন। সেরকমই কিছু প্র্যাক্টিকাল মেশিন দেখুন এবার নিচের ভিডিওগুলোতে। মজা না পেলে কান কেটে নেবেন, তবে ছুরি-কাঁচি নিয়ে আসলে হবেনা, একটা গোল্ডবার্গ মেশিন বানিয়ে নিয়ে আসবেন।
বেশ সুন্দর কিছু মেশিনের কালেকশন - 

এইটা দেখেন। আমার দেখা সেরা গোল্ডবার্গ মেশিন এইটা। যারা হোন্ডার ভিডিও দেইখা মুগ্ধ হইছিলেন তারা এইটা দেইখা চেয়ার উল্টায়া পড়ে যাবেন। 

এটাও বেশ চুইট একটা ভিডিও - 

স্টার ওয়ার ফ্যানরা এইটা দেখেন - 

 
