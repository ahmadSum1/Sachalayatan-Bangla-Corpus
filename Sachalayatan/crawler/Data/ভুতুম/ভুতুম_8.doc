দ্য লস্ট সিম্বল



 অতি সামান্য কিছু স্পয়লার আছে, খুব বেশি খুঁতখুঁতে না হলে পড়তে পারেন। অন্যথায় না পড়াই উত্তম। 

ড্যান ব্রাউন ঠিক প্রিয় লেখক না হলেও বেশ ইন্টারেস্টিং লাগে পড়তে, যতটা না তার কাহিনী বা লেখার শৈলীর জন্য, তার চেয়ে অনেক বেশি যে তথ্যগুলো পাওয়া যায় তার বইয়ে সেই জন্য। স্বীকার করতেই হবে, দ্য ভিঞ্চি কোড বা অ্যান্জেলস অ্যান্ড ডিমনস বইদুটোতে যে পরিমাণ অদ্ভুত ব্যাপার-স্যাপার জানার আছে, অতটা অনেক গবেষনা বইয়েও পাওয়া যা্য না। অবশ্য তাই বলে ব্রাউন যে সবই ঠিকঠিক লিখছেন তাও না, তবে মুদ্রার একটা পিঠ জানতেও নেহায়েত মন্দ লাগে না। 
এছাড়াও আরো একটা ব্যাপার আছে, রবার্ট ল্যাঙডনকে নিয়ে বইদুটোতে সেখানে খুব ইন্টারেস্টিং কিছু পাজল ছিলো, আমার কাছে তো খুবই আকর্ষণীয় লাগে। অ্যাম্বিগ্রাম, এরপর দ্য  ভিঞ্চি কোডের কিউরেটর সাহেবের দেয়া ধাঁধা - চমৎকার লেগেছিলো। সেই তুলনায় ডিসেপশন পয়েন্ট আর ডিজিটাল ফোর্ট্রেস ভালো লাগে নি, সেরকম কোন চমক নেই বলে।
কাজেই ল্যাঙডনকে নিয়ে লেখা লস্ট সিম্বল নিয়ে আগ্রহ ছিলো বেশ। বের হবার সাথে সাথেই ডাউনলোড করে ফেল্লাম, এরপর একদিনেই বই খতম। কিন্তু লাগলো ক্যামন?
((আগেই বলে নিয়েছি, হালকা কিছু স্পয়লার আছে,তবে আসলেই হালকা। নিজ ঝুঁকিতে অগ্রসর হউন! ))
বইয়ের কাহিনী এবার আমেরিকায়, ওয়াশিংটন ডিসিতে।আগের দুটো বইয়ে ইউরোপ ঘোরাঘুরি করলেও এবার হোমল্যান্ডেই রবার্ট ল্যাঙডন। ঘটনার সূত্রপাত হয় ওয়াশিংটন ক্যাপিটল বিল্ডিংয়ে এক পুরনো বন্ধু / মেন্টর পিটার সলোমনের দাওয়াতে একটা বক্তৃতা দেয়ার জন্য ল্যাঙডনের যাত্রা দিয়ে। এই পিটার সলোমন আবার স্মিথসোনিয়ান ইন্সটিটিউটের ডিরেক্টর, আর তার সাথে ফ্রিমেসন সোসাইটিরর ওয়ারশিপফুল মা্স্টার, মানে সর্বোচ্চ নেতা।
ঠিকই ধরেছেন, ইলুমিনাটি, ভ্যাটিকান আর ওপাস ডেই এর পর এবারকার কাহিনী ফ্রিমেসন সোসাইটি নিয়ে। মেসনদের নিয়ে প্রথম পড়েছিলাম শার্লক হোমসে, সেখানে অবশ্য মেসনদের দেখানো হয়েছিলো বেশ মন্দ হিসেবেই। পরে বিভিন্ন সময় বিভিন্ন রেফারেন্সে পেয়েছিলাম, কিন্তু তেমন কিছু জানতাম না, শুধু এটুকুই যে মেসনরা অ্যামন মন্দ কিছু না। এমনকি তারা সিক্রেট সোসাইটিও ঠিক না। ড্যান ব্রাউনই সুন্দর বলেছেন,  They are not a secret society, rather a society with secrets. মেসনদের নিয়ে আমি না কচকচাই, এখানে উইকির এন্ট্রিটা আছে, আগ্রহীরা ওয়েবসার্চ দিলেই আরো হাজার হাজার লিন্ক পেয়ে যাবেন।
বইয়ের নাম শুনেই বুঝতে পারছেন কোন একটা হারিয়ে যাওয়া সিম্বল খোঁজাই আমাদের সিম্বোলোজিস্ট রবার্ট সাহেবের এবারের কাজ। এর সাথে এসেছে আমেরিকার জন্মলগ্নে মেসনদের ভূমিকা আর প্রভাব। মেসন সোসাইটি এমন একটা রহস্য রক্ষা করে আসছে যা সাপোজেডলি মানুষকে গডলাইক ক্ষমতা দিতে পারে, আর এই রহস্যের পিছনে নেমেছে এক ম্যানিয়াক। বলে দিতে হবে না, শেষ পর্যন্ত ম্যানিয়াক হারে, আর রহস্য নিরাপদেই অনাবৃত হয় আমাদের নায়কের কাছে।
যেটা মিসিং সেটা হলো আগের দুটো বইয়ের চমৎকার পাজলস। এই বইয়েও পাজল আছে, কিন্তু সেটা সমাধানে এমন কোন বুদ্ধিমত্তার পরিচয় দেননি ল্যাঙডন, বরং জায়গায় জায়গায় তাকে নেয়াহেতই উল্লুক মনে হয়েছে। আমার কাছে এই বইয়ের সবচেয়ে খারাপ লেগেছে এই ব্যাপারটাই, ল্যাঙডন গট আ লট স্টুপিডার। যত যাই বলুন না কেন ভাই, আমি বই-সিনেমার নায়কদের কাছ থেকে লার্জার দ্যান লাইফ ব্যাপার-স্যাপার না দেখতে পেলে একটু হতাশই হই। আর পাজলগুলোও আগের মতো এত নেই, যা আছে তাও আগের মতো আকর্ষণ করেনি।
অ্যাকশন আছে মোটামুটি, জায়গায় জায়গায় বেশ রোমাঞ্চও আছে। কিন্তু বইয়ের সবচেয়ে ভালো পয়েন্ট কিছু থিওলোজিকাল আলোচনা। যারা গডস ডেব্রি বা রিলিজয়ন ওয়ার পড়ে মজা পেয়েছেন, তাদের বইটা ভালোই লাগার কথা। আমার কাছে বেশ চমৎকার লেগেছে, বেশ একটা অনন্য পার্সপেক্টিভ আছে স্রষ্টা-সৃষ্টি নিয়ে। শুধু এটুকুর জন্যও পড়তে পারেন, খারাপ লাগার কথা না।
আর মেসনদের ভূমিকা ও প্রভাব নিয়ে খুব ইন্টারেস্টিং কিছু তথ্য আছে, সেগুলোও ভালো লেগেছে খুব। যেমন ইলুমিনাটি আর টেম্পলার নাইটসের নিয়ে বেশ চমৎকার অনেক কিছু জানতে পেরেছিলাম, সেজন্য এ বইয়ের কাছেও আশা ছিলো অনেক। সেদিক দিয়ে অন্তত হতাশ করেনি বইটা। 
সবমিলিয়ে দ্য লস্ট সিম্বল  পড়লে হতাশ হবেন না, তবে আগের বই দুটোর মতো ভালো হয়তো লাগবে না।
 ডাউনলোড করার জন্য যেতে পারেন এখানে বা [url=
http://www.megaupload.com/?d=32ZMBAG2]এখানে[/url] 

