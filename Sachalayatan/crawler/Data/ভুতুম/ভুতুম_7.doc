গজনী থেকে ব্রহ্মপূত্র - এট্টা ফটুকব্লগের অপচেষ্টা



গত দুইদিনে সিরাত ভাই দুইটা ব্লগ দিছে জামালপুর, শেরপুর, ময়মনসিংহ বেড়াতে আসা নিয়ে। বেশ মজা হলো, ঘুরলাম গজনী পাহাড়, মধুটিলা, মুক্তাগাছা রাজবাড়ি, ব্রহ্মপূত্রের পাড়। সবমিলিয়ে দুইদিনে বেশ জম্পেশ ঘোরাঘুরি আর আড্ডা হলো।ঘুরেছি যেমন, সাথে সাথে ছবিও তোলা হয়েছে কিছু। কিন্তু আমি ফটোগ্রাফির তালব্য শ'ও জানি না। তার ওপর ক্যামেরাটা ছিলো ঢাকায়। তাই আমার মুবাইলের ক্যামেরা আর সিরাত ভাইয়ের ডিজিটাল ক্যামেরাই ভরসা। এর মধ্যে সিরাত ভাইয়ের ক্যামেরার মেমোরি গেলো শেষ হয়ে, সাথে ডেটা কেবল না থাকার দরুণ ঐ ক্যামেরাও গেলো অকেজো হয়ে। কাজেই ভাই সকল, ফটুকব্লগটাতে কেউ বিন্দুমাত্র ভালো ছবি আশা কৈরেন না।
প্রথমে গজনী বন। সার বাঁধা গাছগুলো দেখে বড় অদ্ভুত লাগলো।
গজনীর উপর ওয়াচ টাওয়ারে উঠে চোখে পড়লো এক সবুজের সমারোহ। আশেপাশে বিপুল মৌমাছি ঘুরে বেড়াচ্ছে, টাওয়ারেই তাদের চাক। ভাবছিলাম, মৌমাছি কামড়ে দিলো কি আমার আকাশাতঙ্ক রোগ হবে কিনা। 

ঐ সবুজের দিকে নুলো বাড়িয়ে দিয়েছেন সিরাত ভাই ওর্ফে সাম্রাজ্যবাদী শক্তি -

কালের সাক্ষী হয়ে দাঁড়িয়ে আছে একটা বুড়োগাছ। দেখে খারাপ লাগলো, স্পষ্ট নিষেধ থাকা সত্ত্বেও কিছু বাঁদরগোত্রীয় যুবক গাছে উঠে নেজ নাড়াচ্ছে।

ওখান থেকে এবার মধুটিলা। কী যে বিশাল আার কী যে চমৎকার ভাবে গুছানো, কী আর বলবো।
পাহাড়ের ওপর এক অসাধারণ রেস্ট হাউস। তবে রাতে থাকতে হয় সরকারী অনুমতি নিয়ে। বলাই বাহুল্য, চমৎকার তার লোকেশন।

আরো দেখলাম এক অদ্ভুত তেমাথা সেতুর মধ্যে এই প্রতিফলন -  

আর সিঁড়ির কোন অভাব নাই - 

পথে দাঁড়িয়ে তোলা একটা ছবি -

এবারের গন্তব্য মুক্তাগাছা রাজবাড়ি।

এখানে রাজা নর্তকী আর হাতি পালতেন মূলতঃ। এ ছিলো তার বিনোদবাড়ি।

এই ফোকরটাতে ছিলো মানুষ ফাঁসী দেয়ার ব্যবস্থা।

দেয়ালে-দরজায় আছে নকশা করা, যদি ভেঙ্গে গেছে বা চুরি হয়ে গেছে বেশিরভাগ অংশই।


দেয়ালেরও গায়ে শ্যাওলা জমে আছে বেশ।

সারিন্দা, যেখানে আমরা খেলাম ময়মনসিংহে এসে।

খেয়েদেয়ে গেলাম ব্রহ্মপূত্র নদে। দেখলাম বেশ একটা উদাস হয়ে ভাব নিচ্ছে বড়। আমিও মন খারাপ করে বিড়ি ধরিয়ে ফেল্লাম একটা।

দেখে নিন এবার আমাদের, ডানের ফরাসীকাট দাড়ি হলেন আসিফ ভাই, ডানে মূর্তিমান আতঙ্ক সিরাত ভাই, আর মধ্যে তরুণীহৃদয়হরণকারী আমি।


