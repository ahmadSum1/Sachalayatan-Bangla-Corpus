তুলসীতলার গল্প




তুলসীতলায় প্রতিদিন কুকুরটি এসে মুতে (শব্দটি অ-কুকুর সমাজে সেন্সরড হতে পারে) চলে যায়..
সকালে কিংবা বিকালে, কোন কোনদিন রাতের বেলা, সুযোগ বুঝে যখন কেউ দেখে না...
কুকুরটি পালিত নাকি বেওয়ারিশ, কেউ জানেনা...
এ সময়টিতে সাধারনত ধর্মকর্মের ধুম পড়ে... এখানে ওখানে মন্দির তৈরীর উৎসব চলে আর চতুর্দিকে লেগে থাকে পূজার্চ্চনা... এ সময়টিতে ঘরে ঘরে ধর্মের পতাকা উড়ে পতপত...
গেরস্ত দাঁতমুখ খিঁচিয়ে বলে, হালার কুত্তা! তোরে একদিন পাইছি তো... 
দেশগ্রাম ঘুরে ঘুরে কুকুরটির ব্যস্ত সময় কাটে... সে মাংসের গন্ধ চিনতে পারে ... আগুনের স্পর্শ পেলে দৌড়ে পালায়... রক্ত চেটে চেটে খায় আর বমি করে... মানুষদের মতো সে বসে থাকে না ... তাকে প্রতিদিন খাদ্যের চিন্তা করতে হয়... নিজেকে টিকিয়ে রাখতে হয়... 
কুকুরটি বিশ্রীভাবে ঘেউ ঘেউ করে ডাকে... দেশগ্রামের চমৎকার সব বৃক্ষ, সাজানো ঘরবাড়ী, দালানকোঠা, সুন্দর উঠান দেখলেই সে এক পা শূণ্যে উঠিয়ে দেয়... কুকুরটিকে হত্যার জন্য গেরস্ত দা খুন্তি লাঠি বল্লম সবকিছু নিয়ে অপেক্ষায় থাকে...
কুকুরটির ভাষা গেরস্ত ধরতে পারে না, গেরস্তের রাগও কুকুরটি বুঝতে পারে না ... 
তুলসীতলার সামনে আজ ভয়ানক এক যুদ্ধ হবে!

মুল গল্পঃ শুভাশিস সিনহা
বিষ্ণুপ্রিয়া মণিপুরী থেকে ভাষান্তরঃ কুঙ্গ থাঙ

