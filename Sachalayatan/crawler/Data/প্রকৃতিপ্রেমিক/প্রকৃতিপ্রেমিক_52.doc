পাঠশালার প্রকৃতি, প্রকৃতির পাঠশালা (শেষার্ধ)



জুন ১৪, ২০০৯। রবিবার। ভোর ৫টা।অজানা
গতকালই ঠিক করেছিলাম খুব সকালে উঠে ক্যাম্পাস ঘুরে দেখবো। ভাগ্য ভালো হলে বাচ্চা সহ হরিণের দেখাও মিলতে পারে। ঘুম ভাঙলেও উঠতে ইচ্ছে করছিল না। বাইরে তখনো অন্ধকার কাটেনি। জানালা দিয়ে রয় আইভর হলের সামনে তাকাই-- কেমন একটা ছমছমে ভাব। তারপর আবার একটুখানি ঘুমিয়ে পড়ি। পৌনে ছয়টার দিকে উঠে ফজরের নামাজ পরে তাড়াতাড়ি ক্যামেরাটা হাতে নিয়েই বেরিয়ে পড়লাম। অসকার পিটারসন হলের পেছনের গেট দিয়ে বের হয়ে একটু জংলা মতো আঁকাবাঁকা রাস্তা পার হয়ে পিচঢালা রিংরোডে উঠতেই দেখি বড়সর একটা ড়্যাকুন ডান দিকের জঙ্গল থেকে বেরিয়ে রাস্তা পার হয়ে বাম দিকের জঙ্গলে যাচ্ছে।

ছবি ১: ড়্যাকুনের রাস্তা পার হওয়া। 
ড়্যাকুন ততটা ভয়ঙ্কর প্রাণি না হলেও বিপদে পড়লে মানুষকেও আক্রমন করে বসে। দূর থেকে ছবি তুলে ওর পিছু নিলাম। ওটা জঙ্গলে ঢুকে গেলে, দ্রুত রাস্তাটা পেরিয়ে ওর পিছু পিছু আমিও ঢুকে পড়লাম। একটু ভয় ভয় লাগছিল, আবার আক্রমন না করে বসে। তখন প্রায় ৬টা বাজলেও ছবি তোলার মত যথেষ্ট আলো নেই। এত অল্প আলোতে ছবি তোলার মত ফাস্ট লেন্স আমার নেই তবুও কয়েকটা ছবি তুলাম। কম সাটার স্পীডে তোলার কারণে ছবি কেঁপে গিয়েছে।

ছবি ২: ড়্যাকুন, আমাকে পেছনে আসতে দেখে ঘুরে দাঁড়িয়েছে।
জঙ্গলের বেশী গভীরে ঢোকার সাহস করলাম না। আবার রিং রোডে উঠে হাঁটতে থাকি। হেঁটে আরেকটু এগিয়ে যেতেই রাস্তার পাশে জঙ্গলে একটু খসখস শব্দ। তাকিয়ে দেখি গাছের গায়ের সাথে কোয়ালার মতো কি যেন একটা লেপ্টে আছে। সাবধানে কাছে যেতেই দেখি ড়্যাকুন। মনে হয় কম বয়সী, তাই আমাকে দেখেই আড়ালে যেতে চাইছে। এত লাজুক যে তাকায়ই না। প্রায় ১৫ মিনিট ক্যামেরা তাক করে ঘাপটি মেরে বসে থাকলাম, তবুও তাকালনা।

ছবি ৩: ড়্যাকুনের বাচ্চা (অথবা অপূর্ণবয়স্ক)।

ছবি ৪: Little-ringed Plover.

ছবি ৫ Little-ringed Plover বেশ কয়েকটা একসাথে নাচানাচি করছে। সম্ভবত এদের প্রজনন কাল। পুরুষটা নানা অঙ্গভঙ্গি করে স্ত্রী পাখিটাকে আকৃষ্ট করার চেষ্টা করছে।

ছবি ৬: একসময় উপরে তাকিয়ে দেখি বেলা বেশ হয়েছে। 
আর তখনই রাস্তার ওপারে ডান পাশে কিসের যেন নড়াচড়া। আমি ভাবছি হয়তো গরু বা ছাগল গাছের পাতা খাচ্ছে। কিন্তু কিসের গরু, এটা তো সাদা-লেজ হরিণ! 

ছবি ৭: সাদা-লেজ হরিণ (White-tailed Deer)।

ছবি ৮: শিং না থাকায় ভেবেছিলাম এটা স্ত্রী হরিণ, তবে কনফার্ম হলাম।
তারপর সন্তর্পনে অনুসরণ আর আড়াল থেকে ছবি তোলা। এভাবেই হরিণের পেছনে কেটে গেল ১ ঘন্টা।

ছবি ৯: উল্লেখযোগ্য সাদা লেজ-- যেকারণে এদের নাম সাদা-লেজ হরিণ।

ছবি ১০: মেইন রোড মাত্র ২৫০-৩০০ মিটার দূরে, হয়তো কোন শব্দ শুনেই এভাবে তাকিয়েছে।

ছবি ১১: রাস্তার পার হয়ে যাচ্ছে। ছবি ১০ এর পজিশন থেকে এটি তোলা। (মাত্র ৫০মিটার দূরত্বে)।
ওপাশে বেশ জংলা। এর পর ওটাকে আর ফলো করতে পারিনি। যাহোক, তাড়াতাড়ি শেষ করি।

ছবি ১২: ইউনিভার্সিটি অব টরন্টো, মিসিসাগা ক্যাম্পাসের প্রবেশ পথ।

ছবি ১৩: প্রবেশ পথের উল্টো পাশেই আরো বিরাট বন।

ছবি ১৪: সেই বনের ভিতরে লম্বা লম্বা গাছপালা।

ছবি ১৫: গাছের ডালে আমেরিকান রবিন।

ছবি ১৬: আবারো ফুল।

ছবি ১৭: ফিলাডেলফিয়া ফ্লিবেন (Philadelphia Fleabane)।

ছবি ১৮: নাম না জানা ফুল। [আসলে বুনো সরিষা (পান্ডবদাকে ধন্যবাদ)]।

ছবি ১৯: বেলা বেশ বেড়েছে। এবার ফেরার পালা। 
(শেষ) (প্রথম পর্ব)
 
