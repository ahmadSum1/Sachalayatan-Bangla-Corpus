তোমার জন্য জেগে আছি, বাংলাদেশ



আজকের নেদারল্যান্ডের সাথে বাংলাদেশের খেলা যে দিবারাত্রির নয় সেটা ভুলেই গিয়েছিলাম। সাড়ে এগারাটার দিকে যখন একটা হালকা ঘুম দিয়ে শেষ রাতে ওঠার চিন্তা করছিলাম, ঠিক তখনই টিভির স্ক্রীনের নীচের কোনায় দেখাচ্ছে নেদারল্যান্ড ১/০ ১.২ ওভার। আ-হা, খেলা তো দিনের বেলায়! 
গত তিন ম্যাচের মাঝেরটি ঘুমিয়ে কাটিয়েছিলাম। সেদিনই ঘটে গেছে ৫৮ রানের বিপর্যয়। আজ আর ঘুমাচ্ছিনা, দেখা যাক কতদূর দেখতে পারি। বাংলাদেশের জন্য একরাতের ঘুম কামাই যাবে। তবুও চাই সব কষ্ট যেন মুছে যায় বিজয়ের আনন্দে।
ওদের যারা ইনিংস ওপেন করেছে তাদের রেকর্ড বলছে বাংলাদেশের বিরুদ্ধে শেষ ম্যাচে দুজনই হাফ সেঞ্চুরি করেছিল। শফিউল বল করছে, ২ ওভার ২ মেইডেন। আহা, এরকমই যেন থাকে। আরেকটা মেইডেন ওভার। তিন ওভারে তিনটিই মেইডেন। সাবাশ শফিউল। 
ভাবছিলাম শফিউল ফাস্ট বল করে, কিন্তু একরকম হালকা পাতলা কেন? তামিমের মত হওয়া দরকার। তাহলে আরো জোরে বল করতে পারতো বোধহয়। 
এখন দেখি সাকিব বল করতে আসছে। প্রথম বলেই দুই খেলো। দেখা যাক সাবিক আজ কী পরিকল্পনা নিয়ে এসেছে। ও হ্যাঁ, সাকিব আজ টসে হেরেছে। এটা খারাপ না ভাল তা বুঝতে পারছিনা। 
কিন্তু এই মুহূর্তে  মনে হচ্ছে নেদারল্যান্ড বিশাল পরিকল্পনা নিয়ে নেমেছে। শান্ত এবং ধীরে খেলার পরিকল্পনা মনে হচ্ছে। 
সাকিব ছয় খেল। আচ্ছা পোস্ট করে দেই।

