বনে বাদাড়ে সময় কাটানো: ২০০৯-০৫-০৩



গ্রীষ্ম শুরু না হলেও তার আমেজ শুরু হয়ে গেছে। গত সপ্তাহের হঠাৎ-গরম শেষে এ সপ্তাহে আবার একটু নরম। আজ ৩রা মে ২০০৯, তাপমাত্রা ১৯ডিগ্রি সেলসিয়াস, রৌদ্রজ্জ্বল দিন। আজ মন ভালো নেই, তাই কোন লেখালেখি নয়-- শুধুই ছবি। 
 
১। শীতের পরে আজই প্রথম গেলাম ন্যাচার পার্কে। সেই আগের মতই্। গাছে নতুন পাতা আসছে, আর কদিন পরেই সবুজে ভরে যাবে বন।

২। সাদা সাদা চেরি ফুলে ফুটে আছে থোকায় থোকায়। বনের আর কোথাও ফুলের কোন রেশ মাত্র নেই।

৩। লাল-ডানা কালোপাখি (Red-winged Blackbird) কালো হলেও আসলে খুবই সুন্দর। তেমনি সুন্দর ওর গলা। শুনতে চাইলে এখানে ক্লিক দিন (নতুন উইন্ডো খুলবে কিন্তু)। পাখিটা সারাক্ষণ নড়ে, একদন্ড বসেনা। তাই এক ঠ্যাং এসেছে, আরেক ঠ্যাং দেখা যাচ্ছেনা (নড়াচড়ার কারণে ফ্রেমে পরিস্কার আসেনি)।

৪। এ কয়টা ছবি তুলে ভাবলাম বনের মধ্যে দিয়ে ঘুরে আসি। বরফ গলা এখনো শেষ হয়নি, জায়গায় জায়গায় এখনো পানি জমে আছে। এর মধ্যেই ম্যালার্ড-টা দেখি কি যেন করছে। ম্যালার্ড এর বাংলা নাম কী?
দুপুর হয় হয় প্রায়, বনে মধ্যে কিছুই নাই। খালি পাতাহীন গাছ ঠায় দাঁড়িয়ে। আবার ফিরে আসি পাখির খোঁজে।

৫। এটা আমেরিকান গোল্ডফিঞ্চ (American Goldfinch)

৬। এদের জন্য ফ্রি খাবারের ব্যবস্থা আছে। সেখানেই দুলছে এটা।

৭। চড়ুইয়ের কদর কেউ করেনা। তাই ছবিটা তুলে রাখলাম।

৮। আবারো নর্দার্ণ কার্ডিনাল বা লালপাখি (পুরুষ)। বাংলা উইকিতে এটা নিয়েই এখন লিখছি।

৯। নর্দার্ণ কার্ডিনাল বা লালপাখি (স্ত্রী)। লক্ষ্য করুন স্ত্রী পাখিটা কিন্তু পুরুষটার মতো লাল রঙের নয়!

১০। লালপাখি (স্ত্রী), খাবার দেখে মাটিতে নেমে এলো। এরা  মুলতঃ বীজভূক। 
ওর খাওয়া দেখে নিজেরই ক্ষুধা লেগেছে। যাই বাসায় ফিরি। একলা একলা খাইতেও মঞ্চায়না 
বেশি ছবি দেইনা বলে হিমু প্রায়ই অভিযোগ করে, এবার একেবারে ১০টা দিলাম। বিরক্তি না লাগলেই হয় 
দ্রষ্টব্য: ছবির নিচে ক্রমিক দেয়া হলো।

