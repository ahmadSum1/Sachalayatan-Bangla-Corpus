বাংলা পত্রিকায় এ্যাডসেন্স কিভাবে কাজ করে (প্রতারণা নয় কি?)



কালের কন্ঠ পত্রিকার কথা জেনেছিলাম সাংবাদিক বিপ্লব-এর কোন এক পোস্টে। তার পর সেই পত্রিকা যখন বের হল তখন এর আউটলুক দেখে ভাল লেগেছিল।  তার পর প্রথম আলো -গ্রুপ আর বসুন্ধরা গ্রুপের কামড়াকামড়িতে থলে থেকে যখন একের পর এক বিড়াল বের হওয়া শুরু করলো তখন বসে বসে মজা দেখতে থাকলাম। 
সেরকম একটা মজা আজ কালের কন্ঠে দেখতে পেলাম। আজ পত্রিকা ব্রাউজ করেই দেখি গুগল এ্যাডসেন্স-এর বিজ্ঞাপন। কেমনে কি? গুগল তো বাংলা সাইটে বিজ্ঞাপন সার্ভ করেনা। কি টেকনোলজি এরা খাটালো যে গুগলকেও ধোঁকা মেরে দিল! 
ঘটনা কিছুই না। প্রথম পাতার সোর্স দেখে যা বোঝার বুঝে গেলাম। স্ক্রীণশট দেখুন। ফায়ারফক্স থেকে সাইট ব্রাউজ করে Ctrl + U বাটন চেপে সবাই দেখতে পাবেন মজাটা।
কালের কন্ঠে গুগলের এ্যাড, বাহ্ বাহ্ বাহ্
এই যদি হয় আমাদের একটা জাতীয় পত্রিকার অবস্থা, তাহলে বলার কিছু থাকেনা।
একই রকম বিজ্ঞাপন ইত্তেফাক পত্রিকাতেও দেখা যায়। জানিনা ইত্তেফাক হয়তো আরো সুক্ষ কারচুপি করে যেটা আমার মত আম জনতা ধরতে পারেনা। 
সূত্র: এ্যাডসেন্স এর জন্য গ্রহণযোগ্য ভাষা।
 
