নিমন্ত্রণ



হাসান মোরশেদ ভাইয়ের  ব্যক্তিগত পোষাক পড়ে এই কবিতার কথা মনে পড়লো। লেখা হয়েছিল ১২ মার্চ ১৯৯৮, পাবলিক লাইব্রেরীতে। লেখক বা কবি আসলে যে কী বলতে চান, কবিতা পড়ে তা বোঝার সাধ্য কার? দেখি কে কী ভাবছেন? 
(গদ্য)
সে বলেছিল সন্ধ্যায় আসবে।
নীল আকাশ লাল হলো
দিগন্তে ধোঁয়া ছড়িয়ে নামলো সন্ধ্যা;
সে এলোনা।
(ছন্দ)
পুব আকাশে উঠল রূপা চাঁদ
হিমেল ছোঁয়ায় জাগলো শরীর
ভাঙলো খুশীর বাঁধ।
হাপুস হুপুস লুটোপুটি
জোৎস্না খেলো শরীর দুটি।
সাঙ্গ হলে এই নিরালায় মধ্য রাতের ভোজ
সে আসত, ফিরেও যেতো, এমনি করে রোজ।

