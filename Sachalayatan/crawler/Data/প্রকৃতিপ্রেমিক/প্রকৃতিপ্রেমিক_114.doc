বিদায়বেলা



কাল দুয়ার খুলে আসবে যে পাখি
নামহীন পরিচয়হীন;
তবু কত চেনা
যেন কত দেখা।
নি:শব্দ তিমিরে প্রকৃতি নিঝুম--
হবে বিদায়ক্ষণ।
সঙ্গীহীন বন্ধুহীন কত কত একা।
সামনে অনন্ত-দিন, মহকাল সম
চাই এতটুকু ক্ষণ:
নেই তার করুণা, সামান্য অবসর
অবিচল, ভ্রুক্ষেপহীন।
অপূর্ণ শত কুঁড়ি মেলেনি চোখ,
কখনো দেখনি ভোর অন্ধ আবরণ,
নিশ্চল আমি;
শুধু চেয়ে অন্ধকার
অবারিত বাতায়ন।
**************
অনেক আগের লেখা, সম্ভবত ১৯৯৬-৯৭ সালের দিকে। ডায়েরীটা এখন বাংলাদেশে পড়ে রয়েছে। ইচ্ছে হল তাই আবারো লিখলাম। 

