ডেট্রয়েট রিভারসাইড ড্রাইভ (১)



 এটি একটি ছবি ব্লগ। অনেক দিন ধরেই কিছু দেইনা। ইদানিং সময়ও পাচ্ছিনা। সামার এসে গেছে, প্রকৃতির সৌন্দর্য সব উধাও। ক্যামেরার ব্যবহার তাই কমে গ্যাছে। এরই মধ্যে মেয়েকে নিয়ে মাঝে মাঝে রিভারসাইডে যাই, ঘুড়ি ওড়াই, ও বাইসাইকেল চালানো শেখে। ক্যামেরা সাধারণত নেইনা। গতকাল বের হওয়ার আগে হিমুর সাথে চ্যাট করছিলাম। ও বলল ক্যামেরা সাথে নিয়ে যান। সেজন্যই নেয়া। আর এই ছবিগুলো বাড়তি পাওয়া। এখন আপাতত ছবি দেখুন, রাতে এসে বিস্তারিত লেখা যাবে। 
পাশের পাথর কেটে বানানো মানুষের স্কাল্পচারটার বিশেষত্ব হলো উইন্ডজর বলতেই এটির ব্যবহার। এমনকি অন্টারিও ট্রাভেলস-এর উপর সরকারী পত্রিকাগুলোতেও এর ব্যবহার দেখা যায়। কিন্তু এর অবস্থান এমন একটা জায়গায় যেখানে বিকালে ছবি তোলা একটু কঠিন। সকালে আবার সময় হয়না। বিকালে সূর্য দিগন্তে চলে যায়, আলো পড়ে অবজেক্টের পেছনে। উপরের ছবিতে সূর্যটা আড়াল করেছি স্ট্রাকচারের অন্যপাশে। 
যাহোক, ভালো মন্দ মিলিয়ে কয়েকটা ছবি দিলাম। নাই মামার চেয়ে কানা মামা ভালো। 

অঙ্গুরীঠুঁটো (Ring-billed Gull) মাথার উপর উড়ছে খাবারের খোঁজে।

মাসক্রাট (Muskrat) Ondatra zibethicus, অনেকটা বিভারের মতো একটা প্রাণী। পানির ধারে থাকে। বিভার হলো উদবিড়ালের মত একটা প্রাণী। মজার ব্যাপার হলো প্রাণীটি Ondatra গণের (Genus) একমাত্র প্রাণী!

এটার নাম ঠিক জানিনা। কমন ইয়ারো হতে পারে Common Yarrow (Achillea millefolium)

রিভারসাইডের একটা এপার্টমেন্টের ছবি। অনেক পোস্ট প্রসেস করা হয়েছে। নাটকীয় রং দেয়া হয়েছে যা বাস্তবের কাছাকাছি নয়।

সন্ধ্যা নেমে এলো।

এমন সময় একটা বৃটিশ পতাকাবাহী নৌকা এগিয়ে এলো। বড় ছবি এখানে।

উপরের ছবিটি একটু নাটকীয় রঙে, শুধু সাদা-ব্যালান্স করেই এমনটা করেছি। খুবই সহজ। বড় ছবি এখানে।
সবাই ভালো থাকুন। সচল থাকুন। ছবি তুলুন। 

