ছবির কথা: রাতের ডেট্রয়েট



বেশ কয়েকদিন ধরে চেষ্টার পরে সচলায়তনে প্রদর্শনযোগ্য একটা ছবি তুলতে পারলাম। বাড়ির পাশেই ডেট্রেয়েট নদী। ওপাড়ে আমেরিকার ডেট্রেয়েট শহর। দিনে রাতে যেকোন সময়ই দেখার মত সে দৃশ্য। 
ডাউনটাউন ডেট্রয়েট (রাতের বেলায়)
কয়দিন আগে ইফতার করে একটু গা এলিয়ে দিয়েছি। বউ বলল বাসায় কলা নাই। সেহরীর সময় দুধ কলা না খেলে আবার চলেও না। অগত্যা সাড়ে নয়টার দিকে চব্বিশ ঘন্টা খোলা থাকে এমন একটা স্টোরে গেলাম। ফেরার পথে রিভারসাইড হয়ে এলাম। সেখানে তোলা এই ছবিটা। 
ছবিতে ক্লিক করলে বড় করে দেখা যাবে। একেবারে ডানের যে বিল্ডিংটা সেটা জেনারেল মোটরস এর হেড অফিস। বিল্ডিংয়ের প্রতিফলন যেখানে হয়েছে সেটা আসলে আমার গাড়ির ছাদ। মাঝের নিস্তরঙ্গ কালো অংশটা ডেট্রয়েট নদী। ৬ সেকেন্ডের এক্সপোজার হাতে নিয়ে তোলা সম্ভব নয়। গাড়ির ছাদের ক্যামেরা এমন ভাবে রেখেছি যাদে বিল্ডিংগুলোর একটা প্রতিফলন পাওয়া যায়। 
মজার বিষয় হলো এই ছবি যতবারই তুলি ততবারই অন্যরকম দেখায়। তাই আর এক্সপেরিমেন্ট না করে সচলায়তনের পাঠকদের জন্য তুলে দিলাম। অরূপ ভাইয়ের পোস্টের সম্পুরক পোস্ট বলা যেতে পারে। ভালো লাগলে জানাবেন। 
এক্সপোজার: ৮/৬
আইএসও: ৮০০
ফোকাস দুরত্ব: ২৮মিমি
 
