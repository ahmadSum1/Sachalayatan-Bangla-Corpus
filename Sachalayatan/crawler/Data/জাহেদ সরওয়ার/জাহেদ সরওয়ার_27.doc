চেঙ্গিজ খান।। ভাসিলি ইয়ানের ঐতিহাসিক উপন্যাস।।



বস্তুত পৃথিবীর সব প্রাচীন শাসকরাই ছিলেন নিষ্টুর, কসাই। অতীতে শাসকদের মধ্যে কে কত ধরনের নিষ্ঠুরতা দেখাতে পারে তার একটা প্রতিযোগীতা চলত। তবে তাদের মধ্যে সবচাইতে নিষ্ঠুর ছিল এই মোঙ্গল শাসক চেঙ্গিজ খান। কোন দেশ দখল করার পর তিনি পরাজিত সম্রাটের কাউকেই বাচিয়ে রাখতেন না। এমনকি শিশুদেরও। জ্যান্ত শিশুদের বুক চেরা দেখতে তিনি খুব ভালবাসতেন। আর ভালবাসতেন শিশুদের টকটকে কলিজা খাওয়াতে তার প্রিয় চিতাদের। তবে উপন্যসটিতে তার বেড়ে উঠার সময়গুলোর ওপর আলোকপাত করা হয়নি। তাহলে হয়ত তার নিষ্টুরতার কারন কিছুটা হলেও জানা যেত। মধ্য এশিয়ার স্তেপ ভুমিকে তিনি বহু জাতির রক্তে উর্বর করেছেন। এটা ভেবে তিনি গর্ব করতেন। তার অজস্র নিষ্টুরতায় রঞ্জিত বইটি। শেষের দিকে তিনি পাগল হয়ে উঠেছিলেন অমরত্ব লাভের আশায়। চিকিৎসকদের তিনি নিদের্শ দিলেন অমরত্বের অষুধ তৈরী করতে। তারা বিভিন্ন ধরনের দাওয়াই এনে দিলেন। তিনি পরীক্ষাসুলভ সেগুলো তাদের খাওয়ালেন আর তরবারি দিয়ে কতল করে দেখলেন তারা অমর কিনা। শেষ পর্যন্ত চান চুন নামের এক বিখ্যাত চৈনিক দার্শনিককে তার কাছে আনা হল তিনি নাকি সবজান্তা। চেঙ্গিজ তাকে  সমস্ত সুখের লোভ দেখালেন, জিজ্ঞেস করলেন , কিভাবে সে অমর হবে। উত্তরে তিনি চেঙ্গিজ খানকে চৈনিক স্টাইলে দুহাতের বুড়ো আঙ্গুল দেখালেন আর বললেন অমর হবার একমাত্র উপায় হচ্ছে ভালবাসা রাজ্য জয় কিংবা হত্যা নয়। সর্বোপরি উপন্যাসটা ভাল লাগল। না পড়লে পড়তে পারেন। 

