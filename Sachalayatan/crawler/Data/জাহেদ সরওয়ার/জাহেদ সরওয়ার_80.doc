সিন্ডিকেট



ক্রমশ ছোট হতে হতে ছাই হওয়া থেকে বেঁচে থাকি
আমরাই তো সেই জাতি যারা গণকৃতদাস রূপে বিকোচ্ছি
এই জামানায়। আমাদের কোনো মুল্যবোধ নাই তাই
খুব সস্তা আমাদের জীবন।
চোর আর দূর্নীতিবাজ হিসাবে যে নামডাক সে কি কেবলি
ষঢ়যন্ত্র? আমরাই তো সেই জাতি স্বজাতিকে হত্যা করাই যাদের অহংকার। আমরাইতো তারা যারা স্বাধীনতার কথা বলে তাদের র্নিবংশ করি।
আর আকাশের চোখে ছোট হতে হতে ক্রমশ ছাই হওয়া থেকে বেঁচে থাকি।
আমরা অপেক্ষা করি জাতীয় গণহত্যার দিনটির জন্য
যা খাদ্য বিষক্রিয়ায় সংগঠিত হবে।
আমরা অপেক্ষা করি শিশুর মুখ থেকে খাদ্য কেড়ে নিয়ে
একটা পঙ্গু মেধাহীন অথর্ব প্রজন্মের জন্য
এ তো সেই দেশ যে দেশে গর্ববতী মায়েরা গর্বাবস্থায় সন্তানের মৃত্যু কামনা করে।

