যে কবিতা শেষে কপালে ঠেকাবো রিভলবার



(গত এবং আগত সকল আত্মহত্যপ্রবণ কবিদের)
যে কবিতা শেষে কপালে ঠেকাবো রিভলবার
তার কথা ভাবি- নিদ্রাহীন কাটে রাত।
সারাদিন তাকিয়ে থাকি শাদা কাগজের দিকে
হাতে নিয়ে কলম, শব্দের ওজন মেপে মেপে
অভিশাপে কুঁচকে যাওয়া কপাল, দু'চোখে নিন্দা
আমারই ওপর বর্তেছে আজ বিশ্বনিন্দুকের ভার!
আমিইতো সেই, ইতিহাস যাকে সাক্ষী মেনেছে
মানুষের সকল কু-কর্মের
আমাকেই সভ্যতা উপহার দিয়েছে
ক্লাসিক নারী ধর্ষনের ইতিহাস
ক্ষুধা,দুর্ভিক্ষে নিহত শিশু , কবি আর নারী হত্যার রচনাসমূহ
অইয়ে ফের তুমি ছড়িয়ে দিচ্ছ ব্রিফকেস ভর্তি কাগুজে মুদ্রা
যার ওপর হুমড়ি খেয়ে পড়ছে ইলিশ তরুণীর ঝাক
যাদের নিতম্বে তুমি বুলাচ্ছ সোনার আংটি ভর্তি হাত
যাদের লাবণ্য দেখে একদা কেঁপেছিল আমার কৈশোর শিশির বিন্দুর মত
তারা তোমার সামনে অবলীলায় ফাঁক করছে মসৃণ উরু
তোমার প্রচারযন্ত্র চাপা দিচ্ছে আমার সকল প্রতিশোধস্পৃহা...
নিজের রক্তবমির বিনিময়ে ভরিয়ে তোলা এই যোদ্ধস্ত্র কলম
এই নির্দলীয় গরিলা জীবন,
তোমার সভ্যতার বিরুদ্ধে যুদ্ধ করি নিজের ধরনে
আমার প্রতিটি ঘুমহীন রাত , শেষ যুদ্ধের রাত।
তার কথা ভাবি- নিদ্রাহীন কাটে রাত
যে কবিতা শেষে কপালে ঠেকাবো রিভলবার।

