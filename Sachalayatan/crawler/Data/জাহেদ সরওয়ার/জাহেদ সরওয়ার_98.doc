এক তরুণ কবির উদ্দেশ্যে চিঠি।। রাইনার মারিয়া রিলকে।।



প্রথম যৌবনে কবিতা করব বলে যখন ঢাকায় আসি। হাতে প্রথম বেরুনো কবিতার বই। উথ্থান পর্বে হযরত আহমদ ছফার অফিসে বইখানা তাকে এগিয়ে দিয়ে বললাম কবিতা লিখতে এসেছি ঢাকায়। আমার পরিচয় কর্তা মনিষী সলিমুল্লাহ খানের দিকে তাকিয়ে তদীয় বললেন প্রথম যৌবনের আগুন! পরক্ষনে বললেন আপনি রাইনার মারিয়া রিলকের কবিতা পড়েছেন? আমিতো ধরনী প্রপাত। সবে নজরুল রবীন্দ্র ওমর খইয়াম হাফিজ... আধুনিকদের সাক্ষাত ই পাইনি তখন। কে এই রাইনার? তদীয় আর বিশদে গেলেন না। তরুন কবির উদ্দেশ্যে চিঠি বলে তার একটা বই আছে আপনি পড়তে পারেন। আমার উজবুক প্রশ্ন ছিল কোথায় পাবো? কি ভাবে জানবো কোথায় পাওয়া যায়?
এরপর শাহবাগের সব দোকান, নিউমার্কেটের সব দোকান নীলক্ষেতে আর নয়া পল্টনের ফুটপাত কোথাও বইটি পাইনাই।
কক্সবাজারে এক বুড়া দার্শনিক বাহারের কাছে ছড়া একটা কপি পাই এবং অনেক লাঞ্চনা সয়ে সেটা কপি করে পড়ে ফেলি এবং এক তরুন কবি বন্ধু সেটা আমার কাছ থেকে মেরেও দেয়। তবে প্রথম পড়ার পর শুধু বিশ্মিত হয়েছিলাম রাইনার সমুদ্রের নীরব গর্জনে। ঢেরদিন পর গেল হপ্তায় ফের বইটি আমার হস্তগত হয়। এবং পুনরায় ভক্ষন করি। সব মিলিয়ে দশটা চিঠি বইটার ভেতর অর্ন্তভূক্ত। এ অসাধারন চিঠি গুলো এখানো তরুণ কবিদের জন্য টেক্সট হয়ে আছে। প্রতিটি চিঠি বিশ্ময়কর রকমের আন্তরিকতা দৃঢতা ও কমিটমেন্টে  ভরা।
* সব যখন হারিয়ে যায় একজন কবির থাকে স্মৃতিরভান্ডার বেদনার গোধুলী ও ইতিহাস। যেখানে একজন কবি সবসময় সাতার কাটতে পারে।
* কোনো এক সন্ধ্যায় কবিকে নিজের মুখোমুখি হতে হয়। নিজেকেই জিজ্ঞেস করতে হয় আদতে কি করতে চাও তুমি? যদি আত্মা তোমাকে জবাব দেয় শুধু কবিতাই লিখতে চাও তুমি তবে সেই হোমর থেকে শুরু করে তারও আগে থেকে কবিরা যে বেদনার তরল সমুদ্র লালন করে তাদের বুকে সব বহন করার জন্য প্রস্তুত হও।
বইটি এখনো আমার কবিতার বুড়ো দরবেশ রাইনারের মহাবানী বলে ভ্রম হয়।

