কাভাফির জন্য ভালবাসা



ফের এক ব্যর্থ রাত্রি শেষে তুমি
নিজেকে আবিষ্কার করবে বিছানায়
বিছানা নয় আগুন শয্যা
সারারাত পুড়ে গেছে তোমার স্বপ্নসমুহ
হায়, তোমার জন্য আসবেনা কোনো রথ
ভাসবেনা কোনো জাহাজ নতুন কোনো বন্দরের দিকে
নতুন কোনো দিন খুঁজে পাবেনা তুমি
তুমি বলেছিলে একদিন এই মিথ্যে জগত ছেড়ে
যাত্রা করবে জেগে উঠা কোনো ময়না দ্বীপের দিকে...
সারাদিন প্রেত্মাদের মিছিল, প্রেত্নীদের তান্ডব
না-অন্য কোনো জীবন পাবেনা তুমি
স্তব্দ করে রাখা আছে তোমার সব ইতিহাস
এদেশে ধ্বংশ করা আছে তোমার সমুহ সম্ভাবনা
তুমি শোনো শুধু মৃত্যুর আহবান
তোমাকে জাগিয়ে তোলে মোয়াজ্জ্বিনের গান
বিহবল তুমি বিছানায় শুয়ে থাকো
গভীর আনন্দের শেষে
সে চলে গেছে দেহ শ্রমিকের দেশে
তুমি চেয়েছিলে এদেশে একটি জীবন শুরু করতে
-এদেশে কোনো জীবন শুরু করা যায়না
হাসপাতালে,জেলে,থানায় কিংবা বেশ্যালয়ে
লেখা থাকে তোমার কবন্ধ লাশের হিসাব

