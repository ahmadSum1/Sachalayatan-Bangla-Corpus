প্রলাপ



কিসের পিছনে ছুটে চলো তুমি
কে বলবে তোমার কি কাজ মরজগতে
শুধো কি ঘুম তোমাকে শান্তি দিতে পারে?
শুধো কি বেশ্যাপাড়া, হাসপাতাল, কারাগারে
কেটে যাবে দিনগুলি?
এসব প্রশ্ন ছুরি হয়ে ঢুকে যাবে তোমার কলিজায়
যখন তোমার সকালের ঘুম খতম আর শুরু মরীচিকাময় দিনের।
তোমার সাথে মাঝে মাঝে শয়তান সহোদরদের দেখা হয়ে যায়
শাহবাগে ডবলডেগার বাসে।
ওরা সব বিনাটিকিটে তোমার মত উদ্দেশ্যেহীন ঘুরাফিরা করে এই শহরে।
শহুরে বাসগুলো তাদের নামিয়ে দিতে পারেনা গন্তব্যে
কারণ তাদের কেউ নিজের গন্তব্য জানেনা।

