আত্মা বিক্রেতার কবিতা



(পৃথিবীর সমস্ত মহত কবিরাই নিজেদের আত্মা বিক্রি করে শয়তানের কাছে-গাব্রিয়েলা মিস্ত্রাল)
প্রতিভোরে ঘুরে আস বন্দরের শীতে,কুয়াশায়
সন্ধানী চোখের সীমা জুড়ে নিদ্রাহীন প্রার্থনা
মুখের রেখায় ফুটে উঠে দুবের্াধ্য মহিমা
এক দ্্বিধান্বিত আত্মা বিক্রেতা তুমি-
প্রতিদিন আস বন্দরের চোরা বাজারে,শয়তানের কাছে
তাদের দেখে উল্লসিত হও যারা জ্বেলেছে উদ্ভ্রান্ত আলোর জগত
এ আলোয় আলোকিত হতে এসে, তবে-
বন্দরের কুয়াশার কাছে কিসের প্রার্থনা করেছিলে?
কোনোদিন শুনবেনা মোনাজাত বন্দরের পাটাতন,জাহাজ
সমুদ্রে খালাসি পচা তেলে ভাসমান মৃত পাখিগুলো,ইদুর
হারানো পথ বেয়ে বারবার আস দান্তের মত নরকের দরজায়
এই শুণ্য মহাতলে ভান করে থাকো যেন সবকিছু ঠিক
নরকের জাহাজে ভেসে গেছে সবাই আত্মা বিক্রি শেষে
আর তুমি দাড়িয়ে থাকো প্রতিদিন জাহাজ ঘাটায়
দ্্বিধান্বিত আত্মা নিয়ে বিক্রির আশায়
সর্বশেষ কোনো শয়তানের কাছে 

