কুলাউড়া জংশন



মাথার ওপর অভিমানি মেঘ ঘুরাফেরা করে।
শীতল বাতাস ভেদ করে দেহ-
বিকেলে কেমন বিষন্ন হয়ে আসে জংশন।
রেলওয়ের লাল দালানগুলোর দিকে তাকিয়ে ভাবি
-রেলওয়ের দালানগুলো কেন গুমোট লালে ভরা।
একটি মেশিন গেথে নিয়ে যায় অনেক লরি-
ভেজা বিকেলে ক্লান্ত জংশন, তার ঘুমন্ত কুকুর
আর ভিখিরিরা আড়চোখে দেখে শিশুদের দূরন্ত অট্টহাসি।
কোথাও শেখলে বাধা আছে আমার শৈশবের একটি পা
সমান্তরাল রেললাইন বেয়ে
ছুটে চলে চোখ- শোকাহত হয়ে ফিরে আসে।
হৃদয়হীন এই দেহ টেনে নিয়ে যাই
রেলিঙ থেকে রেলিঙে একটি শালিক নাচে
হৃদয় আছে শ্রীপুরে ইশার কাছে।।

