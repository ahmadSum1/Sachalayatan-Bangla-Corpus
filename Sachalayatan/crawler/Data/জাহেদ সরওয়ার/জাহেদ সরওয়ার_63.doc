পদ্মাপারের মহাকাব্য আবু ইসহাকের পদ্মার পলিদ্বীপ।।



ব্রিটিশ সাম্রাজ্যের বেজন্মা শিশু  শ্রী সালমান রুশদী ও তদীয় সাবেক স্ত্রী বারবারা সম্পাদিত- ভিনতেজ কালেকশন অব ইন্ডিয়ান রাইটিং পুস্তকটা প্রকাশের সাথে সাথেই শোরগোল লাগছিল ভারতবর্ষে। এ পর্যন্ত বেশ কয়েকটি প্রতিবাদ ধর্মী লেখা আমার চক্ষুগত হয়েছে। তার মধ্যে মলায়ালাম উপন্যাসিক শিবশঙ্কর পিল্লাই, মহাশ্বতা দেবী অন্যতম আরো অনেকেই বিষয়টা নিয়ে জলঘোলা করেছে। মানবেন্দ্রনাথ তো এটাকে স্রেফ বাচ্চাদের গুখেলা বলে খতম করলেন। তবে শ্রী পিল্লাইর লেখাটা বিশ্লেষনাত্বক। রুশদী যা করেছেন এই গল্প সংকলনে সেটা হচ্ছে এ বাংলা থেকে যে গল্পটি নিয়েছেন সেটার লেখক সত্যজিত রয়। এরকম আরো পুরা ভারতের প্রাদেশিক ভাষা ভিত্তিক লেখকদেরকে স্রেফ আঞ্চলিক লেখক বলে উড়িয়ে দিয়েছেন।
তো শ্রী পিল্লাই বলছেন রুশদীর এই বইটির ভুমিকা পড়লে বুঝা যায় তিনি কত কম পড়াশোনা করেন। এবং কম পড়াশোনা করে পান্ডিত্য ফলানোর মজা এই বইটা বের হবার পর রুশদি ভালই টের পেয়েছেন। তার আরেক বইয়ের বিক্রির অনুষ্ঠানে ফ্রাঙ্কফুর্টে
বাংলাসাহিত্য বিশেষজ্ঞ হারমান ফ্রিম্যান মন্তব্য করেছিলেন নিজের দেশের লেখা এত কম পড়েন কেন? ভায়ার মুখটা তখন কি রকম হইছিল দেখতে ইচ্ছে করছিল খুব। যাই হোক এই ভুমিকা টুকু টেনে আনার কারণ হল আমাদের আত্মদারিদ্রের প্রসঙ্গে। ইউরোপে যা লেখা হয় ফ্রান্সে বা স্পেনিষে সব আমাদের থেকে সেরা এই আমাদের মানসিকতা। কিন্তু কত আর্ন্তজাতিক মানরে কথা সাহিত্যিক কবি গোষ্ঠী যে আমাদের ভাষায় লুকিয়ে আছে তা আবিস্কার করতে আমরা সিনিকদের পরিচয় দিচ্ছি নিয়ত। আবু ইসহাকের সাহিত্য তেমনি এক ব্যাপার বলে মনে হয়েছে আমার কাছে। যদিও খুব বেশী বই তিনি লিখেন নাই। সম্ভবত মাত্র ৫ খানা কিতাবে তার সাহিত্য চর্চা সীমাবদ্ধ। ২খানা উপন্যাস(সূর্য-দীঘল বাড়ী, পদ্মার পলিদ্বীপ) ২খানা গল্পগ্রন্থ(হারেম, মহাপতঙ্গ) একখানা ডিটেকটিভ নভেল জাল। কিন্তু তার প্রত্যেকটি বইই অন্যরকম। ইঙ্গিত বহ। মহাকাব্যের লক্ষানাক্রান্ত। পদ্মার পলিদ্বীপ পড়তে পড়তে মনে হয় কোনো মহাকব্যে পড়তেছি। আবার তিনি রুপজানের রূপের বয়ান দিতে দিতে টেনে আনেন সাম্রাজ্যেবাদি জঙ্গরুল্লাকে। জঙ্গরুল্লার মন বুঝা গেলে আমেরিকার মনও বুঝা যায়। চরদখলই তার নেশা। টাকা এবং লোকবল তার মিডিয়া। মিছা ডাকাতির মামলায় ফজলকে জেলে ঢুকায়। তদোপরি পাকাপাকি আঞ্চলিক ভাষার অপূর্ব ভাষা এ উপন্যাসকে মহিমা দান করেছে। নতুন করে আবু ইসহাকের বইগুলো পড়ে দেখার অনুরোধ রইল পাঠকদের প্রতি।

