Crime and Punishment By Fyodor M. Dostoevsky



দস্তয়েভস্কি বিশেষজ্ঞ বাখতিন বলেছিলেন দস্তয়েভস্কির সমস্ত লেখার ভেতর একটা জিনিস আছে তাকে তিনি বলেছিলেন মিওজিক্যাল থট। ঠিক এভাবেই জীবনানন্দের কবিতা সম্পর্কে বলেছিলেন বুদ্ধদেব বসু। একটা সুর, বড় বিনাশের সুর বেজে উঠে দস্তয়েভস্কির বই গুলোতে। অপরাধ ও শাস্তি সম্পর্কে আরেকটি কথা বলতে ইচ্ছে হয় দস্তয়েভস্কি বলেছিল আধুনিক রুশ সাহিত্যে জন্ম হয়েছে গোগলের ওভারকোটের পকেট থেকে। আমি তার সম্পর্কে বলতে চাই আধুনিক বিশ্বসাহত্যে উপন্যাসের একটা বড় অংশ এসেছে দস্তয়েভস্কির  অপরাধ ও শাস্তির থেকে। অপরাধ ও শাস্তির পর পৃথিবী উপন্যাস সাহিত্য একটা নতুন রাস্তায় হাটা শুরু করেছে। ধনবাদি বুর্জোয়া থেকে নায়করা নেমে এসেছে একেবারে অস্তিত্বহীন প্রলেতারিয়েতদের কাঁতারে। রাসকোলনিখভ এক ছন্নছাড়া তরুন বুদ্ধিজিবী। আইন কলেজের ছাত্র। থাকে পিটার্সবুর্ক। এক মারাত্মক অর্থহীন জীবন তার। এক দিকে গ্রামে ফেলে আসা মা আর বোন। আর অন্যদিকে তার ভবিষ্যত। এর ভেতর যেন সে এক ঘুর্ণিঝড়। তার দরকার টাকা। একেবারে অনন্য উপায় হয়ে সে হয়ে উঠে নীৎশের সুপারম্যান। সে রক্তচোষা বুড়িকে হত্যা করে। এঘঠনা দেখে ফেলার কারনে সে বুড়ির বোনকেও হত্যা করে। যা তার পরিকল্পনায় ছিলনা। এর পর শুরু হয় তার আসল যাত্রা। পরীক্ষিত হয়ে যায় যে ঐ পথ রাসকোলনিখভের নয়। কিন্তু সে সমাজে এমন এক কীট যার আত্মস্বীকারকে পর্যন্ত সমাজ মেনে নেয়না। তারপর পতিতা সোনিয়ার জীবনের সাথে রাসকোলনিকভের জড়িয়ে যাওয়া। এইতো গোটা বইটা পড়তে পড়তে তৃতীয় বিশ্বের একজন পাঠক মনে হয় নিজেই হয়ে উঠে রাসকোলনিখভ। প্রসঙ্গত তলস্তেয়র শেষ জীবনে তার স্ত্রী ও সন্তানেরা তলস্তয়কে দোষারোপ করতো তলস্তয় ও দস্তয়েভস্কিই ছিল অক্টোবর বিপ্লবের উদগাতা।

