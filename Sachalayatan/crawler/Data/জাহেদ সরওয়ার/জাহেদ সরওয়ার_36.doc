এই মিছা কবি জীবন।। জাহেদ সরওয়ারের ২য় কবিতার বই।।



‌‍কাকে বলে কবিতা যদি তা না বাচাঁয় দেশ কিংবা মানুষকে- এভাবেই শুরু করেছিলেন আমার এক গুরু চেশোয়াভ মিউশ। পোলিশ কবি। তখন তিনি নাজী বিরোধী প্রতিরোধ কমিঠির লগে তলাকার রাজনীতিতে জড়িত। এক যুগ পরে এই কবি অন্য কবিতায় বলছেন। দেশকে ভাল বেসোনা , দেশ গুলো চট করে উদাও হয়ে যায়। মানুষকে ভাল বেসোনা, মানুষ বিপদে পড়ে আর তোমার সাহায্য চেয়ে বসে।।
এই যে রূপান্তর সত্যিকার অনুসন্ধিৎসু একজন কবির নীরিক্ষা চলতেই থাকে। আমার বিশ্বাস। কবিতায় আপনি কি খুজে ফেরেন সেটা আপনার বৃত্তের ওপর অনেকখানি নির্ভর করে। যাহা হোক এই বইয়ের কবিতাসমূহ যখন লিখি তখন আমি মিউশ, মিস্ত্রাল, নিকানোর পাররা, সেজার ভাইহো সর্বপরি সাফোর কবিতার ভেতর নাক ডোবানো। এদের পড়েই আমার প্রথম অনুভূত হয়। ভালো কবিতা দূর্বোধ্য হয়না। এই সহজ সরল কবিতা গুলোর মধ্যে কেউ খুজে পেতে পারে জগতের সব চাইতে বদমাশ আত্মাবিক্রিত শয়তানকে। অথবা একজন আত্মমদে উন্মাদ নাস্তিক আইনের প্রকাশ্য শত্রু যে অস্বীকার করে চলে পাঠক সম্পাদক থেকে শুরু করে গোষ্ঠিসিদ্ধ সাহিত্য সমিতি। তো আমাদের রাস্তাতো যে ছিল সেই- ফুটপাত।  এই আবর্জনাটির  একমাত্র পরিবেশক তরুনদের আশ্রয় সেই শুদ্ধস্বর তথা কবি আহমেদুর রশীদ। আর সবচাইতে ক্ষতিগ্রস্ত এই বইয়ের প্রকাশক বিখ্যাত নজমুল আলবাব। তার আত্মার মাগফেরাত কামনা করি।

