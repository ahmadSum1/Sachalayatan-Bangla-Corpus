ফিওদর দস্তয়েভস্কির প্রথম উপন্যাস> অভাজন।।



জগতে সম্ভবত এই একজন লেখক যার লেখা বই নি:সন্দেহে কেনা যায় এবং র্নিদ্বিধায় পড়া যায়। দস্তয়েভস্কির লেখা সব বইই প্রায় পড়া। তার সব বই ই বার বার পড়া যায়। বিরক্ত লাগেনা আবেদন কমে না। এই বইটা রাদুগা থেকে ননী ভৌমিকের অনুবাদে অভাজন নামে প্রকাশ পেয়েছে। ইংরেজরা বোধয় এটার নাম দিয়েছে পুওর। যাই হোক এটা একটা পত্র উপন্যাস। ভারেন্কা ও মাকার নামের দুজন গরীব নারী পুরুষের পরস্পরকে লেখা বেশ কটি পত্রের ভেতর এই উপন্যাসের বয়ান। মাকার নিম্নবিত্ত এক কেরানী মেসে থাকে। আর ভারভার ওরফে ভারেন্কা ভাসমান এক নারী যার ইহজগতে কেউ বেচে নাই। এবং যে খুব তুখুড় এক পাঠিকা। ওর মাধ্যমে এই কেরানীও আধুনিক রুশ সাহিত্যের স্বাদ নিতে পারে। এই বইয়ের চরিত্রগুলো আর পুশকিনের গোগলের বইয়ের চরিত্রগুলো মিলেমিশে এক হয়ে যায়। ওরা পরস্পরকে প্রচন্ড ভালবাসে। ভারেন্কার ভরনপোষন করতে গিয়ে প্রায় নিস্ব হয়ে যায় মাকার আলেক্সায়েভিচ। শেষে কি হল তা পড়ে নিতে অনুরোধ রইল। দস্কয়েভস্কির মতো নীচুতলার মানুষদের করুণ জীবন নিয়ে আর কোনো লেখক এত দরদ দিয়ে লিখতে পেরেছে বলে মনে হয়না। কিন্তু দস্তয়েভস্কির নায়করা শেষ পর্যন্ত দেখতে চায় একটা রেডিক্যালি চ্যন্জ। সেটা তার নিজের জীবনেও সত্য। কিন্তু তারপর আশ্রয় নেয় বাইবেলে। এক অদ্ভুদ দ্বান্ধিক চৈতন্য তার।

