যে তুমি বলেছিলে শেষরাতে ঘুমোতে পারনা ইদানিং



যে তুমি বলেছিলে শেষরাতে ঘুমোতে পারনা ইদানিং
বেড়ে যায় পেচ্ছাবের বেগ
নেতাবন নিয়ে বড় যৌনকাতরতায় কাটে রাত
আহা অরক্ষিত দেশে শুধু গুলিবাজি বোমফাটানির শব্দে
তোমার সদ্য প্রসূত কন্যা কেঁপে কেঁপে ওঠে
কারা মরে যায়- কারা মারে-কারা যায় কারাগারে।
সারাদিন মাটিকাটা শেষে আব্দুল ঘুমের ভেতর
হাসে। তার হাতে মাধুরীর ছবি। বালিশের নীচে আছরের তাবিজ।
তবু আছর করেছিলো ভর তোমার ওপর
যে তুমি বলেছিলে শেষরাতে ঘুমোতে পারনা ইদানিং
চলে এসো চাকা বন্ধের রাতে
জাহান্নমের খানকি পাড়ায়_
এখানে কেটে যাক উদ্দাম নাচে আমাদের জীবন
নাচ শেষ হলে বুলেটেরা খুঁজে নেবে তাদের ইপ্সিত নিশানা।

