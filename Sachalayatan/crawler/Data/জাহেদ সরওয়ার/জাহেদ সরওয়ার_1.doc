বাবর। পিরিমকুল কাদিরভ।



পিরিমকুল কাদিরভের উপন্যাস 'বাবর'। এটা একটা অসাধারণ উপন্যাস। প্রতিটি চরিত্র যেন এখনো আবেশ নিয়ে ঘুরে বেড়াচ্ছে মনে। দুই দিন ধরে আনন্দে ভরে আছে মন।  সবসময় সাম্রাজ্য বিস্তারী শাসক দের সন্দেহ করি। খুব ঘৃণা নিয়ে তাদের জীবনী পড়ি। কিন্তু পিরিমকুল কাদিরভ দেখালেন। একজন কবির শাসক হয়ে উঠার কষ্ট। একদিকে কবিতা অন্যদিকে শাসক সুলভ নিষ্ঠুরতা এই হচ্ছে বাবরের জীবন। যেখানেই তিনি যাচ্ছেন খুজে চলেছেন সে সব এলাকার কবিদের , লাইব্রেরী গুলো। জড়ো করছেন বিজ্ঞানীদের।
 তার অনেক অসাবধান মুহুর্তে নেমে এসেছে পরাজয়। তখন তিনি কবিতা রচনা করছিলেন আর শত্রুরা করছিলেন ষড়যন্ত্র। ব্রেখটের একটা কবিতা পড়েছিলাম যার নাম ছিল' জানতে চাওয়া জনৈক সৈনিকের জিজ্ঞাসা' তিনি বলতে চেয়েছিলেন। এই যে এত রাজা বাদশা জয় করে চলেছেন বিভিন্ন রাজ্য, সে সব কি তিনি একাকী জয় করছেন। ইতিহাস লেখে শুধু তার নাম। বাইশ হাজার শ্রমিক বাইশ বছর ধরে তাজমহল তৈরী করেছে, তারা আজ কোথায় ? ইতিহাস শুধু জানে শাহজাহানের নাম। আসলে এই বইটি পড়লে অনেক কিছুই জানা যায়। বাবরকে আমরা মোঘল বলেই জানি। বলা যায় এটা ইতিহাসে প্রতারণা। মোঘল তথা মোঙ্গল ছিলেন চেঙ্গিস খান, হালাকুখানের বংশ ধররা। বাবর ছিলেন তুর্কী তৈমুর লংয়ের বংশধর। তারা ছিলেন তুকী ভাষী 'বারালাস' উপজাতীর অর্ন্তগত। 

