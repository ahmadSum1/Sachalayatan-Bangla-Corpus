ক্লান্ত উর্বশীর উদ্দেশ্যে নিবেদিত কনসার্ট



কত রাত্রিইতো বিফলে গেলো একটা রাত অন্তত তাকে দিও
তৃষিত হরিণ হয়ে নামবে সে তোমার রোমাঞ্চিত যমুনায়
নারীদেহ নয় শুধু দেহ- সভ্যতার কারাগার
কবিতো সভ্যতার জেলখানায় জন্মনেয়া, অনাথ-
তার কলমের ডগায় দুনিয়ার ভবিষ্যত
তোমার দেহে যত গান আছে সে তার স্বরলিপি জানে
খুঁজে নেবে নিয়ন জ্বলা সুরঙ্গ, ঘাষে ঢাকা পথ-
সেই সুর, যা পায়নি খুঁজে বেথোভেন, মোজার্ট, বাখ
পিয়ানোতে সুর তোলা তার সবকটি আঙুল জানে
দেহের গুপ্ত সুরের উদ্ধার- তাকে দিও ভেজা কন্ঠের হাসি
অন্ধ ডুবুরি সে- খুঁজে নেবে যমুনায় লুকনো যত মুক্তোর ঝিলিক

