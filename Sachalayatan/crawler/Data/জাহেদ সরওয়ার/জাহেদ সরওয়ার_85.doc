ড: হরিশংকর শ্রীবাস্তবের> মুঘল সম্রাট হুমায়ুন।।



প্রখ্যাত হিন্দি ঐতিহাসিক ড. হরিশংকর শ্রীবাস্তবের মুঘল সম্রাট হুমায়ুন বইটি পড়ে সম্প্রতি আনন্দ লাভ করলাম। এর আগে হুমায়ুন সম্পর্কে যে সব বইপত্র লেখা হয়েছে সন্দেহ নাই সে সব বইয়ের উপর ভিত্তি করেই এই বই লেখা হয়েছে। তবুও হরিশংকরের উপস্থাপনের ভঙ্গি ও সাবলীল বর্ণনার কারনে অনেক গভীরতর মনে হয় এই ইতিহাস। সম্ভবত হুমায়ুনই একমাত্র সম্রাট যার নিয়তি এত ঘঠনা বহুল। বাবরের জীবনও ঝঞ্জাবহুল । তবে বাবরের পরাজয়সমুহ ক্ষনিকের। বিজয় তার সাথে সাথেই ছিল বলা যায়। কিন্তু হুমায়ুন রাজ্যহারা ছিলেন প্রায় দেড় যুগ। শেরশাহের আক্রমনে দিল্লী থেকে প্রায় নিশ্চিহৃ হয়ে গিয়েছিল মুঘল সাম্রাজ্য। গুজরাত কাশ্মীর  লাহোর হয়ে তিনি চলে গিয়েছিলেন কাবুল। যেখানে শাসক ছিলেন তারই বৈমাত্রীয় ভাই কামরান। মুঘলদের মধ্যো কামরানের মত স্বার্থপর  ও আত্মঘাতী শাসক দেখা যায় না। এভাবে ভারতবর্ষ ছেড়ে হুমায়ুন চলে গিয়েছিল ইরানে। ইরানের শাহের সহায়তায় সে আবার ঘুরে দাড়ায়। তার জীবনের ফিরে আসে জয়ে রথ। হরিশংকর অনেক খুটিনাটি বিষয়ের অবতারনা করেন বইটিতে। যা অন্য ঐতিহাসিকরা এড়িয়ে গিয়েছিলেন।

