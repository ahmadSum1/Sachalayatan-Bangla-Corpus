The old man and the sea By Ernest Hemingway



মারকিন মুলুকের লেখকদের ভেতর হেমিংওয়ের একটা আলাদা মাজেজা আছে। তার লেখা এত ঝরঝরে যে প্রতিবার মনে হয় নতুন করে পড়ছি। তার লেখার গভীর নাশকতা দূরন্ত নেশার মত পাঠককে ধরে রাখে। অত্র নভেলের যে সামুদ্রিক আবহ। আমার বিশ্বাস পৃথিবীর আর কোনো লেখক এত সুন্দর করে লিখতে পারেননি বোধয়। বুড়ো সান্তিয়াগো যেন কোন মহাজাগতিক দার্শনিক। তিনি কথা বলেন সমুদ্রের গাঙ্গচিলের সাথে। সান্তিয়াগোর বড়শী গেলা মাছ দেবতা টাইব্যুরনটাকে তার পরম সহোদরের মত মনে হয়। সান্তিয়াগো টাইব্যুরনটাকে দেখে হতবাক হয়ে যায়। তার সোন্দয্য ও সুঠাম দেহ তাকে মোহিত করে। কিন্তু শেষরক্ষা হয়না বেচারির। টাইব্যুরনের রক্তাক্ত দেহের খোজ পেয়ে দলে দলে হিংস্র সামুদ্রিক মাস্তান হাঙ্গরের দল শুরু করে উতপাত। শেষে হাভানার তীরে তার তরী ভেড়ায় তখন দেখা যায় বিশাল কংকালটার দেহে এক আউন্স মাংশও আর অবশিষ্ট নাই। তবুও সমুদ্রে নেৌকা ভাসানোর দৃঢ় সংকল্প করতে থাকে। হয়তবা ভেঙ্গে না পড়াই মানুষের নিয়তি। 

