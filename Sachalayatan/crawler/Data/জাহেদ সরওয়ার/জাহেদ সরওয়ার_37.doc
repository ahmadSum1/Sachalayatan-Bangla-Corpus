আততায়ী একটি কবর।। জাহেদ সরওয়ারের কবিতার বই



নিজেই প্রকাশনার সাথে জড়িত ফলে মেলা আসলে এত বেশী বইপত্রের সাথে জড়িত থাকতে হয় নিজের যে এক দুখানি বই প্রকাশ পায় তা নিয়ে না কাউকে বলতে পারা যায় না বিজ্ঞাপিত করা যায়। আমাদের সময়গুলো সব তারা নিয়ে যায়। মুদ্রার বিনিময়ে যেন আমরা আজ সময়ের শব। যাহা হোক ইহা আমার ৩য় পইদ্যর বহি।
বইটির সম্পর্কে নিজে কিছু বলার আগে প্রাক অভিজ্ঞতা বিষয়ে বয়ান।
দেশের আমজনতা গ্রহণযোগ্য এক বুড়া অধ্যাপক বইটি দেখে আতঁকে ওঠে এবং বইটি উল্টে রাখে। আমি তারে জিগাই এমুন করেন ক্যান? সে বলে এটা তো মৃত্যুর বই। তোমার এই বই দেখে বুঝা যায় ( ভিতরে কি আছে তা না দেখেই?) আমাদের দেশের তরুন সমাজ আজ কোনদিকে।
আমি তারে বলি আপনার কামকাইজ দেখে বুঝা যায় আমাগো দেশের বুড়ারা আইজ কোনদিকে। তারা শুধু বইয়ের বাইরে দেখেই মূল্যায়ন করতে অভ্যস্থ।
আর এক চৌকস দেশের  বিতর্কিত অধ্যাপক বইটি  উল্টেপাল্টে দেখে এবং তার জবানে সে ইতিমধ্যে বইটি পড়ে ফেলেছে। সে মুচকি হাসতে হাসতে বলে আপনে হইলেন গিয়া মায়াকভস্কি ইয়েসিনেন বদল্যরগো আমলের প্রথম শ্রেণীর কবি। বুঝলেন আপনি এখন কার কবি না। তবে আধুনিকগো কবিতা বুঝা যায় না আপনার কবিতা বুঝা যায়। তিনি আমারে একগাদা রিকনস্ট্রাকশানের ওপর বইয়ের নাম লিখে দেন এবং রিকনস্ট্রাকশানের ওপর উপদেশ দিতে দিতে নয়াপল্টন থিকা নীলক্ষেত অব্দি নিয়া যায়। যাহা হোক। এবার নিজের গুনগান গাহি। ইহা একটি অন্তমিল হীন ছন্দহীন লাইন কিছু লাম্বা কিছু বাইট্রা ( সে ক্ষেত্রে বলতে পারি গইদ্য লিখে দুই পাশে সমান কইরা দিইনাই) মোট কথা মুক্তকবিতা ( কবিতা থেকে মুক্তি) যাহাদের আপনারা বলেন সে কিসিমের বহি। ইহা সম্পুর্ণ নিজের গরজে ছাপা। ঘ্যাঠের পয়সা খরচ। কারণ প্রকাশকের কাছে ঘ্যনঘ্যানানির সময় পাওয়া যায় নাই। প্রচ্ছদ করেছেন ধ্রুব এষ। তাহার মতে ইহা একটি উত্তম প্রচ্ছদ। ওনাকে প্রায় অসুস্থ অবস্থায় ছাইপ্যা ধইরা করানো। এই বইয়ের কোনো পরিবেশক নাই। যদিও তিনজনের নাম দেয়া আছে বইয়ে পরিবেশক হিসাবে। তিন জনই অপারগতা প্রকাশ করেছেন এই বইয়ের পরিবেশক হতে ( ভগবান নিজগুনে ক্ষমা করুন আমি ইতিমধ্যে তাদের নাম লিখে ফেলেছি পরিবেশক হিসাবে)। বইয়ের কাগজসমূহ অতিশয় ভালা ( বাথরুমে নানা কামে ব্যবহার যোগ্য)। আগ্রহী হইলে শুদ্ধস্বরে দেখুনগে যদি থাকে দুই একখানা। তবে পরিবেশক আবশ্যক। বইটার ভিতরের বস্তু নিয়া অন্য একদিন বয়ান দিব।

