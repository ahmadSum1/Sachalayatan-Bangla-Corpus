গন্তব্য বলে কিছু নাই



যখন শুকিয়ে যেতে থাকে তোমার আত্মাপুকুর
যখন হিম হাওয়া আর কোনো অনুরণন তোলেনা তোমার দেহে
তখন তুমি নিয়তির
যখন সমুদ্র দেখে তোমার মনে হয় তরল বিষাদের কথা
গোধুলীর দিকে তাকিয়ে মনে পড়ে শেষ প্রেমিকাকে
যাকে তুমি হত্যা করেছিলে গেল পূণিমায় বান্দর বানের পাহাড়ী গালিচায়
তখন তোমার ঘুমঘর থেকে সরিয়ে রেখ সব ছুরি
রন্ধনশালা থেকে সরিয়ে রেখ দড়ি আর বটি
তোমাকে দেখা যাবে মধ্যরাতে ডবল ডেকর বিহীন রাস্তায়
তোমার মরে আসা হাটুর দিকে তাকিয়ে দাড়িয়ে যেয়োনা
তোমার আছে শুধু হেটে যাওয়া গন্তব্য বলে কিছু নেই 

