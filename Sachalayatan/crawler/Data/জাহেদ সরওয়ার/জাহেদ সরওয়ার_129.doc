কিশোরকালের শহর



মুছে যায় সব, তোমার জন্য নির্ঘুম রাত
ভেজা বাতাসের সামুদ্রিক প্রতীক্ষা
মহিলা কলেজের অমানবিক দরজা সব মুছে যায় ধীরে।
আহা সে সব স্বপ্ন হারিয়ে
আজ আমি পরিচিত শহরের গলিতে গলিতে
কি যেন খুজে চলি।
স্বপ্ন বদল হলে সবি বদলে যায়
বহুদিন পর কিশোর বেলার শহরে এসে
কতকিছু বদলালো কত কিছু নতুন হলো
সে সব হিসাব করে কি হবে আর।
অই যে ফুলের দোকান কতদিন ভোরে
কিনেছিলাম একটি গোলাপ।
জানি এশহরে একদিন কেউ আর আমাকে
চিনতে পারবেনা।
প্রতীক্ষা করি সেই দিনটির।

