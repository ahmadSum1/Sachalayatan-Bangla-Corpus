গণআত্মহত্যা প্রসঙ্গে.........



কয়েকদিন আগে ময়মনসিংহে ঘঠে যাওয়া একটা মর্মান্তিক গণআত্মহত্যার ঘঠনা আমাকে প্রায় তিনদিন ঘুমোতে দিচ্ছেনা। একই পরিবারের নয়জন সদস্য হাতে হাত রেখে চলন্ত ট্রেনের নীচে ঝাপিয়ে পড়ে আত্মহত্যা করেছে। সারাজীবন আত্মহত্যাকারী কবিসাহিত্যিকদের আমি অন্তস্থল থেকে শ্রদ্ধা করে এসেছি। কেননা আত্মহত্যা করতে যে মানসিক শক্তি দরকার তা গড়পড়তা মানুষের কম্ম নয়। এটা হচ্ছে একজন মানুষের ব্যক্তিক শক্তিকে সম্পুর্ন নিয়ন্ত্রনে নিয়ে এসে তার চুড়ান্ত ব্যবহার করা। এই জন্য আমি সক্রাতেসকে শ্রদ্ধা করি, শ্রদ্ধা করি এসেনিন, মায়াকোভস্কি,সিলভিয়া প্লাথ, আর্নেষ্ট হেমিংওয়ে প্রমুখ দেবদেবীদের। কিন্তু সম্প্রতি ময়মনসিংহের এই ঘঠনা আমার শ্রদ্ধায় বেঘাত ঘঠিয়েছে। আত্মহত্যা সম্পর্কে নতুন করে গবেষনার ভাবার দরকার বলে মনে করিয়ে দিয়েছে। একবার ভাবুনতো নয়জন মানুষ হাতে হাত বেধে সমান তালে এগিয়ে যাচ্ছে যৌতভাবে তাদের জীবন প্রদীপ নিভিয়ে দিতে। কি সাংঘাতিক এই সিদ্ধান্ত। তাদের পায়ে পায়ে তৃণলতাগুলো কি কেপে উঠে নাই। বাতাস কি তাদের চারপাশে কেদে কেদে ফেরে নাই। ইস্পাতের রেললাইন কি নদী হয়ে যাবার বাসনা করে নাই!!! কিন্তু কেন কেন কেন এই গণ আত্মহত্যা? তাদের ডায়রীতে বেশ কিছু লেখা পাওয়া গেছে। তারা লিখেছে তারা সকল ধর্মের উর্ধ্বে। তারা কোনো ধর্মের অনুসারী নয়। তাই মনে হয় এটা কোনো সাধারন আত্মহত্যার ঘঠনা নয়। তাদের পরিবারের সামান্য ইতিহাস থেকে জানা যায়। তাদের পরিবারের বড় ছেলে আরিফ আদম অক্সফোর্ড থেকে লেখাপড়া শেষ করে। বিলেতে কোনো এক কালেজে পড়াতেন। দেশে আসলে কে বা কারা তাকে হত্যা করে। সে সম্পর্কে বিশেষ কিছু জানা যায় না। আমার মনে হয় সেই থেকেই এই পরিবার ধর্মের ওপর ইশ্বরের ওপর বিশ্বাস হারিয়েছে। পুরোপরিবারটাই উপলব্ধি করেছে যে আসলে মানুষের জীবনটা এক অনন্ত শূণ্যতার গোলকধাধা ছাড়া আর কিছু নয়। তবে তাদের ধারনা গুলো খুব পাকা ছিল বলে মনে হয়না। তারা নিজেদের আদমের লোক হিসাবে পরিচয় দিত। কিন্তু আদমকে স্বীকার করা মানেতো সেমেটিক ধর্মগুলো মেনে নেয়া। পক্ষান্তরে আরবীয় ইশ্বরকেও মেনে নেয়া। নয় জনের এই গণআত্মহ্যা আমার কাছে এখনও বিশাল এক প্রশ্নচিহৃ।।

