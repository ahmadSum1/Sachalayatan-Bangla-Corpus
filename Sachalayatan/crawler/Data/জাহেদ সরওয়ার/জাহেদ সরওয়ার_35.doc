আন্তনিও স্কারমেত্তার অন্যরকম উপন্যাস।। দি পোষ্টম্যান।।



আন্তনিও স্কারমেত্তা চিলির তরুন উপন্যাসিকদের মধ্যে অন্যতম । তার উপন্যাসের অন্যতম উপাদান মাটি সংলগ্ন মানুষদের প্রেম আখ্যান। এ উপন্যাসটা এমন একজন মানুষকে নিয়ে যিনি পোষ্টম্যান। তা মাত্র একজন্ মানুষের চিঠি তাকে বহন করতে হয়। প্রথম যখন উনি চাকরিটা পান মনে মনে ভাবেন কি এমন কাজ মাত্র একজন মানুষের ডাক সদর থেকে অনেকদূরে সাইকেলযোগে দিয়ে আসা। কিন্তু কাজে নেমে বুঝতে পারেন তিনি এমন একজন মানুষের কাজ করেন যিনি নিজেই আস্ত এক জগত। নাম তার পাবলো নেরুদা। এই সেই কবি যার লেখা কবিতা চিলির মানুষদের মুখে মুখে। যে কোন ওজুহাতে মানুষ তার কবিতা সুর করে পড়তে পারে চিলিতে। আমাদের যেমন রবীন্দ্রনাথ। সুখে দুখে অভিমানে বিদ্রোহে  সব অবস্থাকে যিনি ধরে রাখেন নিজের কবিতায়। কাছেই একটা সরাইখানার এক ওয়েটার মহিলার প্রেমে পড়ে পোষ্টম্যান। কিন্তু তিনি যে অযোগ্য। কিভঅবে পৌছাবেন এই সুন্দরীর কাছে। একদিন নেরুদাকে বলেন এ কথা। নেরুদা সহ একদিন খেতে আসেন এই সরাইখানায়। নেরুদাকে কেন্দ্র করেই মুলত গড়ে উঠে এই প্রেম কাহিনী। মেয়েটার মা মেয়ের তোরঙ্গে একদিন আবিস্কার করেন পোষ্টম্যানের দেয়া নেরুদার কিছু কবিতা। মহিলা আর্তনাদ করে উঠল কেননা তারও সর্বনাশ করেছিল এক মিনশে নেরুদার কবিতা উপহার দিয়ে কি যেন আছে এই কবিতা গুলোতে নেশা ধরায়। তার একই অসুখে তার মেয়ে কুপোকাত । মেয়েকে ডেকে তিনি উপদেশ দেন। নেরুদার কবিতা যেন না পড়ে কেননা এই হতচ্ছাড়া কবিতা গুলোইতো তারও সর্বনাশ করেছিল একদা। কিন্তু ততক্ষনে মেয়ের মুখে মুখে গাওয়া হচ্ছে নেরুদা কবিতা। এবং যা একটি সফল প্রেমে এসে শেষ হয়। অদ্ভুদ ভালালাগা এ উপন্যাসটিতে এর পাশাপাশি ওটে এসেছে নেরুদার নির্বাসনকাল থেকে শুরু করে চিলির এক গুরুত্বপুর্ন রাজনৈতিক সমকাল না পড়লে বইটি পড়ার অনুরোধ জানাই। এ উপন্যাসটি একটি চমৎকার চলচ্চিত্র হয়েছে তার ও নাম দি পোষ্টম্যান। দেখতে পারেন।

