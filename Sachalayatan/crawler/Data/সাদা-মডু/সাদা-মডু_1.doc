মডারেশন নোট



প্রিয় সচল ও অতিথিবৃন্দ,
পুনরাবৃত্ত অনুযোগ, অভিযোগ ও অনুরোধের প্রেক্ষিতে কিছু বিষয় আপনাদের স্মরণ করিয়ে দেয়া হচ্ছে।
১. সচলের নীতিমালাটি সকলে পড়ে দেখুন। যেসব বিষয় নিরুৎসাহিত করা হয়েছে, তার তালিকাটি মনোযোগ দিয়ে পড়ুন সকলে।
২. অতিথিদের কাছ থেকে আসা সংক্ষেপিত, রোমান হরফে লিখিত এবং ইমোটিকননির্ভর সকল মন্তব্য ঘ্যাচাং করা হবে। আমরা সচলের অতিথিদের কাছ থেকে শুদ্ধ বানানে সুলিখিত, স্পষ্ট মন্তব্য ও লেখা চাই। টাইপিং নতুন শিখছেন বা বাংলা নতুন লিখছেন, এ ধরনের কারণ গ্রহণযোগ্য নয়। অশুদ্ধ বানানের আধিক্য দেখলে লেখা মুছে দেয়া হবে।
সচলরা অতিথিদের অনুগামী হতে পারেন। প্রয়োজনে অভিধান ব্যবহার করবেন। আপনাদের লেখায় বানান ভুল বেশি থাকলে উদাহরণের স্বার্থে তা প্রথম পাতা থেকে অপসারিত হবে।
৩. অতিথিদের লেখার মান ও পরিমাণের ব্যাপারে সচলায়তন মডারেশনের প্রত্যাশা বাড়ানো হলো। বানান ও বাক্যগঠনের ব্যাপারে যত্নবান ও যত্নবতী হওয়ার জন্যে আপনারা অনুরুদ্ধ। 
৪. সচলায়তন কোনো খসড়া খাতা নয়। আপনার কাছ থেকে পরিশীলিত পূর্ণাঙ্গ লেখা প্রত্যাশা করি আমরা।
৫. দলগত কলহ কঠোরভাবে নিরুৎসাহিত করা হচ্ছে। এ ধরনের প্রবণতা কারো মাঝে পরিস্ফূট হলে শাস্তিমূলক ব্যবস্থা গ্রহণ করা হবে। শাস্তি হতে পারে, অ্যাকাউন্ট স্ট্যাটাস অবনমন, লেখার কোটা হ্রাস, মন্তব্যের কোটা হ্রাস।
৬. যে সচলের অ্যাকাউন্ট সক্রিয়, তার অফলাইনে করা মন্তব্য প্রকাশিত হবে না। 
৭. সচলায়তন কোনো চ্যাটবক্স নয়। মন্তব্যের ঘর যেন পোস্টের সাথে প্রাসঙ্গিক থাকে, সে ব্যাপারে মনোযোগী হওয়ার দায়িত্ব সকলের। মন্তব্য অপ্রাসঙ্গিক বিবেচিত হলে মডারেটররা সরিয়ে দেবেন, এবং কোনো কৈফিয়ত দিতে বাধ্য থাকবেন না।
সচলের সার্বিক পরিবেশ ও লেখার মান রক্ষার্থে এই সাত দফা অক্ষরে অক্ষরে পালিত হবে। 
সচলায়তনে আপনার লেখালেখি আনন্দময় হোক।

