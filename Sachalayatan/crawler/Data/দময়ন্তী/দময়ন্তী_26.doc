পরাণ যায় জ্বলিয়া রে 



আমার ভেতরে যে বিভিন্নরকম "আমি' আছে, তাদের মধ্যে মাঝেমাঝেই বেশ ধুন্ধুমার যুদ্ধ লেগে যায় বিভিন্ন গোলমেলে বিষয়পত্তর নিয়ে৷ তার মধ্যে একটা অন্যতম ঝামেলার জায়গা হল "শব্দের ব্যবহার'৷ এমনিতে অনেকসময়ই আমি শব্দ সম্বন্ধে একটু বেশীইই সংবেদনশীল৷ হাংরি জেনারেশানের লেখাপত্তর বিশেষ টানে নি৷ ওদিকে আবার বন্ধুবান্ধবরা যখন যত্ন করে "খিস্তির উত্পত্তি ও ব্যবহার' শিখিয়েছে, সেটা বেশ মন দিয়ে শিখেছি৷ যদিও ব্যবহার করিনা কখনও৷ ফলে যেটা হয়েছে, এমনিতে আমার বেশ সুশীলা টাইপ একটা ইমেজ থাকলেও দু:শীল/ দু:শীলাদের কথাবার্তার মধ্যে অস্বাচ্ছন্দ্য অনুভব করি না৷ কিন্তু আবার দুম করেই কোন শব্দের ব্যবহার নিয়ে বেদম খচে গিয়ে কঠোরভাষায় ধমকে দিই৷ স্বাভাবিকভাবেই কেউ কেউ খুব আহত হয়, কেউ রেগে যায়৷ আর তারপরই আমার ভেতরের "আমি'গুলো নিজেদের মধ্যে ঝটাপটি লাগিয়ে দেয়৷ 
তো, এহেন আমি নব্বইয়ের দশকে নবারুণ ভট্টাচার্য্যের 'ফ্যাতাড়ুর বোম্বাচাক' পড়ে পুরো ব্যোমকে গেছিলাম৷ এমন অজস্র শব্দ ব্যবহৃত হয়েছে যাকে আমরা তখন বলতাম "অসংসদীয়', অথচ তারপরেও বইটা কোথায়ও একটা চেতনার ঘেঁটি ধরে নাড়া দিয়ে যাচ্ছে৷এরপরে খুঁজে খুঁজে আরও সব বইপত্তর পড়ে ফেলা গেল৷ তা আজ আর বই নিয়ে আলোচনায় যাব না৷ হিমুর দাবীমত নবারুণ সৃষ্ট চরিত্র কবি শ্রীপুরন্দর ভাট মশাইয়ের  কিছু  কাব্যনমুনা এখানে টুকে দেব৷এতক্ষণের আলোচনা থেকে নিশ্চয়ই  বুঝতেই পারছেন হে সুধী পাঠক, যে এবারে এখানে প্রচুর ভুলভাল কথাবার্তা লেখা হবে৷ আমি বলি কি, আপনার যদি শব্দ সম্পর্কে সংস্কার থাকে, এবার বরং একদম নীচে চলে যান গানটা দেখতে৷ 
প্রথমটা হল গাছের ডালে গলায় দড়ি দিয়ে পুরন্দরের সুইসাইডাল অ্যাটেমপ্টের পরে-
কেহই বোঝেনি মোরে
কেহই বাঁধেনি ডোরে
কেহই দেয়নি গলে মালা,
সকলেই লাথায়েছে
বঁড়শিতে গাঁথায়েছে
বলিয়াছে, মর্ তুই শালা।
তাই আমি বলি ধিক্!
হাসি শুধু ফিক্ ফিক্
গোপনে করিয়া যাই ট্রাই,
কবে সব শালাগণে
জড়ো করি কচুবনে
একযোগে করিব জবাই!
দুই নম্বরটা -"কবির আলখাল্লা"। রবীন্দ্রজয়ন্তীতে, 'অ্যাকোয়া' ভন্ডুল করে -
কানা পালোয়ান সনে শিখেছিলে কুস্তির প্যাঁচ
সেই প্যাঁচে পরে দেখি অন্য যতেক কবি ঘ্যাঁচ্
জাহাজ-ক্যাপ্টেন তুমি ,বাকি সব মাঝি আর মাল্লা
সকলে জাঙ্গিয়া পরা,তুমি শুধু পরে আলখাল্লা৷
সকলে কুড়োয় বেল,তুমি একা বাগাও নোবেল
ইস্কুলে না পরিয়া ফার্স্ট তুমি, বাকি সব ডাহা ফেল
তোমার ওজনে ভারি একদিকে হেলে দাঁড়ি-পাল্লা
সকলে জাঙ্গিয়া পরা, একা তুমি পরে আলখাল্লা৷
তিন নম্বরটা মদন ও ডি . এস . এর সাথে প্রথম পরিচয়ে-
ঘুমোলে হবে না ক্লান্তি দূর
ঐ দেখা যায় বরোবুদুর
আনাচে কানাচে নাচে ইঁদুর
............. কুম্ভীপাক
ঠিকে লেখা লিখে চালাই পেট
বহুত্ দাদাকে দিয়েছি ভেট
জেনে শুনে সব শালা গবেট
............... চুলোয় যাক
মস্তির নামে খাই চোলাই
ব্যাডলাক হলে রামধোলাই
স্বপ্নে ঠকেছি ,কতো ভোলাই
............... চিচিং ফাঁক
হামাগুঁড়ি রেসে হয়েছি লাস্ট
কবিকুলে আমি আউট্কাস্ট
ভবহাটে দেখি হাঁড়ির বার্স্ট
................. জবরজাঁক
এবার সহজে নিজের কথা-
নমো, নমো নমো
এ প্রশ্ন মম
কভু কি পুরন্দর হবে রবিসম?
অথবা , ধরুন ,খুবই করুণ সুরের,
...................
হেভি শীত
গরিব ব্রাহ্মণ যায়
কিছুই নাই তো গায়
শুধু উপবীত!
এবার একেবারে হালের কবিতায় আসার আগে-
সবাই বাগায়
সবাই লাগায়
সকলেরই হবে অন্ত
আজ ঐ শিশু
করিতেছে হিসু
কালই ক্যালাবে দন্ত।
এরপর হালের ফার্স্ট কবিতা-
বড়লোকের ছেঁয়া
করছে টেঁয়া টেঁয়া
বড়লোকের ছেঁয়ি
করছে টেঁয়ি টেঁয়ি
ভোট উপলক্ষে-
আয় মোরা সব গরিব যত
বাঁধব জবর জোট
একসুরে আয় বলব তেড়ে
ভোটমারানি ফোট্
দেশপ্রেমের কবিতাও আছে-
কারগিলে হাড়গিলে
ঠোকরাতে আসে
বাজপেয়ী বাজপাখি
ছেড়ে দিয়ে হাসে।
মাল্টিন্যাশনালের বিরুদ্ধে-
ঢেপসিরা পেপসিতে
লাগায় চুমুক
ইয়া বড় পাছা আর
তত বড় বুক
আবার একই ঢঙে-
বোকাছেলে পুচু পুচু
কোকাকোলা খায়
বোকাচোদা বাপ তার
পয়সা যোগায়।
একটি বিদ্রোহমূলক এবং গরীবদরদী-
বড় লোকের গাড়ির টায়ার
ফুটো করে লাগাও ফায়ার
নজরটুকু রাখবে যেন
আঁচটুকু না লাগে আয়া-র।
বুঝতেই পারছেন "আয়া' এখানে প্রলেতারিয়েতদের প্রতিনিধিমাত্র৷ 
ডি এসের সাথে সাপলুডো খেলার সময় পুরন্দর লেখে
সাপ বেশী মই কম
দহরম মহরম৷ 
দিল্লীতে সাধু সেজে কিছু বৈদেশিক মুদ্রা রোজগারের পর পুরন্দর লেখেন
ছিলাম চোদু হলাম সাধু
হতেই দেখি আজব বাঁড়া!
হিপ পকেটে বুক পকেটে
ফাকিং ফরেন নোটের তাড়া!
দিল্লী থেকে ফেরার টাকা যোগাড় করার ধান্ধায় কাঁদতে কাঁদতে
বাঙালির তরে যদি
......... বাঙালি না কাঁদে
চুতিয়া বলিয়া তারে
......... ডাকো ভীমনাদে।
আবার দেখুন মলত্যাগের পদ্ধতিতেও কেমন গরীব-বড়লোক বিভাজন-
চেয়ার পায়খানাতে হাগে বড়লোক
বড়লোক কাগজেতে হেগো পোঁদ মোছে
গরিবেরা মাঠে হাগে, তেড়ে আসে জোঁক
গরিব নালার জলে রোগা পোঁদ ছোঁচে৷ 
পার্কে বসতে গিয়ে পিঁপড়ে কামড়ানোর সম্ভাবনায় পুরন্দর যে মাস্টারপিসটি লেখে
দু-দুখানি নিতম্ব দুরু দুরু কাঁপে
পিঁপিড়া কামড় দিয়ে যায় কোন ফাঁকে
লাল আছে, ডেঁয়ো আছে, আরো আছে হায়
ঠাকুরের নামে পোঁদ লক কিয়া যায়৷
গতবছর বইমেলায় প্রকাশিত হল "ফ্যাতাড়ুর কুম্ভীপাক'৷ তার থেকে একটি নমুনা৷ কবিতায় প্যাথোজটা খেয়াল করবেন- 
একটি ক্লান্ত সিকি
রয়েছে ধনের কাছে
পকেটের কোণে
দু-তিনটে বিড়ি হবে
লাথ মেরে এই ভবে
সেঁটে যাব মানকচু বনে৷ 
তবে এই বইটা পড়তে গিয়ে দেখলাম যেরকম প্রতিবাদ বা বক্তব্য রাখতে এগুলি ব্যবহার হচ্ছে, তাতে  আর সেরকম জোরালো লাগছে না এগুলো৷ "ফ্যাতাড়ুর কুম্ভীপাক' পড়ার আগেই ঘটে গেছে নন্দীগ্রাম, সিঙ্গুরে পুড়ে আংরা হয়ে গেছে তাপসী মালিক৷ "আমরা-ওরা'র বিভাজন ঢুকে পশ্চিমবঙ্গের ঘরে ঘরে৷ চতুর্দিক অদ্ভুত ঝাপসা ও ঘোলাটে৷ তারমধ্যে এইসব শব্দের ব্যবহার আর প্রতিবাদের তীব্রতা যোগাচ্ছে না, বরং একঘেয়ে ও কখনও কখনও একটু বিরক্তিকর লাগছে৷ যাই হোক, সে তো নিতান্তই আমার ব্যক্তিগত পছন্দ অপছন্দ৷ থাক সেসব কথা, বরং একটা গান শোনেন, সাম্প্রতিক বাংলা ছবি থেকে৷ এটাই এবারে পুজায় হিট গান ছিল৷  

 কবিতাগুলো আসলে যেখান থেকে চোথা মারলাম

