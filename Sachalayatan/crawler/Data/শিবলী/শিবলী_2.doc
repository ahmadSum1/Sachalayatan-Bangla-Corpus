স্থানীয় উন্নয়ন ও এম.পি



স্থানীয় উন্নয়ন ও এম.পি
দেশের, বিশেষ করে গ্রাম অঞ্চলের প্রায় কোন লোকই জানেন না যে, স্থানীয় পর্যায়ের প্রশাসন ও উন্নয়ন পরিচালনায় সংসদ সদস্যগণদের দেশের প্রচলিত আইনানুযায়ী প্রায় কোন ভূমিকাই নেই। যার ফলে আমার এলাকা কুয়াকাটায় আওয়ামী পন্থীদের মধ্যে এক হায় হায় শুরু হয়ে গেছে। কি হবে? কি হবে? দেশের সরকার আওয়ামী লীগের! এলাকার এম পি আওয়ামী লীগের!! আর উপজেলা চেয়ারম্যান নির্বাচিত হলো কিনা শেষ পর্যন্ত বিএনপি থেকে? 
আমি তাদের বুঝাতে চেষ্টা করি, এলাকার উন্নয়নের সকল চাবিকাঠি চেয়ারম্যান-এর নেতৃত্বে উপজেলা পরিষদের হাতে। স্থানীয় প্রশাসনে  উপজেলার সর্বোচ্চ সরকারী কর্মকর্তা ইউ.এন.ও থেকে শুরু করে সর্বনিম্ন সরকারী কর্মচারী ওয়ার্ড চৌকিদার পর্যন্ত সকলকে পরিচালনার দায়িত্ব উপজেলা পরিষদের হাতে। পাশাপাশি এলাকার স্থায়ীয় উন্নয়ন, স্থানীয় পর্যায়ে উন্নয়নমূলক কর্মকান্ডে উদ্দ্যোগ গ্রহণ ও পরিচালনা ও সকল দায়িত্ব এই একই উপজেলা পরিষদের হাতে।
বলেন কি? তাইলে এম পি সাহেব করবে কি?
আমি বলি উনি মূলতঃ সংসদে বসে দেশের আইন প্রণয়নের ভূমিকা রাখবেন এবং রাষ্ট্র পরিচালনার জন্য যে সরকার গঠিত হয়েছে সে সরকারের বিভিন্ন মন্ত্রনালয় তদারকির জন্য গঠিত সংসদীয় সাব- কমিটিতে কাজ করবেন।
এলাকার উন্নয়নে কোন ভূমিকা?
নেই! মোটেই নেই। তবে সংসদে বসে তার নিজ নির্বাচনী এলাকায় কোন সমস্যা বা উন্নয়ন বিষয়ে দৃষ্টি আকর্ষণে নোটিস বা বক্তব্য দেবেন।
ও-ও! তাহলে এত কাল যে এলাকার উন্নয়নের জন্য অমুক লোককে এম.পি বানাবো এই সব শ্লোগান দিলাম?
ভূয়া! পুরো ভূয়া!! 
আমার কথা শুনে বিএনপি, আওয়ামী লীগ উভয়ের সমর্থকরা মুখ চাওয়া চাওয়ি করে। ঠিক বুঝে উঠতে পারে না, এখন কি নিয়ে ঝগড়া, মারামারি করবে!
উপজেলা নির্বাচনে আওয়ামী লীগের স্থানীয় নেতা ও বিএনপির আরেক নেতার মধ্যে প্রতিদ্বন্দিতা হয়। স্মরণকালের তীব্র প্রতিদ্বন্দিতায় বিএনপি প্রার্থী;  এক বিরল ভাল মানুষ বলে পরিচিত লোকটি তার আওয়ামী প্রতিদ্বন্দীকে মাত্র ২১ ভোটে পরাজিত করে বিজয়ী হয়েছেন।
শুনে আওয়ামী প্রার্থী জন্য কষ্ট হলেও শেষ মেশ আমি খুশি। বিএনপির লোকটি নাকি ভাল। তার কাজ যদি ভাল হয়, তাহলে বিএনপির সমর্থকদের মধ্যে কিছু লোক অন্তত শুধরাবে এই আশা করি। ব্যক্তিগতভাবে স্থানীয় সরকারের অন্ধ সমর্থক হিসেবে আমি মনে করি দল মত নির্বিশেষে সবাই মিলে বাই-পার্টিজান স্টাইলে স্থানীয় উন্নয়ন ও প্রশাসন পরিচালনা করা দরকার। 
স্বপ্নে দেখি সোনার কলাপাড়া উপজেলা..... আমার নতুন আবাসিক স্থলে ইউ.এন.ও, এসি ল্যান্ড, স্বাস্থ্য, কৃষি, শিক্ষা কর্মকর্তা থেকে মায় চৌকিদার পর্যন্ত প্রজাতন্ত্রের সবাই স্থানীয় লোকদের ভয়ে থর হরি কম্প। তাদের নিজ নিজ কাজে নিয়োজিত, জনগণের সেবায় উসর্গকৃত। কারণ জনগণই সকল ক্ষমতার  উতস। 

