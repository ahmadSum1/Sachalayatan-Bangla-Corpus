মনে হয় এইতো সেদিন...



আমার প্রতি তার তীব্র ভালবাসাই জয় করে নিয়েছিল সমস্ত প্রতিকূলতা । তখনকার প্রতিটি দিনরাত ছিল উৎকন্ঠার-না জানি কি হয় ! শেষের তিনটা মাস ছিল তিন যুগের সমান।
ঘরকুনো আমি ঘর ছাড়তে চাইতামনা যদিও, তবুও তার ব্যকুলতা স্পর্শ করত আমায় শতভাগই। বুঝতে চাইতনা সেটা তখন এবং এখনও। খুব কঠিন করে কিছু বললে জ্বর এসে যেত তখন এবং এখনও। প্রতি মূহূর্তে ১০০% এটেনশন চাইত তখন এবং এখনও...
ও আমার কাছে কোমল ছায়া চাইত,আশ্রয় চাইত আমার আঁচলতলে  -তার চাওয়া পূরন করতে ভয় হত তখন এবং এখনও।
এই সহজ-সরল বইপাগল  লোকটাকে যে কোনকালে চিনতামও না সেটা আজকাল কল্পনায়ও আসেনা।
আজ ২৬ জানুয়ারি । ২০০৪ সালের এই দিনে আমরা সংসার শুরু করেছিলাম...

