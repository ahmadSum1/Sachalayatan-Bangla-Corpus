অভিমান




মা, টা টা-মুখে বলছে ঠিকই কিন্তু ভেতরটা যে তার ফেটে যাচ্ছে তা তো কেবল বুঝছি আমি। চোখ ঠোট কুচকায়ে একটু সময় কেবল দাড়ালো -তারপর দাদা ,ভাই সবাইকে রেখেই একাই করুন মুখে ঘরের দিকে হাঁটা শুরু করলো আমার সোনা বাবাই। তিন বছর চার মাস চলছে তার ভাব ভঙ্গি বড়দের মত। আমাকে ধাক্কা দিয়ে দিয়ে দরজার আড়ালে নিয়ে যাবে,কোমরের কাছে জড়িয়ে ধরে বলে, মা তোমার জন্য আমার বেশি মায়া লাগে অফিসে যাইও না। নীচু হয়ে তাকে আদর দিতে যাই -ঠোট ফুলিয়ে বলে মা বসো ,আমার মায়ের গন্ধ নেওয়া লাগবে না! আমি বসি হাঁটু গেড়ে বসি- সোনা আমার বুকে মুখ লুকিয়ে মায়ের গন্ধ নেয়। চোখ আর বাধা মানেনা ,এই ছোট্ট সোনাটাকে রেখে সারাদিন কাটে আমার অফিসে। সেই তিন মাস বয়স থেকে রেখে আসছি  ঘরে- মাঝে মাঝে মনে হয় বঞ্চিত করছি নাতো ছেলেটাকে ... 
(তিনমাস আগে একদিন অফিসে বসে লিখেছি,আজ ফাইল ফেলার সময় মনে হলো পোষ্ট করে দিই)

