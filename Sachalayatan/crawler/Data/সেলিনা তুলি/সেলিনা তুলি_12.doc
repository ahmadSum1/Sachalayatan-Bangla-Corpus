কয়েক টুকরো বাবাইকথা



কি অবাক করা কথা বলে বাবাই। সকাল ৯টা বাজতেই ও শুরু করে দেয়,“মা তুমি আইজ অফিসও যাইবায়নি।” আমি পাল্টা প্রশ্ন করি ,তুমি কও যাবো কি না । উত্তর না দিয়ে ও পাল্টা আক্রমন করে বলে “মা,আমি তোমারে জিকাইছি তু....মি যাইবায়নি...”, (জিজ্ঞেস করছি তুমি যাবে কীনা)
সুটকেস বের করলেই বলবে,মা তুমি নানা বাসাত যাইতায়নি ? 
আজ (২৯ আগষ্ট) সকাল বেলা আমরা সবাই নাস্তার টেবিলে, ওর দাদা নিশিকে কোন কারনে বকা দিচ্ছেন,কেউ কিছু বলছে না ,ও বলছে দাদা ,দাদা ও দাদা , উনি বললেন,জি-ও বলল ইতা বালা অইছে না। কয়েকবার বলল এরকম একটা কথা যে,উনার এটা করা ঠিক হচ্ছেনা। কি -জিজ্ঞেস করলে কথা ঘুরিয়ে অন্য কথা বলে । শেষে ওর চাচা জোর করে ধরলেন,বল বাবা কি ঠিক না? ও বলে,“ আমার নিনি আপারে চিল্লাইছো কেনে। ” আমরা সবাই হাসতে হাসতে শেষ। বুদ্ধি করে কথা বলা শিখে গেছে আমার সোনা বাবাই। 
কি আকুতি মেশানো চোখে মুখটা বাড়িয়ে দেয় সোনা বাবাই আদর করার জন্য...
(এগুলো আসলে মানোত্তীর্ন নয়। অবিন্যাস্ত মানবিক কথামালা। আজ এক লাইন তো পরশু আরেক লাইন। অধারাবাহিক অনুভূতিমালা...)

