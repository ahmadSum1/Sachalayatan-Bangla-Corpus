দুই প্রবাসীর গান - ২



কয়েক সপ্তাহ আগে আশরাফের এই কবিতাটি খোমাখাতা মারফত খুঁজে পাই। গানের প্রয়োজনে কবিতায় যথেচ্ছ রদবদলের পর লিরিকটা দাঁড়ায়ঃ
যদিও মন ভালো নেই, মন ভালো নেই
চুলের ডানায় যেমন ইচ্ছে উড়তে পারি
তবুও হাওয়া গুনি, হাওয়া গুনি সেই
রোদপাখির ডানায় ফাগুন আঁকড়ে ধরি
কে বা জানে মন খারাপের এইসব দুপুর মানে
মেঘমায়া ক্লাসরুমে চেয়ে থাকা তোমার পানে
হয়তো তুমি জানবে না- মন ছড়ানো ক্লাস পলায়নে
বিষাদের ভুল উচ্চারণ- মন খারাপের পাঠ কে জানে
কাঠপেন্সিল অথবা তোমার আঙুলে
লিখতে পারো কাব্য ইচ্ছেমতন
যদি বলো চলো চলো ঘাসের উজানে
তাকে বলি এখানেই আছি স্বপ্নশরণে
জানি হারাবে দুঃখচুমে জীবনের প্রয়োজনে
মানি দাঁড়াবে ছায়াভূমে আমার আলোড়নে
তবুও বাজি রাখতে পারি অলসতা
ফেরাবো না, গাইবো না দৃশ্যকথা
গিটার বাজানোর চেষ্টা করেছি এবার, বাঁশি যথারীতি আছে। তবে সঙ্গীতায়োজনে গরীবের মূল ভরসা সেই ফ্রুটিলুপ্স। গানটা সুরকারের অধিকারেই গেয়েছি, ভবিষ্যতে অন্য কাউকে দিয়ে গাওয়ানোর ইচ্ছা আছে। আমার ধারণা আমার উচ্চারণ গান গাওয়ার জন্য সুবিধার না।
গানটির নাম 'মন খারাপের দুপুর'।
সবাইকে শুভেচ্ছা।








     Get this widget 
|
     Track details  
|
 		eSnips Social DNA    






