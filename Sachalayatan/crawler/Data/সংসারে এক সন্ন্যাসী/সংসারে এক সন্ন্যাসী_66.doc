বিবর্ণ ছড়া



অণুগল্প-জোয়ারের পর সচলায়তনে ছড়ার ছড়াছড়ি চলছে। তাতে অংশ না নিয়ে থাকি কী করে? 
কামরাঙা নয়, কালরাঙাও নয় -  এই ছড়াগুলোকে তাই বিবর্ণ বলাই উচিত।
দ্বিতীয় ছড়াটির কারণে বিবাহিত সচল-সচলারা আমাকে তাড়া বা ত্যাজ্য করতে পারেন বলেই মনে হয়  
________________
কী নামে ডাকি
কনডম কিনে বনে গেছি বোকা
যদিও নতুন ব্র্যান্ড,
ব্যবহৃত সেটি - তাকে কি তাহলে
বলবো সেকেন্ডহ্যান্ড? 
যুদ্ধবিজয়ী
ওকে নিয়ে ঘর বানানোর শখ ছিলো খুবই অবরুদ্ধ
লক্ষ্য পূরণে বহুদিন ধরে করতে হয়েছে যুদ্ধ।
বিয়ে হয়ে গেলে ভাবলাম বুঝি হলো চিরতরে সন্ধি
মোটেও তা নয়, যুদ্ধে জিতেও হয়েছি যুদ্ধবন্দী। 

