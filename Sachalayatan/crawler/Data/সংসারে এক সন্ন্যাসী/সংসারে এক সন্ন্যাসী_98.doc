কামরাঙা ছড়া - ০৬



বেশ ক'দিন হলো তক্তা-পেরেক তত্ত্বটির ব্যাপক প্রচারণা চালিয়ে যাচ্ছেন ব্লগার হিমু। এর পাশাপাশি তাওয়া-পরোটা তত্ত্বটিও অনেকের জানা। মনে হলো, সমতূল্য আরেকটি তত্ত্ব অবতারণার উদ্যোগ আমি নিতেই পারি। এই পর্বের প্রথম ছড়াটি সেই প্রচেষ্টার ফসল।
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)
_______________
১১.
বৈদ্যুতিক যোগাযোগ
জীবনের এই নিরামিষত্ব আর কতো যাবো বয়ে?
তুমি চাইলেই আমাদের মাঝে বিদ্যুৎ যাবে বয়ে।
রাজি হবে তুমি - সেই আশাতেই এনেছি সোনার লকেট,
আমি প্লাগ বের করি এখন আর তুমি রেডি করো সকেট।
১২.
ওহমের সূত্র
ওহমের সূত্রটি বোঝানোর ছলে স্যার
ছুঁয়ে দ্যাখে আমার এই বুক,
রেজিস্ট্যান্স যে আছে আমার দেহের মাঝে
সে-কথা ভুলিয়ে দেয় সুখ।

