কামরাঙা ছড়া - ০৯



প্রিয় ব্লগার ধুসর গোধূলির কিংবদন্তীসম শ্যালিকাপ্রীতির কথা ভেবে আজকের পর্বের একটি ছড়া তাঁকে উৎসর্গ করার চিন্তা ছিলো  । কিন্তু ছড়াটি যেহেতু দুলাভাই-শ্যালিকা সম্পর্কিত, আর ধুসর গোধূলি যেহেতু পরশ্যালিকাভক্ত, তাই ব্যাটে-বলে হলো না 
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)
__________
১৭.
অবুঝ কবি
আমার সুগোল স্তনের ওপরে লিখেছো কবিতা-পদ্য,
সনেট লিখেছো তলপেট জুড়ে - লাইন সঠিক চোদ্দ।
শরীর আমার কবিতায় ঢাকা
তবু এইভাবে যায় কি গো থাকা?
বোঝো না কি তুমি? উদ্যোগী কেন হও না এখনই অদ্য?
১৮.
শালী-দুলাভাই
একবার ঈদে সালামটি করে বলেই বসলো শালী,
"দিতে হবে আজ বেশ কিছু টাকা, হাত একবারে খালি।"
দুলাভাই বলে, "শুকনো সালামে জুটবে না টাকা ম্যালা,
তার চেয়ে, বলি, এসো শুরু করে দিই কোলাকুলি খেলা।
তবে শুরুতেই করে ফেলি, চলো, একটি চুক্তি পাকা,
যতো বেশি জোরে চাপ দেবে তুমি, ততো বেশি পাবে টাকা।"

