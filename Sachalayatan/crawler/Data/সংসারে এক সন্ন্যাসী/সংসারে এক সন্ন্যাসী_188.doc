হারুকি মুরাকামির 'নরওয়েজিয়ান উড'এবং আমার জাপানপ্রীতি



হারুকি মুরাকামি জাপানী লেখক।  তাঁর কয়েকটি উপন্যাস পড়েছি, কিন্তু মনে ধরেনি কোনওটিই। যদিও লেখেন তিনি অত্যন্ত স্মার্ট গদ্যে (অন্তত রুশ আর ইংরেজি অনুবাদ পড়ে আমার তা-ই মনে হয়েছে), কিন্তু যখন প্রায় প্রতিটি উপন্যাসেই অকারণ এবং প্রায়শই হাস্যকর ভৌতিক রহস্যের অবতারণা করেন তিনি, আমার মন উঠে যায়। 
যখন সিদ্ধান্ত নিয়ে ফেলেছি, তাঁর লেখা পড়ে আর সময় অপচয় করবো না, ঠিক তখন একজনের অপ্রতিরোধ্য পীড়াপীড়িতে পড়তে বাধ্য হলাম 'নরওয়েজিয়ান উড'। এবং পড়ে এক কথায় আমি 'আব্দুল মোহিত'! 
বিটলসের গাওয়া আমার অতি প্রিয় একটি গানের নাম ব্যবহার করে লেখা এই উপন্যাসটি পড়েছি তিনবার! দু'বার রুশ ভাষায়, একবার ইংরেজিতে।
এর পরে মুরাকামির আরও কয়েকটি লেখা পড়ার চেষ্টা করি।  কোনওটিই মনে ধরেনি।
'নরওয়েজিয়ান উড' প্রথম পড়েছিলাম গত বিশ্বকাপ ফুটবলের আগে। এবং জাপানি লেখকের এই লেখায় মোহিত, আবিষ্ট আমি বিশ্বকাপে, হায়, কী হাস্যকর কথা, জাপান ফুটবল দলকে সমর্থন করতে শুরু করি! মজার ব্যাপার এই যে, আমার সেই জাপানপ্রীতি দিন-দিন প্রবলতর হয়ে প্রায় ম্যানিয়ার রূপ নিয়েছে।
উপন্যাসটি লেখকের প্রায় আত্মজীবনী বলে ধারণা সমালোচকদের, যদিও মুরাকামি তা স্বীকার করেননি। গল্পটি ভালোবাসার। জীবন্ত কাহিনী, আমাদের সকলেরই পরিচিত, বাস্তবের খুবই কাছাকাছি। যদিও কয়েকটি মুহূর্তে কিছুটা নাটকীয়তা অপ্রয়োজনীয় মনে হয়েছে আমার কাছে।
এ পর্যন্ত যা লিখলাম, তা একান্তই আমার ব্যক্তিগত অনুভূতি। আরও একটি ব্যক্তিগত মতামত দিয়ে লেখাটি শেষ করি: ভালোবাসার গল্প হিসেবে এরিক সেগালের 'লাভ স্টোরি'-র চেয়ে আমার কাছে শ্রেয়তর মনে হয়েছে 'নরওয়েজিয়ান উড'। পারলে ঠ্যাকান  
পুনশ্চ: লেখাটি পড়তে কেউ আগ্রহী হলে জায়গায় বসে আওয়াজ দেবেন। ভালো প্যাকেট (RAR) আছে, পৌঁছে দেবো 
ভাষা: ইংরেজি
ফরম্যাট: word
পৃষ্ঠাসংখ্যা: ১৬৭ (ফন্ট সাইজ ১২)
সাইজ: ২৪০ কিলোবাইট

