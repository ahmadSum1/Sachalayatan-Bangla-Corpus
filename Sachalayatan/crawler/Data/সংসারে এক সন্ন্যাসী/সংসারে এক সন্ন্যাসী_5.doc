দ্বিপদীপঞ্চক - ০৫



এই ছড়াগুলোয় বাংলা শব্দের শ্রুতিমাধুর্য ও ধ্বনি-দ্যোতনার বৈচিত্র্য প্রকাশ করার চেষ্টা (অপচেষ্টাও বলা যেতে পারে) করা হয়েছে মূলত।
আর তাই এসবে কোনও বক্তব্য বা ভাব-পারম্পর্য খুঁজে না পেলে রচয়িতাকে দোষারোপ করা যাবে না কোনওমতেই  
...
২১.
রন্ধনে যে-গন্ধ ছোটাস – অন্ধ আমি ভক্ত, তাই
সর্ষে-ইলিশখোর সে আমি হর্ষে মেতে নিত্য খাই।

২২.
নুন জোগাড়ের গুঞ্জনে আজ কুঞ্জবন আর নাই রে, ভাই,
নন্দিত এই বন্দীশালায় কোন দিকে যে পাই রেহাই!

২৩.
ভণ্ডামি বাদ! গণ্ডাখানেক মণ্ডা-মিঠাই চাই, আরও
তপ্ত কিছু চপ তো আনাও – দপ্তরিকে মাল ছাড়ো!

২৪.
বিশ্বব্যাপী নিঃস্ব লোকের দৃশ্য টিভি-পর্দাতে –
খসরু তো তাই শ্মশ্রু ভেজায় অশ্রুপাতের ঝর্ণাতে।

২৫.
রক্তচোষার ভক্তরা সব ছক তো কাটে মাদ্রাসায়,
জঙ্গিবাদের বঙ্গীয় সব সঙ্গী ছওয়াব-যাত্রা যায়।

