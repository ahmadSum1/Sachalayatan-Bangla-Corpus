কামরাঙা ছড়া - ০৩



ব্লগার হিমুর উৎসাহ আর তাগাদার কারণে আমার আলস্যবিলাস বিসর্জন দিতে হচ্ছে কিছুটা। এই পর্ব ছাড়ার পরিকল্পনা ছিলো আগামী সপ্তাহে। নির্ধারিত সময়ের পূর্বে জন্ম নেয়া শিশুর সম্ভাব্য দুর্ভোগের দায় আগেভাগেই চাপিয়ে দেয়া হলো হিমুর ওপরে 
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)
০৫.
বালিকার প্রশ্ন
বালিকার জেদ - পরবে এখনই ব্রেসিয়ার!
বললো মামণি, "লক্ষ্মীটি শোনো,
অহেতুক তুমি জেদ করো কেন?
বড়ো হলে পরে যতো খুশি পরো
নেই দেরি খুব বেশি আর।"
বললো বালিকা, "বড়ো হলে পরে!
মানেটা কী তার? নির্ভুল করে
উত্তর দাও - আমি বড়ো উৎসুক:
আমি বড়ো হলে? নাকি বড়ো হলে বুক?"
০৬.
বউ রেখে ব্যাংককে
ব্যাংককে আমি যাচ্ছি বেড়াতে, বউ জানে - যাবো পাবনা
অফিসের কাজে, তাই তার মনে নেই কোনও দুর্ভাবনা।
ফুর্তি করার খায়েশ, তাই তো বউ রেখে যাবো বঙ্গে,
সাগরে গোসল করতে গেলে কি পানি নেয় কেউ সঙ্গে?
_____________
বোনাস ছড়া
(কামরাঙা ছড়া এটাকে বলা যাবে না)
সদুপদেশ
কমোড থেকে জল খেয়ো না
জল ওখানে নোংরা খুব,
ফ্লাশ করে নাও, তারপরেতে
কমলে ফেনা দাও চুমুক। 

