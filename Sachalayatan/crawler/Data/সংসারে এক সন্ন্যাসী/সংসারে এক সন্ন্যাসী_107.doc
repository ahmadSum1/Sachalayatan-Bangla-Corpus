সোভিয়েত কালরাঙা ছড়া - ০৪



আগের পর্বে দেয়া ভূমিকাটিই এখনও যথোপযুক্ত মনে হচ্ছে:
"মূলত ছড়া অনুবাদের অসহজতা, নিজের সীমিত সামর্থ্য ও আলস্যজনিত কারণে এই সিরিজটি নীরব ছিলো কিছুদিন। তবে ভবিষ্যতেও যে তা খুব নিয়মিত হবে, তেমন আশা আমি অন্তত করি না  "
(সোভিয়েত যুগে প্রচলিত রাজনৈতিক লোকসাহিত্যের একটি অংশের নাম "চাস্তুষ্কা" - চার লাইনের ছড়া। জাপানি হাইকুর মতো ছন্দ- ও অন্ত্যমিলহীন নয়। অতিশয় শাণিত ও লক্ষ্যভেদী। বেশ কিছু "চাস্তুষ্কা" ইরোটিকও বটে। তারই বেশ কয়েকটির অনুবাদ নিয়ে এই সিরিজ।
নতুন প্রজন্মের পাঠকদের কাছে ছড়াগুলোর পটভূমি তুলে ধরতে সামান্য ধারাভাষ্য যোগ করতে হয়েছে । তা অন্যদের বিরক্তি উত্পাদন করলে ক্ষমাপ্রার্থী। )
---------------------------

০৮. 
(মহাকাশ জয়ের নেশায় পার্থিব সমস্যাগুলো নিরসনে সোভিয়েত সরকার তথা পার্টির নেতাদের অক্ষমতা, অনীহা বা অনিচ্ছার কথাটি ফুটে উঠেছে মহিলার খিস্তি-মাখা আর্তিতে)
"কত্তো রকেট পাঠাইসি", কয় দ্যাশ নেতারা ফাল দিয়া
তয় হালারা বুঝেই না - কী করমু এসব াল দিয়া!
অন্তর্বাস একটা আমার, তয় হালাগো জ্ঞানটি নাই -
ধুইয়া শুকাই, আবার পরি - দোকানে যে প্যান্টি নাই!

০৯.
ক্রুশ্চেভ যদি প্রস্তাব দেয়, বিয়ে তাকে আমি করবো,
তবে বান্ধবী হুঁশিয়ার করে - রাজি হলে নাকি মরবো!
প্যান্টের তলে আছে তাঁর ঠিকই গোল দুই কোষ-অণ্ড,
তবে তাঁর নাকি পুরুষাঙ্গের স্থলেতে ভুট্টা-দণ্ড! 
(স্তালিনের পরবর্তী সোভিয়েত শাসক ক্রুশ্চেভের ভুট্টাপ্রীতি ছিলো কিংবদন্তীতূল্য। ক্ষমতায় এসে তিনি দেশ জুড়ে বাধ্যতামূলকভাবে ভুট্টা চাষের উদ্যোগ নিয়ে অর্থনীতির ব্যাপক ক্ষতিসাধন করেন।)

