ভালেবাসা দিবসে তির্যক ভাবনা



ভালোবাসা দিবস - শুনলেই মনে হয়, কেবল এই দিনটিই ভালোবাসার জন্য। অন্য দিনগুলোয় ভালো না বাসলেও চলবে। বাংলা কোন এক সিনেমার গানটি স্মর্তব্য: "আজকে না হয় ভালোবাসো, আর কোনওদিন নয়"  
আজকের ছড়াটি সত্যিকারের প্রেমিক-প্রেমিকারা লঘুচিত্তে গ্রহণ করলেই খুশি হবো।
_____________
যদি  
সান্নিধ্যের স্কোপ নেই বেশি, রয়েছে যদিও সজনী -
থেকে না থাকার দুঃখ পোষে না, আছে বা এমন ক'জনই!
মনে বহমান কষ্টের নদী
শুকাতো কিছুটা, হতো শুধু যদি
ভ্যালেন্টাইন দিবসের স্থলে ভ্যালেন্টাইন রজনী।

