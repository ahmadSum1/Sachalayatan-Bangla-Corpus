কামরাঙা ছড়া - ০২



ভয়ে ভয়ে ছিলাম। না জানি অশ্লীলতার অভিযোগ ওঠে! আশঙ্কা অমূলক হওয়ায় আবার মাঠে নামছি। সচলায়তনের উদার ও গণতান্ত্রিক পরিবেশের সুযোগটি কাজে লাগিয়ে নিচ্ছি ষোলো আনা। 
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)
___________
০৩.
বিয়ে ও বীয়ার
(চিরব্যাচেলরের জীবনদর্শন)
বিয়ের কথা যতোই বলো
দিই না তো দাম এক কড়ি!
বীয়ার খাবার ইচ্ছে হলেই
কিনবো বীয়ার-ফ্যাক্টরি?
০৪.
স্মৃতিমন্থণ
প্রেমিকের সাথে কতো না মজায় কেটেছে সারাটা রাত
গভীরভাবে সে আমাকে জেনেছে - হবে বার ছয়-সাত।
সকালে গেছে সে অফিসে, আমি এ রান্নাঘরের মাঝে,
রান্নায় নেই মন, তার কথা থেকে থেকে কানে বাজে।
আনমনা চোখে দেখি, ট্যাপ থেকে ফোঁটা ফোঁটা পড়ে পানি,
সেদিকে তাকালে তার কথা শুধু মনে পড়ে কেন জানি!

