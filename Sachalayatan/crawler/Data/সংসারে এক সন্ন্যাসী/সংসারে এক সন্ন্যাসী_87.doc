কামরাঙা ছড়া - ১০



খাইষ্টা লেখক হিসেবে দুর্নাম কামাতে সক্ষম হয়েছি বেশ অল্প সময়েই  । ন্যাংটার যেহেতু নেই বাটপাড়ের ভয়, আমিও তাই নিঃসংকোচে চালিয়ে যাচ্ছি আমার কর্মকাণ্ড। তবে আমার ধারণা, বর্তমান পর্বে খাইষ্টাত্বর মাত্রা মোটামুটি কম  
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)
__________
১৯.
অর্থহীন শর্ত 
প্রেমিক আমার লাজুক ভারি
বললো, "ও কাজ করতে পারি -
শর্ত শুধু - যখন তুমি অষ্টাদশী হবে।"
শর্ত এমন দেয়ার মানে
সে আর শুধু আল্লা জানে -
অভিষেকটি আমার তো, হায়, হয়েই গেছে কবে!
২০.
সাধ না মিটিলো 
ফ্রক সে বানিয়েছিল দৈনিক পত্রিকা দিয়ে
ভেবেছিল, নিশ্চয়ই সকলের লেগে যাবে তাক
গেলে কোনও পার্টিতে হৈচৈ হবে তাকে নিয়ে
সে হবে ময়ূর আর চারপাশে সকলেই কাক।
শখ তার মিটলো না, ঘটে গেল ঘটনা রে ভাই,
কী যে মর্মান্তিক! স্মৃতি তার বড়ো দুর্বহ
হঠাত্ আগুন লেগে সব তার পুড়ে হলো ছাই
পুড়ে গেল ফ্রন্ট পেজ, স্পোর্টিং সেকশনসহ।

