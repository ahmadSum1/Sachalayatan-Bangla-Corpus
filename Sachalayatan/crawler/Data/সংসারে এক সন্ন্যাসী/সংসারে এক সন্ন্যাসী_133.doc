কামরাঙা ছড়া - ১৬



অন্যদের  হয় খ্যাতির বিড়ম্বনা, আর আমার বিড়ম্বনা কুখ্যাতির। কিছুটা ভিন্ন ধাঁচের অন্য যতো লেখাই লিখি না কেন, সেই লেখাগুলোর মন্তব্যেও কামরাঙায় কামড় দিয়ে গুনাহ কামানোর কামনা ঘুরে-ফিরে প্রকাশ করে থাকেন নাউজুবিল্লাহ-উচ্চারণ-পিয়াসী কিছু পাঠক। 
 
২৯.
রক্ষণশীলা
প্রেমের নতুন সাথীকে মেয়েটি বললো, "রীতিটি দেশি,
বহুদিন ধরে প্রচলন - তাই আজও আছে তার রেশই।
চুমু খেতে যদি আমায় জড়িয়ে ধরো,
বাধা দেবো আমি, চাও যদি রাগ করো।
মনে রেখো তবু, তোমার শক্তি আমার চাইতে বেশি!"
৩০.
সমস্যা
আমার অনেক বান্ধবী, তবে কাকে যে করবো বিয়ে!
কাটছে সময় কষ্টে ভীষণ এই দুর্গতি নিয়ে।
যেই মেয়েটির মন বড়ো ভালো, চেহারাটি তার রুক্ষ
বউ হতে হবে সুন্দরী, নয় রয়ে যাবে মনে দুঃখ।
অন্য মেয়ের চেহারাটি ভালো, আরেকজনের - ফিগার,
আরও একজন দারুণ-বক্ষা - যেন রাইফেলে ট্রিগার।
বিছানায় পাকা আরও এক মেয়ে, অমন আছে খুব কমই
কিন্তু রান্না যেটাই সে করে খেলে নির্ঘাত বমি।
তাই বলি, ভাই, সুখে নেই খুব, অনেক চিন্তা মাথায়
জুতসই কেউ আছে নাকি - পরে খুঁজবো ডায়রি খাতায়। 
~~~~~~~~~~~~~~~~~~
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)

