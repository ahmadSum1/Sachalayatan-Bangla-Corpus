ছড়মাণু - ০৫



এই সিরিজের ছড়াগুলোর বৈশিষ্ট্য: প্রতিটি দ্বিপদীর অন্ত্যশব্দ দু'টির উচ্চারণ হবে অভিন্ন, তবে সেগুলো বহন করবে ভিন্ন অর্থ। "গিয়ে আমি বইমেলা / কিনেছিনু বই মেলা" গোছের। 

৪১.
বইছে বাইরে ঝড়-বাতাস
লুডু খেলি, চলো, অথবা তাশ

৪২.
কইরা নিজে নয় বিয়া
(কয়) চারের বেশি নয় বিয়া

৪৩.
চেহারা তো তার নয় বেশি কমনীয়
মূল্যটি, ভাই, তাই কিছু কমও নিয়ো

৪৪.
কীসব কীর্তি পোলাপান করে!
এই বয়সেই পোলা পান করে?

৪৫.
তাঁর অপ-ছন্দ
আমার অপছন্দ

৪৬.
আগেকার দিনে কাজের জন্য হাতি আর
ঘোড়া ছিলো, জানি, সবচেয়ে বড়ো হাতিয়ার।

৪৭.
লোকের কথায় আপনে যতোই কান দিবেন
দুঃখ পাইয়া আপনে ততোই কান্দিবেন

৪৮.
খুলে দিয়ে জানালা
এই তুমি জানালা?

৪৯.
আমার বড়ো ইচ্ছে করে - আয়, তোকে সোহাগ করি
তাই বলি কী, আমার পাশে এইখানে শো, “হাগ” করি

৫০.
অনেকেরই যেটা স্বাভাবিক রীতি
কেন যে সেটাকে ভাবা বিকৃতি!

কৃতজ্ঞতা স্বীকার:
"নয় বিয়া" ও ""নয় বিয়া" অন্ত্যমিলটি প্রিয় ছড়াকার মৃদুল আহমেদের কাছ থেকে ধার করা। ভিন্ন একটি আইডিয়ার ছড়ায় তিনি এটি ব্যবহার করেছিলেন।

