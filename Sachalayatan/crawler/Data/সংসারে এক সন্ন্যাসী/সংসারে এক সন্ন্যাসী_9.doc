কামরাঙা ছড়া - ১৯



একদিন বিপ্রতীপ বলেই বসলেন (হয়তো অনেকেরই মনের কথা), সন্ন্যাসী মানেই অশ্লীষ একটা কিছু 
বুঝলাম, এই "খ্যাতি" কামাতে কামিয়াব হয়েছি কামরাঙা ছড়া লিখেই মূলত। তবে "মিথ্যে অপবাদে" ডরে না সন্ন্যাসী  
এই সিরিজ "শ্লীলবায়ুগ্রস্তদের পাঠ নিষেধ" (কপিরাইট: হিমু)।

গাছ-গাছালির গল্প 
বলি তাকে, "বান্ধবী, চলো করি চুক্তি –
করবো না বিয়ে মোরা। " – বলে দিনু যুক্তি,
"গাছেরটা একসাথে পেড়ে খেয়ে নামবো
তলাতে, যে যার মতো কুড়িয়ে না থামবো!"
বললো সে, "থামবো না, খাবো যতো'খন চাই,
তাই বলি, চলবে না এক গাছে – বন চাই।"

বোঝো না কেন! 
প্রেমিক আমার লাজুক ভারি
ইচ্ছে করে, লাগাই ঝাড়ি –
পাশে শুয়ে বকবকিয়ে পার করে দেয় রাত,
রাগে আমার শরীর জ্বলে
জানাতে চাই ছুতোয় ছলে –
অন্য কাজে জিভ লাগাও আর ব্যস্ত করো হাত।

