ব্যঙ্গ বঙ্গাভিধান - ০৮



ফুরিয়ে আসছে রসদ। অতএব বাধ্য হয়েই এই ধারাবাহিকের প্রাণ সংহার করতে হবে অচিরকালে। 
আর ফলাফল যা হবার কথা, তা-ই হয়েছে। প্রথম দিকের পর্বগুলোয় বেছে বেছে ভালো শব্দার্থগুলো দিয়ে ফেলায় এখন পানশে ধরনের অবশিষ্টাংশ প্রকাশ করতে হচ্ছে 
(সবিনয়ে বলে রাখি, এই লেখাটি লঘু রসসৃষ্টির লঘু প্রয়াস। তাই ব্যাকরণ- বা ভাষাগত শুদ্ধতা নিয়ে প্রশ্ন তোলাটা যুক্তিযুক্ত হবে না।
'বঙ্গাভিধান' নাম দিলেও লেখাটিতে কিছু ক্ষেত্রে আমাদের সকলের জানা ভিনদেশী কিছু শব্দের আশ্রয় নেয়া হয়েছে। )
_________
ব্যঙ্গ বঙ্গাভিধান 
৯১. হৃদরোগ: প্রেমে পড়ার বাতিক
৯২. সুরঙ্গ: উচ্চমানের রসিকতা
৯৩. রূপকথা: সৌন্দর্যকাহিনী
৯৪. অনুধাবন: তাড়া করা
৯৫. নিবন্ধন: বন্ধনমুক্তি
৯৬. পারগ: পায়ের রগ কাটায় সক্ষম; ছাত্রশিবিরের ক্যাডার
৯৭. বিরতি: ব্যাহত যৌনকর্ম
৯৮. অমার্জনীয়: মাজার অযোগ্য
৯৯. পত্রিকা: ছোট চিঠি, চিরকুট
১০০. ক্রমশ: সিরিয়ালে একশো নাম্বার
১০১. বাস্তববাদ: কল্পনা
১০২. চিরতা: স্থায়িত্ব, অমরত্ব
১০৩. জারজ: জারের পুত্র
১০৪. অবারিত: অসিঞ্চিত (উদাহরণ: অবারিত ভূমি - জলসেচন করা হয়নি, এমন ভুমি)
১০৫. অভিযান: প্রাক্তন ছাত্রনেতার বাহন
১০৬. অস্তরাগ: প্রশমিত ক্রোধ
১০৭. দূরান্তর: যে হৃদয়ের নাগাল পাওয়া দুষ্কর
১০৮. খাপছাড়া: ঢাকনাহীন
১০৯. আপত্তিকর: প্রতিবাদ জানিয়ে তোলা হাত
১১০. পাচার: লেগ-বাই বাউন্ডারি

