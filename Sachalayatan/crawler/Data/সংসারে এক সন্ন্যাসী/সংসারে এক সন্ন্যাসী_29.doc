সুরা পানের সুরা - ০৬



মদ্যপানানন্দ সত্তর গুণ বেড়ে যায় জামাত করে খেলে। পানাসরে গেলাশে গেলাশে ঠোকা দেয়া ঝংকার সশব্দে প্রকাশ করে সমবেত পানের মহিমা। আর পানপর্বটিকে পরবে পরিণত করে ফেলে জুতসই বা মোক্ষম কোনও টোস্ট। 
------

শহরের পথ ধরে হাঁটছে এক মেয়ে। হঠাত্ পেছনে কার পায়ের শব্দ, ঘুরে তাকিয়ে দেখলো - সুদর্শন এক তরুণ। একটু পরে আবার পেছন ফিরে দেখলো সে, ছেলেটা তখনও অনুসরণ করে চলেছে তাকে। আরও কিছুটা পথ যাবার পর ছেলেটির সঙ্গে পরিচিত হবার ইচ্ছে হলো মেয়েটির। ঘুরে তাকিয়ে দেখলো, ছেলেটি নেই।
আসুন, আমরা আমাদের পানপাত্র তুলে ধরি পৌরসভার কর্মচারিদের উদ্দেশে, যাতে তারা যথাসময়ে বন্ধ করে ম্যানহোলের ঢাকনা।


অগভীর নদী পার হবার সময় মেয়েরা তাদের স্কার্ট কিছুটা উঁচিয়ে ধরে।
আমি পান করতে চাই সেই মেয়েদের উদ্দেশে, যারা পার হয় সাগর-মহাসাগর।


গভীর রাত। নিস্তব্ধ চরাচর। আকাশে পূর্ণিমার চাঁদ। বসে আছে প্রেমিক-প্রেমিকা। প্রেমিক বললো:
- হ্যাঁ।
প্রেমিকা বললো:
- না।
কয়েক বছর পরের কথা।
গভীর রাত। নিস্তব্ধ চরাচর। আকাশে পূর্ণিমার চাঁদ। বসে আছে প্রেমিক-প্রেমিকা। প্রেমিক বললো:
- হ্যাঁ।
প্রেমিকা বললো:
- হ্যাঁ।
কিন্তু সেই বয়স তখন তাদের আর নেই।
আসুন, আমরা জীবনে সবকিছু যাতে যথাসময়ে করতে পারি, এই প্রত্যাশায় পান করি।


