কামরাঙা ছড়া - ০৭



গত পর্বের কামরাঙা ছড়া দুটোকে আনোয়ার সাদাত শিমুল বললেন "সায়েন্টিফিক"। ভাবলাম, বিজ্ঞান না হোক, বৈজ্ঞানিকদের নিয়েও তো এমন ছড়া লেখা যেতে পারে! নিউটন আর আর্কিমিডিসকে নিয়ে রচনা করে ফেললাম দুটো। আইডিয়াদাতা আনোয়ার সাদাত শিমুলকে কৃতজ্ঞতা।
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)
_____________
১৩.
নিউটনের স্বপ্নভঙ্গ 
আপেলতলায় নিউটন বসে চোখ দুটো মুদে মগ্ন,
মানসচক্ষে ভাসছিল, আহা, একটি রমণী নগ্ন।
দু'হাত বাড়িয়ে সেই দেহটিকে করেছেন যেই স্পর্শ -
আপেল ফেলেই স্বপ্ন ভাঙালো বেরসিক মহাকর্ষ।
১৪.
ইয়েরেকা*
উদ্ভট এক স্বপ্ন দেখেছি, খেতে ইলিশের মাছ চায়
আর্কিমিডিস। উপরি খায়েশ - বাঙালি মেয়ের TOUCH চায়।
ইচ্ছে পোরাতে গেছি তার ঘরে,
মাছ খাওয়া আর TOUCH হলে পরে
আমার কাপড় খুলে সে বসালো জল-ভরা চৌবাচ্চায়।
*নামকরণ হিমুর।

