কামরাঙা ছড়া - ০৮



কিছু তথ্যের ব্যাপারে সহযোগিতা চেয়ে সচল মেইলে আমাকে চিঠি লিখেছিলেন সহব্লগার থার্ড আই। আমি অপারগ হলে তিনি ঠাট্টা করে জানালেন, অপারগতার শাস্তি হিসেবে তাঁর জন্য পাত্রী খোঁজার দায়িত্ব তিনি আমার ওপরে বর্তাতে চান। আমি তো হেসেই আকুল! আমার মতো বান্দাকে এমন দায়িত্ব দিলে ফলাফল কী দাঁড়াতে পারে, তারই একটা কাল্পনিক ছবি চিত্রিত করে রচিত একটি ছড়া উৎসর্গ করছি থার্ড আই-কে।
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)
__________
১৫.
ঘটকালি: আধুনিক স্টাইল
(উৎসর্গ: থার্ড আই)
চারদিকে ঘোরাঘুরি, তিনি মহাব্যস্ত
কনে যোগাড়ের ভার তাঁর 'পরে ন্যস্ত।
একদিন পাওয়া গেল তাঁর এক পত্র
চিঠি বেশি বড়ো নয়, শুধু কয় ছত্র।
লিখেছেন, "পাওয়া গেছে মনমতো পাত্রী,
সুন্দরী, গুণবতী, কলেজের ছাত্রী।
বিছানায় টেস্ট করে দেখি - পারদর্শী!
একই কথা বলেছিল ওরই পাড়া-পড়শি।"
১৬.
সংশয়
স্কার্ট আমি নিজে ধরবো যে তুলে প্রেমিক যখনই আসবে
ওইখানে আমি বেণী বানিয়েছি - হয়তো সে ভালোবাসবে
ছোট ছোট বেণী সযত্নে করা
তা-ই দিয়ে ছোট ত্রিভুজটি ভরা
এক্সাইটেড হবে সে তো? নাকি খুকখুক করে হাসবে?
___________
বোনাস ছড়া
প্যারোডি
স্বামী স্বামী ডাক পাড়ি
স্বামী আমার কার বাড়ি?
আয় রে স্বামী ঘরে আয়
পিল খাওয়া মোর বৃথা যায়।

