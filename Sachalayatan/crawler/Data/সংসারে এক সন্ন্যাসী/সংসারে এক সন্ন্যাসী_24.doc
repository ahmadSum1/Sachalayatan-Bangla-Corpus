ছড়মাণু - ০৩



ছড়মাণুতে অনেকেই সংক্রমিত হয়েছেন দেখে সত্যিই প্রীত বোধ করেছি। বাংলা ছড়ার এই ধারাটি, খুব সম্ভব, নতুন নয়। তবে এতো ব্যাপক চর্চা আগে কোথাও হয়েছে বলে মনে হয় না। 
এই সিরিজের ছড়াগুলোর বৈশিষ্ট্য: প্রতিটি দ্বিপদীর অন্ত্যশব্দ দু'টির উচ্চারণ হবে অভিন্ন, তবে সেগুলো বহন করবে ভিন্ন অর্থ। "গিয়ে আমি বইমেলা / কিনেছিনু বই মেলা" গোছের। 
~~~~~~~~~~~~~~~~~~~~~~~~~~~~~~~~~~~~~~~~~~~

২১.
শুনেছি, সে নাকি জুয়াচুরি করে
দিনরাত খেলে জুয়া, চুরি করে...

২২.
স্ত্রীর কাছে সেটা মাগনা পেলেও পতি তার
টাকা ব্যয় করে শরণ নেবেই পতিতার

২৩.
করলে কামাই
কমবে কামাই

২৪.
পাশের বাসায় এসেছে নতুন প্রতিবেশী
মনযোগ তার আমার বোনের প্রতি বেশি

২৫.
হলে রাগমোচন
হবে রাগ মোচন

২৬.
বয় সমীরণ - মৃদু ও কোমল
হেথা তুমি ত্যাগ করো না কো মল

২৭.
লিখলেই কিছু কবি, তা
হবেই হবে কবিতা?

২৮.
চোখে-মুখে ছেলেটির ভরা শুধু কামনা –
তবে বিছানায় সে যে পারে কোনও কামও না!

২৯.
নতুন যুগের দিন আমাদের
সব যা ভালো – দিন আমাদের!

৩০.
দেখলে রূপসী নারী
নিজেকে দমাতে নারি

