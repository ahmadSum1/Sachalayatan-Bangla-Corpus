ব্যঙ্গ বঙ্গাভিধান - ০৫



শব্দ নিয়ে এক ধরনের বালখিল্য এই খেলায় খেলোয়াড় (বা লেখোয়াড়) হতে পারেন যে কেউ। আমি নিশ্চিত, যতো ক্ষুদ্রাকৃতিই হোক না কেন, প্রায় সবারই আছে এমন শব্দার্থ সংকলন। ওসব শেয়ার করুন। জনতা জানুক। 
(সবিনয়ে বলে রাখি, এই লেখাটি লঘু রসসৃষ্টির লঘু প্রয়াস। তাই ব্যাকরণ- বা ভাষাগত শুদ্ধতা নিয়ে প্রশ্ন তোলাটা যুক্তিযুক্ত হবে না।
'বঙ্গাভিধান' নাম দিলেও লেখাটিতে কিছু ক্ষেত্রে আমাদের সকলের জানা ভিনদেশী কিছু শব্দের আশ্রয় নেয়া হয়েছে। )
_________
ব্যঙ্গ বঙ্গাভিধান 
৪১. অন্তর্ধান - চাল
৪২. মূলধন - শীতের সকালে ঠাণ্ডা পানিতে গোসল করার পর পুরুষাঙ্গের আকার (সবিনয়ে বলে রাখি, এটা আমার এক বন্ধুর কাছে শোনা)
৪৩. তামাশা - ব্রোঞ্জপদক জেতার প্রত্যাশা
৪৪. অশ্রুতচর - যে স্পাইয়ের কথা আগে শোনা যায়নি
৪৫. উপার্জন - সাইড ইনকাম
৪৬. মমত্ব - নিজেকে নিয়ে বড়াই করার অভ্যেস
৪৭. পরাজয় - মহান জয় (তুলনা: পরাশক্তি)
৪৮. কুহক - অন্যায্য
৪৯. অত্যাচার - ফর্মালিটিজের চূড়ান্ত (বিশ্লেষণ: অতি + আচার)
৫০. আদিরস - পুরনো মদ

