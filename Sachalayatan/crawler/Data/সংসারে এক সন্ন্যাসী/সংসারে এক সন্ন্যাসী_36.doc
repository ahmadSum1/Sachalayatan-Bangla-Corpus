সুরা পানের সুরা - ০৫



মদ্যপানানন্দ সত্তর গুণ বেড়ে যায় জামাত করে খেলে। পানাসরে গেলাশে গেলাশে ঠোকা দেয়া ঝংকার সশব্দে প্রকাশ করে সমবেত পানের মহিমা। আর পানপর্বটিকে পরবে পরিণত করে ফেলে জুতসই বা মোক্ষম কোনও টোস্ট। 
------

পুরুষ-ডাইনোসর ইঙ্গিতের সুরে মেয়ে-ডাইনোসরকে বললো:
- হবে নাকি?
- না, - আপত্তি জানালো মেয়ে-ডাইনোসর।
এভাবেই ডাইনোসর ক্রমশ বিলুপ্ত হয়ে গেল পৃথিবী থেকে। 
আসুন আমরা পান করি এই প্রত্যাশায়, মেয়েদের অদূরদর্শিতায় পৃথিবী থেকে মনুষ্যজাতির বিলুপ্তি ঘটবে না। 

মরুভূমি দিয়ে হেঁটে যাচ্ছে গাধা। যেতে যেতে পার হয়ে গেল একদিন, দু'দিন, তিনদিন... এক সপ্তাহ। অসহনীয় গরমে ভীষণ তেষ্টা পেলো তার। এক সময় তার চোখে পড়লো দুটো বালতি। একটিতে পানি, অন্যটিতে - ভোদকা। গাধাটি কী বেছে নিয়েছিল, আন্দাজ করতে পারেন? অবশ্যই পানি।
আমরা গাধা হবো না, পান করবো এই পাত্র-ভরা ভোদকা।

সরল রুশ কৃষককন্যা মাশা মাটি কোপাচ্ছিল বাগানে। হঠাত্ ধাতব কী একটা ঠেকলো কোদালে। সাবধানে মাটি সরিয়ে মাশা সবিস্ময়ে দেখলো মিশরের ফারাওয়ের কফিন। এটি কোত্থেকে এলো আমাদের পূণ্যভূমিতে, বলা কঠিন। কিন্তু যা সত্য, তা মানতেই হয়।
কফিনটি মাটি থেকে তুলে ঢাকনা খুলে মাশা দেখলো ফারাওয়ের মমি। ঠিক জীবন্ত যেন! বয়সে তরুণ, রূপবান। মাশার ভীষণ কষ্ট হতে লাগলো তরুণ ফারওয়ের জন্য। চোখ থেকে এক ফোঁটা পানি গড়িয়ে পড়লো তরুণের মুখে। ঠিক তক্ষুণি ঘটলো অলৌকিক ঘটনা - প্রাণ ফিরে পেলো তরুণ ফারাও।
- হে নারী, - বললো সে, - তোমাকে কৃতজ্ঞতা প্রকাশের ভাষা আমার নেই। তাই তোমার যে-কোনও দশটি ইচ্ছে আমি পূরণ করতে চাই।
- দশটি ইচ্ছে পূরণের প্রয়োজন নেই, - মাশা বললো। - তার চেয়ে বরং একটি ইচ্ছেই পূরণ করুন দশবার।
-তথাস্তু, - বললো তরুণ ফারাও।
কী ইচ্ছে প্রকাশ করেছিল মাশা, অনুমান করতে পারছেন? 
তো যা-ই হোক, সেই ইচ্ছে পর পর সাতবার পূরণ করার পর প্রাণবায়ু বেরিয়ে গেল ফারাওয়ের।
আসুন, আমরা আমাদের পানপাত্র তুলে ধরি সরল রুশ কৃষককন্যা মাশার সম্মানে, আমাদের সমাজতান্ত্রিক ভূমিতে সামন্তবাদের উত্থান যে ঠেকিয়েছে। 

