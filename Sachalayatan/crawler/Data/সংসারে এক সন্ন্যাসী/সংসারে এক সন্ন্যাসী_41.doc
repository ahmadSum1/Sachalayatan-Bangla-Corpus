ছোট্ট গোল রুটি - ২৯



একজোড়া হাইবুটের ডায়রি থেকে
অজ্ঞাত লেখক
সোমবার
চমত্কার রোদ বাইরে। মোলায়েম আবহাওয়া। চারদিক শুকনো খটখটে। অথচ আমরা স্রেফ ঘরে বসা। কোনো মানে হয়!
বুধবার
দেয়ালের বাইরে মনোহর গ্রীষ্ণকালীন সন্ধ্যা। মন্থর বাতাস আদরের স্পর্শ দিচ্ছে শরীরে। অথচ আমরা সারাটা দিন এই বদ্ধ আলমারিতে।
শুক্রবার
পুরো এই সপ্তাহ জুড়েই অসাধারণ আবহাওয়া। আর আমরা, দুই গর্দভ, ভ্যাপসা ঘরে বসে আছি বেকার।
রোববার
এ কী অবিচার! একটা দিন মাত্র বেরিয়েছি ঘর ছেড়ে, অমনি বৃষ্টি, কাদা! অসহ্য!
------------------
(খুদে রসগল্পের এই সিরিজে প্রকাশিতব্য অধিকাংশ গল্পই সোভিয়েত যুগের। রুশ ছাড়াও ইউক্রেনীয়, বেলারুশীয়, জর্জিয়ান বা অন্য সোভিয়েত প্রজাতন্ত্রগুলোর লেখকদের লেখা গল্পের অনুবাদও ছাড়া হবে এই সিরিজে। গল্পগুলো অবশ্যই মজার কৌতুকের মতো হাসি-উদ্রেককারী নয়, তবে পাঠকদের মনের ভেতরে একটা মুচকি হাসি যদি অন্তত জেগে ওঠে, তাতেই আমার তৃপ্তি।
অধিকাংশ গল্পই রুশ ভাষা থেকে অনূদিত। কয়েকটি ইউক্রেনীয় থেকে। )

