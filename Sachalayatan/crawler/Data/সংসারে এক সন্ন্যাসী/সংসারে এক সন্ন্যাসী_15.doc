দ্বিপদীপঞ্চক - ০৪




এই ছড়াগুলোয় বাংলা শব্দের শ্রুতিমাধুর্য ও ধ্বনি-দ্যোতনার বৈচিত্র্য প্রকাশ করার চেষ্টা (অপচেষ্টাও বলা যেতে পারে) করা হয়েছে মূলত।
আর তাই এসবে কোনও বক্তব্য বা ভাব-পারম্পর্য খুঁজে না পেলে রচয়িতাকে দোষারোপ করা যাবে না কোনওমতেই  

১৬.
বংশটাকে ধ্বংস করে অংশ পেয়েই হর্ষিত? –
লগ্ন এ, হায়, ভগ্ন মনের – মগ্ন পাড়া-পড়শি তো!

১৭.
চ্যাপ্টামুখো ল্যাপটপেতে ম্যাপটা দ্যাখে অ্যামনে কি?
যক্ষা থেকে রক্ষা পেয়েও অক্কা পেলে ক্যামনে কী!

১৮.
বক্তা যদি ঠক, তাহলে তক্তাপেটাই কর, তবে
স্পষ্ট জানি, নষ্ট জীবন কষ্টে কাটায় গর্দভে।

১৯.
“চামড়া-বণিক” আমরা ক’জন "কামরাঙা"-তে মগ্ন, তাই
কান্তি দেখে ভ্রান্তি এলেও শান্তি জাগায় নগ্নতাই।

২০.
রিক্ত মনে তিক্ত কথায় ধিক তো দিলে অগণ্য।
রেশটা রাখার চেষ্টা করেও শেষটা হলো জঘন্য 

