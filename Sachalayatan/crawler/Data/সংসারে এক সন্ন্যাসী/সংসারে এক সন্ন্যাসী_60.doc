কামরাঙা ছড়া - ১৫



চাঁদ-দেখতে-গিয়ে-আমি-তোমায়-দেখে-ফেলেছি অবস্থা। কালরাঙা সিরিজের জন্য সোভিয়েত রাজনৈতিক লোকসাহিত্যে  অনুবাদ- ও প্রকাশযোগ্য ছড়া খুঁজতে গিয়ে কামরাঙা ছড়ার আইডিয়া পেয়ে গেলাম। গ্যাগারিন বিষয়ক ছড়াটি সেই আইডিয়া অবলম্বনে রচিত।
২৭.
 মহাকাশভ্রমণ
আমার প্রেমিক গ্যাগারিন যেই শোয় বিছানায় মোর পাশে,
শরীরে মোদের রকেট-গতিতে কাম-বাসনার তোড় আসে।
জড়িয়ে যখনই ধরে সে আমাকে, ঠিক যেন মহাকাশযানে
ভরহীন দেহে উড়ি পৃথিবীর কক্ষটি ছেড়ে আসমানে!
২৮.
 চেয়েছিনু দু'জনেই
ফুচকা ও চটপটি পেট ভরে সাঁটিয়ে
সারাবেলা মুখোমুখি পার্কেতে কাটিয়ে
চেয়েছিলে খুব তুমি, চেয়েছিনু আমিও
দু'জনেরই টান ছিলো একই পথগামীও।
হলো না পূরণ তবু আমাদের লক্ষ্য -
আশেপাশে ছিলো না যে টয়লেট-কক্ষ! 
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)

