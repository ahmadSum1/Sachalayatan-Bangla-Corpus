ছোট্ট গোল রুটি - ৩৩



ছড়ার উন্মাদনার মাঝে একটু রুটি খেয়ে নেয়া যাক 
~~~~~~~~~~~~~~~~

প্রেমিকা 

লেভ করসুনস্কি 

– তুমি আমার জন্যে ঝাঁপ দিতে পারবে পাঁচতলা থেকে? – জিজ্ঞেস করলো প্রেমিকা।
– পারবো।
আমি ঝাঁপ দিলাম। 
– দুরন্ত গতিতে ছুটে চলা ঘোড়াকে থামাতে পারবে?
আমি থামিয়ে দেখালাম।
– মাস্তান ছোকরাদের ধরে ধরে পুলিশে দিয়ে আসতে পারবে?
কয়েক মাস্তানকে খুঁজে বের করে দিয়ে এলাম পুলিশের হাতে।
– এখন তুমি আমাকে বিয়ে করবে? – জিজ্ঞেস করলাম।
– না, – দীর্ঘশ্বাস ফেললো প্রেমিকা, – তুমি বড্ড বেশি অনুগত। আমি বিয়ে বসবো গরোখভের সাথে। ওর জন্যে আমি ঝাঁপ দিয়েছিলাম ন’তলা থেকে। 

~~~~~~~~~~~~~~
(খুদে রসগল্পের এই সিরিজে প্রকাশিতব্য অধিকাংশ গল্পই সোভিয়েত যুগের। রুশ ছাড়াও ইউক্রেনীয়, বেলারুশীয়, জর্জিয়ান বা অন্য সোভিয়েত প্রজাতন্ত্রগুলোর লেখকদের লেখা গল্পের অনুবাদও ছাড়া হবে এই সিরিজে। গল্পগুলো অবশ্যই মজার কৌতুকের মতো হাসি-উদ্রেককারী নয়, তবে পাঠকদের মনের ভেতরে একটা মুচকি হাসি যদি অন্তত জেগে ওঠে, তাতেই আমার তৃপ্তি।
অধিকাংশ গল্পই রুশ ভাষা থেকে অনূদিত। কয়েকটি ইউক্রেনীয় থেকে। 
আজকের গল্পটি এক রুশ লেখকের।)

