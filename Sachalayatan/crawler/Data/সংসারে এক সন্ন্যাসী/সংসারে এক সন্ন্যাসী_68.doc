সোভিয়েত কালরাঙা ছড়া - ০১



সোভিয়েত যুগে প্রচলিত রাজনৈতিক লোকসাহিত্যের একটি অংশের নাম CHASTUSHKA - চার লাইনের ছড়া। জাপানি হাইকুর মতো ছন্দ- ও অন্ত্যমিলহীন নয়। অতিশয় শাণিত ও লক্ষ্যভেদী। বেশ কিছু CHASTUSHKA ইরোটিকও বটে। তেমন তিনটি ছড়ার অনুবাদ সচলায়তনের পাঠকদের সঙ্গে শেয়ার করতে ইচ্ছে হলো খুব। যদিও...
যে-দেশটি ভেঙে যাবার পর কেটে গেছে সতেরোটি বছর, সেই দেশের রাজনৈতিক লোকসাহিত্য, যা সম্পূর্ণতই গোপনভাবে রচিত ও প্রচারিত সেই সময়ে, বর্তমানে কোনও আবেদন সৃষ্টি করতে পারবে কি না, তা নিয়ে আমি রীতিমতো সংশয়াক্রান্ত।
নতুন প্রজন্মের পাঠকদের কাছে ছড়াগুলোর পটভূমি তুলে ধরতে সামান্য ধারাভাষ্য যোগ করতে হয়েছে  । তা অন্যদের বিরক্তি উত্পাদন করলে ক্ষমাপ্রার্থী। 
___________
১.
(কমিউনিজম নামের মতবাদটির ব্যবহারিক অনুপযুক্ততা প্রকাশ করতে কাস্তে-হাতুড়ি প্রতীকটি ব্যবহার করা হয়েছে)
ডানদিকে হাতুড়ি ও বাম দিকে কাস্তে
করো যতো ব্যবহার আল্লার ওয়াস্তে...
ফোসকা পড়েও হাতে ওঠে যদি ছালটা
ফল তবু পাবে না কো, পাবে শুধু বালটা!  
২.
(কমিউনিজম নামের স্বর্গের লোভ-দেখানো কমিউনিস্ট পার্টির কাছে জনসাধারণের প্রত্যাশা ছিলো আকাশছোঁয়া। কিন্তু বাস্তবতা ছিলো রীতিমতো হতাশাব্যঞ্জক।)
- আমজনতার মেজাজ খারাপ: পার্টি খুবই দিচ্ছে কম!
- দেখছো না তো একটু ভেবে,
সক্কলকেই পার্টি দেবে?
পার্টিকে কি খানকি ভাবো? নেই বুঝি তার লাজ-শরম! 
৩.
(সোভিয়েত শাসনামলের অন্যতম একটা "ট্রেডমার্ক" ছিলো দোকানে খাদ্যদ্রব্যের সংকট)
নেই তেল, নেই চিনি, নেই মাছ-মাংস
সসেজ-মাখন নেই, নেই অধিকাংশ
দোকানেই। তবে ডিম দেখি শুধু শয্যায় -
স্বামীর দু'পা-র মাঝে ঝোলে নির্লজ্জায়।

