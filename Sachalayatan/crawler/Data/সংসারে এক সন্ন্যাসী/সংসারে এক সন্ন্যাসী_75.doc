কামরাঙা ছড়া - ১৩



ইয়োরোপ-আমেরিকার অনেক দেশেই এই রীতিটি প্রচলিত। বসন্তকালের শুরুর দিকে ঘড়ির কাঁটা এগিয়ে দেয়া হয় এক ঘণ্টা, আর এক ঘণ্টা পিছিয়ে দেয়া হয় হেমন্তের শেষভাগে। লক্ষ্য - বিদ্যুত্ সাশ্রয় । 
গত শনিবার দিবাগত রাতে সময় এগিয়ে দেয়া হলো এক ঘণ্টা। আজকের পর্বের প্রথম ছড়াটি এই বিষয় সংশ্লিষ্ট বলে ভূমিকার এই ভ্যাজরভ্যাজরটি ফাঁদতে হলো।
এই পর্বে খাইষ্টাত্ব বেশ মাইল্ড বলেই আমার ধারণা।  তাই নাউজুবিল্লাহ- ও বদনাপ্রেমীরা হতাশ হতে পারেন।  
(এই সিরিজের অধিকাংশ ছড়াই মৌলিক। তবে বেশ কয়েকটির আইডিয়া পেয়েছি রুশ ইরোটিক ফোকলোর থেকে। আর গোটা দু'-তিনেক আছে ইংরেজি ছড়ার ভাবানুবাদ।)
_____________
২৫.
সময়বিভ্রাট 
সময় এগোলো একটি ঘণ্টা - হলো না কাজের কাজ তাতে
দেহঘড়ি চলে আপন গতিতে নিজ সময়ের রাস্তাতে।
আগে নিয়মিত কামভাব কতো
ভোরে বিছানায় হতো উদ্যত -
কামভাব সেই জাগে ইদানীং অফিস যাবার বাসটাতে  
২৬.
অভ্যেস 
প্রেমিককে যেই চুমু খেতে যাই - দেয় সে আমাকে সরিয়ে,
ঠ্যালা দিয়ে ফেলে দেয় সে আমাকে, ধরি যদি তাকে জড়িয়ে।
এটা করে নাকি অভ্যাসবশে
বলেছে সে-কথা প্রায় জনা দশে -
ফুটবল মাঠে ব্যাক পজিশানে সে নাকি তুখোড় লড়িয়ে। 

