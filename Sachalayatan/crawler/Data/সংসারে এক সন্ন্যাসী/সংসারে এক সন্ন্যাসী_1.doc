উর্দিবাণী - ০২



হিমুর ব্লাডি কৌতুকমালা থেকে অনুপ্রাণিত। 
রুশ ভাষায় সামরিক কৌতুকের জনপ্রিয় একটি ধারা থেকে সংগৃহীত কিছু বাক্যের অনুবাদ-সংকলন এই সিরিজ। বাক্যগুলো সামরিক মুখগহ্বর নিঃসৃত বলে প্রচলিত ধারণাটি সঠিক কি না, নিশ্চিত নই।

১১.
সামরিক বাহিনীতে সবাই স্বেচ্ছাসেবক হতে বাধ্য।

১২.
কর্নেল স্যারের নির্দেশ অনুযায়ী আগামী সোমবার থেকে শীতকাল শুরু হবে।

১৩.
যুদ্ধের সময় গুলি ফুরিয়ে গেলেও গুলি চালিয়ে যেতে হবে শত্রুপক্ষকে “কনফিউজ” করতে।

১৪.
আমার পদবী – মেজর ইভানভ।

১৫.
জলদি জলদি রাস্তা থেকে বরফ পরিষ্কার করো। দেখছো না, গলে যাচ্ছে!

১৬.
সামরিক বাহিনীর অনেক ব্যাপার-স্যাপার অর্থহীন বটে, তবে সেগুলো সঠিক।

১৭.
আবার তোমার গালে খোঁচা-খোঁচা দাড়ি? হঠাৎ এখন যদি যুদ্ধ শুরু হয়? তুমি এই অবস্থায় যুদ্ধে যাবে?

১৮.
“এক” বলার সাথে সাথে মাটি থেকে লাফ দিয়ে ওপরে উঠবে। “দুই” বললে নামবে।

১৯.
যে-কোনও বিষয়ে থাকতে পারে দু’টি মতামত: একটি ভুল, দ্বিতীয়টি আমার।

২০.
তোমাদেরকে মাথা দেয়া হয়েছে চিন্তা করার জন্যে নয়, “ইয়েস, স্যার” বলার জন্যে। 

