অনুবাদের হ্যাপা: সাহায্য চাই



আন্তোন চেখভের একটি গল্পের ইংরেজি নাম: THE LADY WITH THE DOG. বছর কয়েক আগে এই গল্পটি অনুবাদ করার বাসনা হয়েছিল। কিন্তু সীমিত ভাষাজ্ঞানের কারণে অতি সহজ-সরল এই নামটির জুতসই বঙ্গানুবাদ করতে না পারায় বাসনাটি তখন "কিল্ড ইন দ্য ফিল্ড" হয় (মাঠে মারা যায়)। 
সচলায়তনের সব বাঘা-বাঘা লেখক (অতিথি লেখকদেরও হিসেবের বাইরে রাখছি না), বাংলায় তাঁদের অগাধ দখল ও স্বচ্ছন্দ বিচরণ, আমাকে এই নামটি অনুবাদে সাহায্য করবেন আশা করি। অনুবাদটি যথাসম্ভব মূলানুগ হলে ভালো হয়। মূল থেকে একটু দূরে "নারী ও তার সারমেয়" জাতীয় অনুবাদ আমার মাথায় এসেছিল, বাতিল করে দিয়েছি। 
গল্পটি অনুবাদের ইচ্ছে আর নেই। কিন্তু THE LADY WITH THE DOG গল্পটির বাংলায় নাম কী হতে পারে, সেই কৌতূহল রয়ে গেছে ষোল আনা। 

