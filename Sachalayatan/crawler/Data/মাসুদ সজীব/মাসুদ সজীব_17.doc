২০১৪ সালে সচলায়তনে উল্লেখযোগ্য লেখা কোনগুলো?



সময়ের নিয়মেই সময় বয়ে চলে, সেই বয়ে চলাতে ভবিষৎ একসময় বর্তমানে এসে পৌছে আর বর্তমান একদিন অতীত হয়ে স্মৃতি হয়ে বেঁচে থাকে। সেই ফেলে আসা অতীতের ভুল-চুক যেমন আমাদেরকে আগামী দিনের পথ চলাতে আরো সাবধান করে, তেমনি অতীতের অর্জন ভবিষ্যতের অজানা পথে সাহসের প্রদীপ জ্বেলে রাখে। ২০১৪র সেই অর্জনের গল্প, আনন্দ-বেদনার গল্প কিংবা ভুল-চুকের গল্প প্রিয় সচলাতায়নে প্রতিটি দিন উঠে এসেছে অসংখ্য সচল-হাচল আর অতিথিদের হাত ধরে। সচলকে যারা নিজের একটা অংশ মনে করেছে, ভালোবেসেছে তারা সারাটি বছর পাশে থেকেছে। নিজের ভালোলাগা, ভাবনা আর দায়িত্ব থেকে চিন্তা-ভাবনা, গবেষনা কর্ম, সৃষ্টিশীলতা প্রকাশ করেছে।
গতবছর আনোয়ার সাদাত শিমুল  ভাই এমন একটি পোষ্ট দিয়েছেন যার মাধ্যমে তিনি সকলের কাছেই আহ্বান করেছিলেন ২০১৩ সালের ভালোলাগার, ভাবনার খোরাক সৃষ্টিকারী, সচেতনতাবোধ জাগ্রতকারী পোষ্টগুলোর লিংক সহ নাম মন্তব্যের ঘরে প্রকাশ করতে। সেই লেখার মন্তব্যের ঘরে সকলের অংশগ্রহনের ফলে অনেক অনেক গুরুত্বপূর্ণ লেখা এক পোষ্টে সন্নিবেশিত হয়েছিলো। আমি ভাবলাম এবারও নিশ্চিয় শিমুল ভাই তা করবেন, কিন্তু সচলের ঘরে উনি এখন বেশ অনিয়মিত। তাই সেই পুরানো নিয়মে অনেকগুলো গুরুত্বপূর্ণ লেখা একসাথে দেখার এবং অন্যের কাছে তুলে ধরার প্রয়াসে আমিও ২০১৪ সালে সচলে প্রকাশিত ভালোলাগার উল্লেখযোগ্য লেখাগুলোর নাম মন্তব্যের ঘরে লিংক সহ দেওয়ার অনুরোধ করছি। যে লেখাগুলো আমরা ছড়িয়ে দিয়েছি ফেসবুক-ইমেল সহ তথ্যযোগাযোগের সকল মাধ্যমে।
আগের ধারাবাহিকতায় এ পোস্টও ঠিক প্রচলিত জরিপ নয়, কিংবা সেরা লেখার তালিকা করার চেষ্টা নয়। বরং, ২০১৪ সালের সচলায়তনের কিছু গুরুত্বপূর্ণ লেখার তালিকা তৈরির চেষ্টা।
সবার পদ চারণায় সচল সারা বছর জেগে থাকুক মুক্তিযুদ্ধের চেতনা আর সত্য কথনে। সবাইকে নতুন বছরের শুভেচ্ছা।

