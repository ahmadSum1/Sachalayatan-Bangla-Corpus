দেশপ্রেম



হুমায়ুন আজাদের দেশপ্রেম কবিতা টি এই কয়েক দিন মাথার ভিতর ঘুরছে। কতটা বিরক্তি আর হতাশা নিয়ে হুমায়ুন আজাদ এই কবিতাটি লিখেছেন এখন তা বুঝতে পারি। আসলে নিজেই এখন সেই চরম বিরক্তি, হতাশা আর ঘৃনা নিয়ে দিন কাটাচ্ছি।
আপনার কথা আজ খুব মনে পড়ে, ডক্টর জনসন।
না, আপনি অমর যে-অভিধানের জন্যে, তার জন্যে নয়, যদিও আপনি
তার জন্যে অবশ্যই স্মরণীয়। আমি অত্যন্ত দুঃখিত তার জন্যে
আপনাকে পড়ে না মনে। আপনাকে মনে পড়ে, তবে আপনার
কবিদের জীবনীর জন্যেও নয়, যদিও তার জন্যেও আপনি অবশ্যই
স্মরণীয়। আমি আবার দুঃখিত, ডক্টর জনসন। আপনার কথা মনে পড়ে
সম্পূর্ণ ভিন্ন কারণে; আপনার একটি উক্তি আমার ভেতরে বাজে
সারাক্ষণ। আড়াই শো বছর আগে একবার আপনার মুখ থেকে
বের হয়ে এসেছিলো একটি সত্য যে দেশপ্রেম বদমাশদের
শেষ আশ্রয়। আপনার কাছে একটি কথা জানতে খুবই ইচ্ছে করে
স্যামুয়েল জনসন;-
কী ক’রে জেনেছিলেন আপনি
এই দুর্দশাগ্রস্ত গ্রহে একটি দেশ জন্ম নেবে একদিন,
যেখানে অজস্র বদমাশ লিপ্ত হবে দেশপ্রেমে? তাদের মনে ক’রেই কি
আপনার মুখ থেকে উচ্চারিত হয়েছিলো এই সত্য?
ডক্টর জনসন, আপনি আনন্দিত হবেন জেনে যে বদমাশরা
এখানে দেশের সঙ্গে শুধু প্রেমই করছে না, দেশটিকে
পাটখেতে অলিতে গলিতে লাল ইটের প্রাসাদে নিয়মিত করছে ধর্ষণ।
"দেশপ্রেম"
কাব্যগ্রন্থঃ 'কাফনে মোড়া অশ্রুবিন্দু'
হুমায়ূন আজাদের এই কবিতাটি এখন চরম সত্য হয়ে দেখা দিয়েছে বাংলাদেশ। কোটি টাকা খরচ করে লক্ষ মানুষ দিয়ে জাতীয়  সঙ্গীত পরিবেশন করে বিশ্বরেকর্ড করার প্রতিযোগিতায় নামছি আমরা। দেশপ্রেম ও তাহলে এখন প্রতিযোগিতার বিষয়? বাঙালিই যেন পৃথিবীর সেরা দেশপ্রেমিক এটা প্রমাণ করতেই হবে এই পণে নেমেছে সরকার। কিন্তু সত্যি হলো বাঙালি মোটেও পৃথিবীর সেরা দেশপ্রেমিক দেশ নয়। এখনো এই দেশে হাজার হাজার মানুষ ভিনদেশী পতাকা নিজের মাঠে নিয়ে খেলা দেখতে যায়, মুখে নির্লজ্জের মতো সেই সব পতাকা আঁকে, নিজের বাড়ির ছাদে ভিনদেশী পতকা উড়ায় দিনের পর দিন। এগুলো কোনটাই করে তারা লজ্জিত হয় না কোনদিন। নিজেদের সংস্কৃতিকে এখানে বেশি ভাগ মানুষ ধারণ করেনা নিজের মাঝে, নিজেদের সঙ্গীত, চলচ্চিত্র কিংবা নাটক নিয়ে নাক সিটকায় আর মজে থাকে ভিনদেশী সংস্কৃতিতে।
একদিন জাতীয়  সঙ্গীত গাইলে যেমন কেউ দেশপ্রেমিক হয় না তেমনি একদিনে জাতীয় সঙ্গীত গাওয়ায় দেশপ্রেমিক জাতি প্রমাণিত হয়না. আর এভাবে শিশুর মাঝে দেশপ্রেম ছড়িয়ে দেওয়া যাবে এমনটাও আমি বিশ্বাস করি না। ছোটবেলা থেকে দেশের প্রতি ভালোবাসার বীজ বুনে দিতে না পারলে বড় হয়ে যতই জাতীয় সংগীত চর্চা করা হোক তাতে কোন ফল আসবে না। যদি দেশপ্রেমকে সর্বক্ষেত্রে সমভাবে জাগ্রত করতে চান তাহলে সবার আগে মাদ্রাসাগুলোতে প্রতিদিন জাতীয় সঙ্গীত গাওয়া বাধ্যতা মূলক করুন। বিস্ময়কর হলেও সত্য বাংলাদেশের কোন মাদ্রাসায় জাতীয় সঙ্গীত গাওয়া হয় না। লক্ষ লক্ষ মাদ্রাসার শিশু ছোটবেলা থেকেই জাতীয় সঙ্গীত থেকে দূরে থাকবে, জাতীয় পতাকা আর দেশের ইতিহাস থেকে দূরে থাকবে আর আপনি আশা করবেন তারা সবাই খুব দেশপ্রেমিক হবে সেটা ভুল। আর ঠিক সেই কারনেই মাদ্রাসা পড়ুয়া কমবেশী সবাই তাই পাপিস্থান সাপোর্ট করে, আরব বিশ্ব-আরব বিশ্ব করে মুখে ফেনা তুলে ফেলে। সঠিক বয়সে সঠিক জায়গায় পরিবর্তনের বীজ (দেশপ্রেম) বপন করতে না পারলে কখনো ভিনদেশী প্রেমী হওয়া বন্ধ করা যাবে না. তাই সবার আগে মাদ্রাসাগুলোতে প্রতিদিন জাতীয় সঙ্গীত চর্চা বাধ্যতামূলক করুন । এর পাশাপাশি ইংরেজি মাধ্যম এবং শহরে বাসা বাড়িতে অবস্থিত কিন্ডার গার্ডেনেও এই আইনের সঠিক প্রয়োগ করুন। তাহলেই হয়তো নিজের মাঠে ভিনদেশী পতাকা হাতে দেখার লজ্জা আর পেতে হবে না।
মাসুদ সজীব

