অন্ধ বংশীয় বিশ্বাস এবং পাকিস্থান সাপোর্ট



মানুষের সকল দৈহিক বৈশিষ্ট্য নিয়ন্ত্রন করে মূলত ২২ জোড়া জিন। যা বংশানুক্রমিক ভাবে পিতা-মাতা থেকে সন্তানের মাঝে বাহিত হয়। কিন্তু মানুষের মনোজগত, মানুষের বোধ, ভালোলাগা টুকু থাকে সতন্ত্র. এগুলো জিনগত বৈশিষ্ট্য নয়, এগুলো আনিত বৈশিষ্ট্য. যা মানুষ নিজ চেষ্টায় নিজের মাঝে ধারন করে। এই বোধ, ভালোলাগা, আর মনোজগত টুকু সতন্ত্র ভাবে গড়ে তুলতে সাহায্য করে শিক্ষা। কিন্তু এই সতন্ত্র বিষয়গুলোকেও আমরা অপরিবর্তনীয় জিনের মতো করে অপরিবর্তনীয় বংশীয় বৈশিষ্ট্য করে ফেলেছি ব্যাক্তি আর সামাজিক জীবনে। আমাদের মনোজগত তাই অনেকটা হয়ে গেছে পরিবারের মনোজগত, আমাদের বোধ হয়ে ওঠেছে দিনে দিনে পারিবারিক বোধ। এর বাইরে আরো একটি গুরুত্বপূর্ণ বিষয় থাকে মানুষের জীবনে, যার ও হওয়া উচিত ছিলো সতন্ত্র কিন্তু শিঙ্খলায়িত সামাজিক আর রাষ্ট্রীয় ব্যবস্থাপনায় সেটিও হয়ে ওঠেছে DNA এর মতো অপরিবর্তনীয়। আর তার নাম হলো ”বিশ্বাস”। সেই বিশ্বাস বেশ কয়েকটি ভাগে বিভক্ত, ধর্মীয় বিশ্বাস, রাজনৈতিক বিশ্বাস, ভালোলাগার বিশ্বাস।
সব বিশ্বাস যে ক্ষতিকর এমন নয়, কিন্তু কিছু কিছু বিশ্বাস অবশ্যই ক্ষতিকর। অন্তত যেগুলোর সাথে দেশ, জাতি, মানবিকতা আর ন্যায়-অন্যায় জড়িত। কিন্তু বংশীয় বিশ্বাসে বিশ্বাসী হয়ে অনেকেই অন্ধের মতো বিশ্বাস করে যায় অনেক কিছু। এই অন্ধ বিশ্বাসের মাঝে রাজনৈতিক বিশ্বাস অন্যতম। আমাদের রাজনৈতিক ভালোলাগার পুরোটাই পারিবারিক। পারিবারিক রাজনৈতিক বিশ্বাসকে মেনে নিলেই যে ভুল তা কিন্তু নয়, কিন্তু ভুল কি সঠিক তা যাচাই করে নেওয়া প্রত্যেক শিক্ষিত মানুষের দায়িত্ব। শিক্ষার মূল কাজ হলো ভুল আর সঠিক কে বাছাই করা, আর বাছাই করে সঠিক টিকে মেনে নেওয়া। উপর থেকে চাপিয়ে দেওয়া কিছুকে বিনা প্রশ্নে মেনে নেওয়া সু-শিক্ষার বৈশিষ্ট্য নয়। আমাদের দেশে বেশি ভাগ ক্ষেত্রে রাজনৈতিক বিশ্বাসে দেখা যায় বাবা (পরিবার) যে দলকে সাপোর্ট করে সন্তানও ঠিক সেই দলকে সাপোর্ট করে। হুম এটা ঠিক বিশ্বাস আর ভালোলাগার জগতটা গড়ে দিতে বাবা-মায়ের একটা বড় অবদান থাকে। কারন প্রথম জীবনে পরিবারের ছোট্ট গন্ডিতে আমাদেরকে বড় হতে হয়, আমাদের চেনা-জানার জগতটা ছোট থাকে, তাই আমরা তাদের বিশ্বাস আর ভালোলাগাকে পবিত্র আর অপরিবর্তনীয় জানি। কিন্তু একসময় আমরা পরিবারের ক্ষুদ্র গন্ডিকে পেছনে ফেলে মুক্ত পৃথিবীতে আসি। আস্তে আস্তে নিজের ভিতর বাঁচিয়ে রাখা পারিবারিক বিশ্বাস আর ভালোলাগার সাথে বাস্তবতার দূরত্ব দেখতে পাই, সেই দূরত্ব তৈরি করে দেয় সু-শিক্ষা। আর যে সেই দূরত্বটুকু দেখতে পায়না, অন্ধ বিশ্বাস থেকে সরে আসে না তার জীবনে শিক্ষা শুধু মাত্র একটি কাগজের সার্টিফিকেট।
ধর্মীয় বিশ্বাস ও ক্ষতিকর যখন সেটি অন্ধ আর নীতিহীন হয়। যেমন অনেক বাঙালি নির্লজ্জের মতো হিটলারকে সাপোর্ট করে, তার গুনগান গায়। অথচ তারা ঠিক জানে না এই নরপশু ৬০ লক্ষ নিরীহ মানুষকে হত্যা করেছে। না নিহত রা ঠিক নিরীহ ছিলো না এইসব বাঙালির চোখে, তারা নাকি মুসলমানের শত্রু ছিলো, ৬০ লক্ষ ইহুদিকে হত্যা করেও ভুল বিশ্বাসে বেড়ে ওঠা কিছু বাঙালির কাছে হিটলার একজন মহানায়ক। হিটলারকে সাপোর্ট করার পেছনে ছোটবলো থেকে চাপিয়ে দেওয়া পারিবারিক অন্ধ ধর্মীয় বিশ্বাস পুরোটাই দায়ী। হিটলারকে সাপোর্ট কিংবা ঘৃনা করা মানবিকতার সাথে জড়িত, ন্যায়বোধের সাথে সম্পর্কিত। সেখানে সাম্প্রদায়িক বিশ্বাস আসবে না, সেখানে দেশ-কাল আর মানচিত্র আসবেনা। হিটলারকে সাপোর্ট করা যতটা অন্যায় তারচেয়ে লক্ষ কোটি গুন অন্যায় পাপিস্থান নামক নষ্ট ভূ-খন্ডটিকে সাপোর্ট করা।
যারা আমার দেশের ৩০ লক্ষ মা-বোনকে হত্যা করলো, আমাদের উপর ইতিহাসরে বর্বরতম অত্যাচার করলো তাদের কে আমরা কিভাবে সাপোর্ট করি? কিভাবে তাদের পতাকা নিজের মুখে আঁকি? কিভাবে ব্যানারে লেখি আফ্রিদি প্লিজ ম্যারি মি? পাপিস্থান তো আমার অস্তিত্বের সাথে বেঈমানী করেছে, আমার মাকে অপমান করেছে, লাঞ্চিত করেছে, হত্যা করেছে আমার পূর্ব পুরুষদের। পাপিস্থানকে সাপোর্ট করা মানে কি আমার মায়ের সাথে বেঈমানি করা নয়, আমার ভাইয়ের রক্তের সাথে বিশ্বাস ঘাতকতা করা নয়? যাদের সাথে যুদ্ধ করে লক্ষ প্রাণের বিনিময়ে আমারা স্বাধীনতা পেয়েছি, যাদের বিরুদ্ধে এক সাগর রক্ত দিয়ে আমরা আমাদের অধিকার প্রতিষ্ঠিত করেছি তাকে আপনি ইসলামের দোহাই দিয়ে সাপোর্ট করছেন? মুসলামানি তত্ত্ব দিয়ে তাদের সাপোর্ট করছেন? পারিবারিক ভালোলাগার থেকে সাপোর্ট করছেন? কোথায় ছিলো ৫২ আর ৭১ এ এই তত্ত্ব? তারা তো গুলি চালানোর সময় মুসলমান খুঁজেনি। তাহলে আপনি কি করে তাদের সাপোর্ট করছেন? কিসের ভিত্তিতে? খেলার সাথে রাজনীতি মিশাবেন না এই তত্ত্ব দিয়ে? সেটাও অচল, এটি রাজনীতি নয়, এটি নিজের অস্তিত্বের প্রশ্ন, দেশপ্রেমের প্রশ্ন, পূর্বপুরুষের প্রতি কৃতজ্ঞতা প্রকাশের প্রশ্ন। এটিকে আপনি কোন অজুহাত দিয়ে পাশ কাটিয়ে যেতে পারবেন না। এই বঙ্গে জন্মে, এই বাংলার বীর সন্তানদের রক্তে ভেজা বাংলায় দাঁড়িয়ে যদি আপনি পাপিস্থান সাপোর্ট করেন তবে আপনাকে বেঈমান বলতে আমার বুক কাঁপবেনা। আপনার জন্যে এক গাল থুথু আর একবুক ঘৃনা ছাড়া দেওয়ার মতো আর কিছুই থাকবে না। সেই ঘৃণা প্রকাশের আগে আপনাকে একটা গল্প বলি..
সময় টা ৭১ এর এপ্র্রিল মাস, প্রচন্ড গরমের রাতে খাওয়া শেষ করে আপনি, আপনার মা-বাবা ভাইবোন সবাই যার যার মতো ঘুমের আয়োজন করছেন। এমন সময় শুনলেন বাহিরে প্রচন্ড গোলাগুলি, ভয় পেয়ে সবাই এক রুমে জড়ো হলেন, এর মিনিট ৫ পর আপনাদের দরজায় কারা যেন কড়া নাড়ছে। আপনি বুঝে গেছেন কারা এসে গেছে মৃত্যু পরোয়ানা নিয়ে। আপনি তাকালেন আপনার মায়ের মুখের দিকে, রক্তশূন্য অসহায় মায়ের মুখ দেখে আপনি কি তখন আবেগহীন থাকতে পেরিছিলেন? আপনার ছোট ভাইটি মাকে জড়িয়ে আছে, ভয়ে সে তাকাতে পারছে না। অথচ ওই বয়সে তো ওর মৃত্যু ভয় কি সেটাতো জানার কথা ছিলো না, আপনা ১২ বছর বয়সী বোনটির চোখেও দেখলেন অজনা আতংক আর মৃত্যু ভয়। বাবা ছলছল চোখে তাকিয়ে আছে বড় নড়বড়ে দরজাটির পানে। তারপর দরজা ভেঙ্গে ঘরে ঢুকলো সাচ্চা মুসলমান পাকিস্থানি হানাদার রা। লাইনে দাঁড় করালো আপনাদের সবাইকে, চোখ আর হাতটুকু বেঁধে দিলো সবার। সেই সময়টা কি আপনার কাছে অনন্ত মনে হয়নি? আপনি কি তখন শেষবারের মতো মমতাময়ী মায়ের বুকটি চিন্তা করতে চেয়েছিলেন, বাবার প্রচন্ড সাহসী মুখটাকে কি আপনার মনে হয়নি তখন পরাজিত সৈনিকের মতো? শেষবারের মতো কি আদুরে ছোট ভাইটিকে একবার কোলে নিতে ইচ্ছে হয়নি আপনার? সদ্য কৈশোরে পা দেওয়া বোনটিকে যারা নেকড়ের মতো খুঁটিয়ে রক্তাত্ত করলো আপনার সামনে, আপনি কি সেই বোনটির কাছে একবার ক্ষমা চাইবেন ভাবেন নি..? এমন অসংখ্য ভাবনার জাল বুনার আগেই শুনতে পেলেন বুলেটের শব্দ, লুটিয়ে পড়লেন মা-লুটিয়ে পড়লেন বাবা, একে একে লুটিয়ে পড়লো আদরের ছোট ভাই আর জন্মেই মানুষ সম্পর্কে ভুল ধারনা নিয়ে কালের গর্ভে হারিয়ে যাওয়া বোনটি। গুলি আপনাকেও করেছিলো কিন্তু সেটি বুকে না বিদ্ধ হয়ে বাহুতে স্থান নিলো, আপনিও ভাবলেন এই বুঝি মৃত্যুর যন্ত্রনা শুরু, ভাবলেন মৃত্যুর মধ্য দিয়ে বুঝি বেঁচে গেলেন এই অসহ্য নরক থেকে। আপনি চোখ বুজে ফেললেন। কিন্তু অনন্ত সময়ের পর আবিষ্কার করলেন, আপনি দুর্ভাগ্যক্রমে মৃত্যুকে আলিঙ্গন করতে পারেননি। আপনি বেঁচে গেলেন আর এখনো বেঁচে আছেন.. মুক্তিযুদ্ধর ৪৩ বছর পর সেই আপনি কি পারবেন মুসলমান তত্ত্ব দিয়ে পাকিস্থানকে সাপোর্ট করতে? আপনি কি বলবেন তখন খেলার সাথে রাজনীতি মিশাবেন না? আপনি কি মেনে নিতে পারবেন আপনার সন্তানের পাকিস্থান সাপোর্ট করা কে? জানি পারবেন না, এমন পরিস্থিতির মাঝে দিয়ে যাওয়া কোন মানুষি কোনদিনও তা পারবেন না। পাকিস্থানকে সাপোর্ট করতে গেলেই আপনার অসহায় মায়ের মুখটি ভেসে ওঠবে, অবাক বিস্ময়ে পৃথিবী থেকে বিদায় নেওয়া ছোট ভাইটির কথা মনে পড়বে, রক্তাত্ত বোনটির কথা মনে পড়ে আপনাকে আবারো বেঁচে থাকার জন্যে অপরাধী করে যাবে...!
পারিবারিক ভালোলাগা থেকে কিংবা রাজনৈতিক ভুল শিক্ষা থেকে আপনি পাকিস্থানকে সাপোর্ট করছেন হয়তো, করার আগে অন্তত একবার এই গল্পের বেঁচে যাওয়া মানুষটির জায়গায় নিজেকে দাঁড় করান, চোখ বন্ধ করে একবার নিজের পরিবারকে নিয়ে যান সেই দৃশ্য কল্পে... আমি জানি এরপর কোন তত্ত্ব দিয়েই আপনি পাকিস্থান সাপোর্ট করা কে বৈধতা দিবেন না। পাপিস্থান তখন আপনার কাছে পৃথিবীর সবচেয়ে ঘৃণ্য শব্দ মনে হবে.. ! আসুন পাপিস্থানকে ঘৃণা করি, পরবর্তী প্রজন্মকে ৫২ থেকে শুরু করে ৭১ এর সত্য ইতিহাস টুকু জানাই। দেখবেন এরপর তারাই পাপিস্থানের পতাকা মুখে নয়, এক গাল থুথু আর এক বুক ঘৃণা নিয়ে খেলা দেখতে যাবে রফিক-সালাম-বরকত-হামিদুর-মতিউর-রুমি সহ নাম না জানা অসংখ্য বাংলা মায়ের সন্তানদের রক্তে পাওয়া প্রিয় বাংলাদেশের মাটিতে.. !

