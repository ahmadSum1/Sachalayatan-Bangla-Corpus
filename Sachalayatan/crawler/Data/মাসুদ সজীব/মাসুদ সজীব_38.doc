ট্রেনে একদিন কিংবা আশাবাদী হওয়ার গল্প



সারাদিন অফিস শেষে টেলিভিশনে চোখ রাখলেই দেখছি সারাদেশে অবরোধ আর হরতালে উৎসব করে গাড়িতে আগুন দেওয়া হচ্ছে, পেট্রোল বোমা মারছে পাপিস্থানি জারজগুলো। নিজের জীবনটাকে খুব বেশি ভালোবাসি বলেই বেঁচে থাকার লোভে ঝুঁকি মাথা নিয়ে এই উৎসবের মাঝে গত দুই মাস বাড়ি যাওয়া হয়নি। তবু গতকাল অসহ্য হয়ে বাড়ির উদ্দেশ্যে ট্রেনে চেপে বসলাম। এ যেনো অনন্তকালের যাত্রা, ট্রেন দশ মিনিট চলে তো ১ ঘন্টা থেমে থাকে। কুমিল্লা দাঁড়িয়ে আছে ট্রেন, হঠাৎ দেখি ট্রেনের ঠিক মাঝখানে ৭-৮জন মানুষ জড় হয়ে কি নিয়ে যেন উচ্চস্বরে কথা বলছে। ট্রেনের বেশিভাগ আসন খালি তাই আমি একটু সামনে এগিয়ে বসলাম আলোচনা শুনতে। টেলিভিশনেতো রাত জেগে একসময় অনেক টকশো দেখা হয়েছে, এইবার না হয় ট্রেনে লাইভ টকশো দেখি। আলোচনা তখন এরশাদ কেন্দ্র করে, এরশাদ কে নিয়ে এখন যা হচ্ছে তা ঠিকি আছে। ওর মতো একজন স্বৈরাচারের আরো কঠিন শাস্তি দরকার। সবাই একমত হয়ে তার কথায় সম্মতি দিলো। আমি তখন ২য় পর্যায়ের আলোচনার জন্যে অপেক্ষা করছি। অল্প সময়ের মাঝেই শুরু হলো দেশ নিয়ে আলোচনা। জামাতি ইসলাম যেমন প্রথমেই বিসমিল্লাহ বলে হাত পায়ের রগ কাটা শুরু করে তেমনি সচেতন দেশপ্রেমিক এইসব বাঙ্গালি শুরুতেই দুই নেত্রীকে গালাগালি করে আলোচনা শুরু করলো। তারপর পুরো জাতির গোষ্ঠি উদ্ধার করে একজন বললো এই দেশে সবাই খারার, পুলিশ, শিক্ষক, সাংবাদিক, রাজনৈতিক নেতা সবাই খারাপ। আমি অপেক্ষা করছি এদের চূড়ান্ত লেজটা দেখার।
আমাকে বেশিক্ষন অপেক্ষায় থাকতে হয়নি, ৯০ ভাগ মুসলমানের দেশে তাদের খাঁটি মুসলমান চরিত্র এর পরে উঠে আসলো। কসাই কাদেরকে নিয়ে মানবতা তাদের চূড়ায় উঠলো। কসাই কাদেরকে নিয়ে রনি সাহেবের লেখে পড়ে নাকি চোখের পানি ধরে রাখা কঠিন, তাকে ঠিক মতো নাস্তা দেওয়া হয় নাই। এই কাদের কসাই কাদের নয়, একজন নিরীহ লোককে ফাঁসিতে ঝুলিতে দিলো। এই জ্বালাও পোড়ায়ের জন্যে শেখ হাসিনা দায়ী, আর বাসে ট্রেনে আগুন কি শুধু -জামাত দিচ্ছে? এগুলো আমরা জানি, এগুলো আওয়ামিলীগের কাজ। আওয়ামিলীগ দেশটাকে দুইভাগে ভাগ করে ফেলেছে। মুক্তিযুদ্ধ আর রাজাকার। এটা ইসলামের বিরুদ্ধে যুদ্ধ, আওয়ামিলীগ নাস্তিকের সরকার। এতটুকু আলোচনা শোনার পর আর আলোচনা শোনার আগ্রহ হারিয়ে ফেললাম। এরপরের আলোচনা কোনদিকে যাবে সেটা বুঝতে আর বাকী নেই। তাই যথারীতি হতাশ হয়ে আবার পেছনে ফিরে আসলাম। নিজের আসনে বসা মাত্রেই আমার পাশে বসা ভদ্রলোক বললো কি ভাই হতাশ হয়ে আসলেন বোধহয়। আমি বললাম এরা জারজ সন্তান, এরা না বুঝে ইসলাম, না বুঝে ধর্ম। কসাই কাদের যদি রাজাকার নাইবা হয়ে থাকে তাহলে এতগুলো মানুষ কেন চিনে না জানে না একজনের বিপক্ষে সাক্ষী দিলো? যারা নিজ চোখে দেখলো তারাও মিথ্যে বলছে এটা কি বিশ্বাস যোগ্য? শুধু খুনি টা সত্য বলছে আর বাকী সবাই মিথ্যে বলছে? একটা চিঠি লিখেছে আর তাতেই তিনি সাধু হয়ে গেলেন? একজন খুনি লেখলো সে খুন করে নাই তাহলে সে নিষ্পাপ হয়ে গেল? এভাবে প্রতিটি দেশে একজন করে দালাল রনি থাকলে আর কসাই কাদের দের মতো খুনিদেরকে একখান চিঠি লেখতে দিলে তারা সবাই নিজেকে শিশুর মতো নিষ্পাপ দাবি করবে। তাহলে তো মুজাহিদির কথাই ঠিক দেশে কোন যুদ্ধাপরাধী নেই?
আমাদের পেছনের সিটের আরেক ভদ্রলোক আমার কথা শুনে আলোচনায় যোগ দিলো নিজ উৎসাহে। বললো আমাকে বলেন তো যারা এরশাদকে স্বৈরাচার বলে গালি দিচ্ছে যারা তারা কি জিয়াউর রহমানকে এরশাদের সাথে তুলনা করে? জিয়াউর রহমানও তো একজন স্বৈরাচার? যিনি এক সকালবেলা ক্ষমতা দখল করে নিলো। আমি উত্তর দেওয়ার সুযোগ পেলাম না। এবার আমার সামনে সিটে বসা থাকা আরেকজন এই আলোচনায় যোগ দিলো এবং বললো ভাই আমরা বাঙালিরা জাতি হিসাবে কখনো ঐ্ক্যবদ্ধ ছিলাম না, আজও নেই। যারা বলে আওয়ামিলীগ দেশকে দুইভাগে ভাগ করে দিয়েছে তাদের আসলে এই দেশের জন্মলগ্নের ইতিহাস জানা নেই। হিন্দু-মুসলমান ভিত্তিতে এই বর্ষ ভাগ হয়েছে এটা তারা জানে না, জানে না ৭১ এর ইতিহাস। ৭১ এ বেশিভাগ বাঙ্গালি মুক্তিযুদ্ধের পক্ষে ছিলো বিষয়টা এমন না, বেশিভাগি ছিলো স্বাধীনতার বিপক্ষে, তাদের বিশ্বাস ছিলো পাকিস্থানিরা ইসলামের ঐক্য রাখার জন্যেই কাজ করছে। তৎকালীন দেশের বেশি ভাগ গ্রাম্য চেয়ারম্যান থেকে শুরু করে সব প্রভাবশালীই ছিলো পাকিস্থানের পক্ষে। সুতরাং বাঙ্গালি কখনো ঐক্যবদ্ধ ছিলো না, এখনো নেই। এখনো আমাদের দেশে স্পষ্ট দুই ভাগ, একভাগ মুক্তিযুদ্ধের চেতনায় প্রগতিশীলতায় বিশ্বাসী আর আরেকদল অন্ধ ধর্মান্ধ যারা প্রতিক্রিয়াশীলতায় বিশ্বাসী। আমি মুগ্ধ হয়ে লোকটির কথা শুনছিলাম, তিনি একটি কলেজের ইতিহাসের শিক্ষক। আস্তে আস্তে আমাদের দিকে আলোচক বেড়ে গেলো, অনেক তরুনকে দেখলাম, আমার সিটের পাশে ঘিরে থাকা আলোচনার উচ্চকন্ঠসর বাড়তেই থাকলো, এর মাঝে কিছু ২০-২২ বছরের তরুনরা খুবি আক্রমনাত্বক ভাষায় ওইসব ছাগুদের গালাগালি করতে থাকলো। তখন ওইপাশের আলোচকরা দমে গেল। এর কিছুক্ষন পরেই হুইসাল দিয়ে ট্রেন চলা শুরু করলো, আমার মনে হল এটা মুক্তিযুদ্ধের পক্ষের মানুষদের জয়, আমরা শুধু রাস্তায় নেমে তাদের মতো গাড়ি ভাঙ্গচুর করছি না বলে সারা দেশে আমাদের সংখ্যাটা দেখা যাচ্ছে না। আমার নিজের ধারনা ছিলো দেশে ছাগুদের সংখ্যা বেশি কিন্তু আসলে মুক্তিযুদ্ধের পক্ষের মানুষ কম না। আমরা শুধু চুপ করে আছি বলেই বুঝা যায় না, আমার আশে পাশে থাকা মানুষগুলোর এই জেগে ওঠা দেখে আমি বুঝলাম আমরা যদি আবারও এমন এক হতে পারি এই যুদ্ধেও আমাদের জয় হবেই, মুক্তিযুদ্ধের চেতনার জয় হবেই। জয় বাংলা।

