'কোনোদিন জাগিবে না আর জানিবার গাঢ় বেদনার অবিরাম- অবিরাম ভার সহিবে না আর - '



জীবনানন্দের কবিতার প্রিয় একটি লাইন হলো-
"আমরা যাইনি মরে আজও - তবু কেবলই দৃশ্যের জন্ম হয় "
মাঝেমধ্যে মনে হয় আমরা বেচেঁ আছি বলেই এতোসব দৃশ্য দেখতে হয়। বারবার আমাদের সামনে দৃশ্যের জন্ম হয়। আমরা অবাক হয়ে দেখি, আমরা অবাক হয়ে ভাবি। 
এইসব দৃশ্য দেখে দেখে আমরা হাপিয়ে উঠি কখনো কখনো। তবু কোন এক ঘুম ভাঙ্গা সকালে আবার দৃশ্য দেখতে হয়। দৃশ্যের কল্পনা পরিস্কার হয়ে ফুটে আমাদের সামনে। হৃদয়ে কষ্টের শ্রাবণ বয়ে গেলেও আমরা উপলব্ধি সেই দৃশ্যখানি। দুর থেকে কেন যেন শুনে ফেলি মেয়েটি বলছে- 'আব্বা, সারাক্ষণ বাংলাদেশ, বাংলাদেশ করতো, আব্বাকে বাংলাদেশেই পাঠানো হোক।'
আন্তর্জালে এসে অনেক মানুষের সাথে পরিচয় হয়েছে। সচল পড়ি অনেকদিন থেকে। সচলে লেখা হয়ে নি উঠেনি। একটা লেখা লিখেছিলাম মত প্রকাশের স্বাধীনতা নিয়ে। ভেবেছিলাম লেখাটা ধারাবাহিক হবে। তারপর আলসেমী করে আর লেখা হয়ে উঠেনি। সেই লেখার একটা মন্তব্য আজকে খেয়াল করলাম। 
"
৮ |  মুহম্মদ জুবায়ের | শুক্র, ২০০৮-০৭-২৫ ০৬:০৭
খুব সময়োচিত ও প্রাসঙ্গিক পোস্ট।
খুব সিনিকের মতো শোনাবে জানি, কিন্তু না বলে পারছি না যে, বাস্তবের অভিজ্ঞতা আমাদের জানাচ্ছে অন্যরকম। এইসব সেই কাজীর গরু, খাতায় ঠিকই আছে, গোয়ালে তাদের সন্ধান মেলে না।
-----------------------------------------------
ছি ছি এত্তা জঞ্জাল! 
"
যে মানুষটি আমার লেখায় কমেন্ট করে উৎসাহ দিলো, সেই মানুষটিই এখন নেই!!! আবারও বোধে নাড়া দিয়ে গেল- "..........কেবলই দৃশ্যের জন্ম হয় "
কমেন্টটির রিপ্লাই লিখলে কোনদিন উনি পড়ে দেখবেন না। ভুল করে কোন কিছু লিখে ফেললে কোনদিন শুধরে দিবেন না। কেন এইসব একতরফা দৃশ্য!!
মানুষ হিসাবে নিজেদের অনেক সীমাবদ্ধ মনে হয়। আমরা দৃশ্য দেখে দেখে কষ্টের শ্রাবণধারা বইয়ে দেই। তারপরও আবার দৃশ্য দেখতে হয়। 
উপলব্ধিটা এখন-
"চাঁদ ডুবে চলে গেলে - অদ্ভুত আঁধারে"
প্রিয়  জুবায়ের  ভাইয়ের আত্নার মাগফেরাত কামনা করছি।
(শিরোনামটা জীবনানন্দ দাশের আট বছর আগের একদিন কবিতার কয়েকটা লাইন থেকে নেয়া)

