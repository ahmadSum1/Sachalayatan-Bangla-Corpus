আগের মত বিষাদ আসুক



এক ভরদুপুরে, জনারণ্যে -
খুঁজে পেয়ে নির্জনতা
তোর হাতে আলতো ছুঁয়ে,
ঝিলিক চোখে চোখ লাগিয়ে,
বলেছিলাম একটু কথা।
এক বিষাদগ্রস্ত দিনে -
তোকে পেয়ে কিছু কথা -
খুব বিশ্বাস নিয়ে -
নীরব চোখে একটু চেয়ে,
পেয়েছিলাম নির্ভরতা।
মনের কানে শুনেছিলাম,
তোর চোখেতে দেখেছিলাম,
অলীক স্বপ্নে ভেবেছিলাম,
এই বুঝি আজ, এই বুঝি আজ -
তোর সুরেতে সুর মেলালাম।
তোর চোখেতে পর্দা ছিল?
ঝিলিক চোখে মিথ্যা ছিল?
বিশ্বাস খুব সস্তা ছিল?
আজ তুই অন্য কোথাও -
অন্য দুপুর, অন্য বিষাদ,
অন্য হাতে, অন্য চোখে,
অন্য ভাবে, অন্য কথা
বলিস অনেক?
অন্যকে দিস নির্ভরতা?
ঝিলিক চোখে অনেক কথা?
একটু কি তোর বুক কাঁপে না?
আগের দুপুর, আগের ব্যাথা,
আমার ওসব সস্তা কথা
একটুও কি মন টানেনা?
আমার সুরে সুর মিলিয়ে, 
আগের মত বিষাদ নিয়ে,
মনের ভুলেও, মনের ভুলেও -
সেই সুর কি আর বাজে না?
ত্রিমাত্রিক কবি
ই-মেইলঃ 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%68%61%6e%74%6f%5f%65%65%65%40%79%61%68%6f%6f%2e%63%6f%6d%22%3e%73%68%61%6e%74%6f%5f%65%65%65%40%79%61%68%6f%6f%2e%63%6f%6d%3c%2f%61%3e%27%29%3b'))

