মানুষ মরছে, শুনেছ কি তুমি?



ঈশ্বর তুমি মানুষ চেন নি, চিনেছ ধর্ম, রাষ্ট্র?
ঈশ্বর তুমি ক্ষমতার দাস, ঈশ্বর তুমি শ্রেষ্ঠ?
ঈশ্বর তুমি মসজিদে বাঁচ, বাঁচ মন্দিরে, গির্জায়?
ঈশ্বর তুমি বুলেটের সাথে, তলোয়ারে আর ক্ষমতায়?
ঈশ্বর তুমি নেমে এসে দেখ, কাঁদছে মানুষ রামুতে,
ঈশ্বর আছ? নাকি আজও তুমি সামিল সংখ্যাগুরুতে?
ঈশ্বর তুমি মনে করে দেখ, চারিদিকে সব লড়াইয়ে,
জিতেছে রাষ্ট্র, ধর্ম বা জাতি, হেরেছে মানুষ - 
তোমার নামেও মরেছে মানুষ, তোমারই নামের বড়াইয়ে!
মানুষের সাথে থাক যদি তুমি, কীভাবে বল না বারবার,
সবাই জিতেছে, রাষ্ট্র, ধর্ম, মানুষ জিতেছে কোন বার?
ঈশ্বর শুধু নিজেরটা দেখ? উপাসনা চাও রোজরোজ?
মানুষ মরছে, শুনেছ কি তুমি? পেয়েছ কি তার কোন খোঁজ?
ঈশ্বর তুমি নষ্ট ধারণা, ঈশ্বর তুমি বদলাও,
মানুষের সাথে নাই যদি থাক, ঈশ্বর তুমি দূর হও।
তোমাকে ছাড়াই জিতবে বুলেট, ইজরায়েলের শয়তান,
আরেকটা শিশু ঠিক মরে যাবে, তোমাকে ছাড়াই -
তোমাকে ছাড়াই বারবার ঠিক - মানবতা হবে খানখান।
[কন্সেপ্ট কৃতজ্ঞতাঃ শান্তনুদার ঈশ্বরঃ অস্তিত্বহীন এক ভ্রান্ত ধারমা!]

