অনুবন্ধী জীবন



অথচ কোনো নিস্তরঙ্গ সময়ে এখনও স্মৃতির অবয়বে -
                 বিচ্যুত বিশ্বাস আর ফেরারী সময়। 
কিছুটা বিস্মৃতি স্মৃতির জানালা খামচে ধরে নেমে আসে,
খুলে দিলে কিছুটা বিরহী সুবাস, কিছু বিবশ কামনা,
কিছুটা অলস গুমোট এখনও আঁকড়ে ধরে বিনিদ্র দেয়াল। 
         কাঁটাতার পেরিয়ে এলেই ঘর।
         কাঁটাতার পেরিয়ে এলেই দেশ।
         কাঁটাতার পেরিয়ে এলেই ঘাস।
তবু     কিছু ছন্দোবদ্ধ শব্দ,
         কিছু অভিমানী ভুল,
         কিছু অনুবন্ধী মানুষ,
                 মহামারীর মতো হারিয়ে গেলে -
         কিছু ফেরারী সময়, 
         কিছু বিস্মৃত ভুল জন্ম,
         কিছু লালিত লালসা, 
                 ফুরিয়ে গেলে -
কখনও মনে হলেও হতে পারে,
ভাল ছিল ফেরারী সময়, ভালো ছিল -
                 অনুবন্ধী যাপিত জীবন।

