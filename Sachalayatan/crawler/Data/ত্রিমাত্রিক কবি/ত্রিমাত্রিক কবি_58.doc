এই গ্রীষ্মে - আমাদের গ্রামঃ ছবিব্লগ





কুয়াশার বুকে ভেসে একদিন আসিব এ কাঠাঁলছায়ায়; 
হয়তো বা হাঁস হব — কিশোরীর — ঘুঙুর রহিবে লাল পায়, 
সারা দিন কেটে যাবে কলমীর গন্ধ ভরা জলে ভেসে-ভেসে; 
আবার আসিব আমি বাংলার নদী মাঠ ক্ষেত ভালোবেসে 
- জীবনানন্দ দাশ

খোলা আকাশ, একটি গাছ
সবুজ পাতা, একটি গাছ
স্মৃতির বৃক্ষ, পাতারা জানে নিজের চাষ-বাস।
- শ্রদ্ধেয় সঞ্জীবদা


কত যে কথা, এইটুকু গাছ
কত যে কান্না, এইটুকু গাছ
একটা সময়ের কিছু চিহ্ন
দাগ কেটে যায়, কোথায় যেন
একটি গাছ
- শ্রদ্ধেয় সঞ্জীবদা



আমরা বুঝেছি যারা বহু দিন মাস ঋতু শেষ হলে পর
পৃথিবীর সেই কন্যা কাছে এসে অন্ধকারে নদীদের কথা
কয়ে গেছে আমরা বুঝেছি যারা পথ ঘাট মাঠের ভিতর
আরো এক আলো আছে: দেহে তার বিকাল বেলার ধুসরতা:
চোখের — দেখার হাত ছেড়ে দিয়ে সেই আলো হয়ে আছে স্থির;
পৃথিবীর কঙ্কাবতী ভেসে গিয়ে সেইখানে পায় ম্লান ধূপের শরীর;
আমরা মৃত্যুর আগে কী বুঝিতে চাই আর? জানি না কি আহা,
সব রাঙা কামনার শিয়রে যে দেয়ালের মতো এসে জাগে
ধূসর মৃত্যুর মুখ — একদিন পৃথিবীতে স্বপ্ন ছিল — সোনা ছিল যাহা
নিরুত্তর শান্তি পায় — যেন কোন্‌ মায়াবীর প্রয়োজনে লাগে।
কী বুঝিতে চাই আর? রৌদ্র নিভে গেলে পাখিপাখলির ডাক
শুনি নি কি? প্রান্তরের কুয়াশায় দেখি নি কি উড়ে গেছে কাক।
- জীবনানন্দ দাশ

সহজ লোকের মতো কে চলিতে পারে!
কে থামিতে পারে এই আলোয় আঁধারে
সহজ লোকের মতো! তাদের মতন ভাষা কথা
কে বলিতে পারে আর! — কোন নিশ্চয়তা
কে জানিতে পারে আর? — শরীরের স্বাদ
কে বুঝিতে চায় আর? — প্রাণের আহ্লাদ
সকল লোকের মতো কে পাবে আবার!
সকল লোকের মতো বীজ বুনে আর
স্বাদ কই! — ফসলের আকাঙক্ষায় থেকে,
শরীরে মাটির গন্ধ মেখে,
শরীরে জলের গন্ধ মেখে,
উৎসাহে আলোর দিকে চেয়ে
চাষার মতণ প্রাণ পেয়ে
কে আর রহিবে জেগে পৃথিবীর পরে?
- জীবনানন্দ দাশ







আবার আসিব ফিরে ধানসিড়ির তীরে — এই বাংলায় 
হয়তো মানুষ নয় — হয়তো বা শঙ্খচিল শালিখের বেশে; 
হয়তো ভোরের কাক হয়ে এই কার্তিকের নবান্নের দেশে 
কুয়াশার বুকে ভেসে একদিন আসিব এ কাঠাঁলছায়ায়; 
- জীবনানন্দ দাশ
সামারের শুরুতেই সাতাশ দিনের এক ঝটিকা সফর। দেশ থেকে ঘুরে আসলাম। দেশে ফিরলে সবার সাথে দেখা সাক্ষাৎ করাটা জরুরী, কবে আবার ফিরব কে জানে। সেই সুবাদে একদিনের জন্যে গ্রামে যাওয়া। এই পোস্টটা হল সদ্য কিনে নিয়ে যাওয়া ডিএসএলআর আর আমার আনাড়ি হাতের ক্লিকের ফসল। 
ছোট থেকে শহরে মানুষ আমি। গ্রাম বাংলা কখনোই টানেনি তেমন আমাকে। বরং নাগরিক জীবনে অভ্যস্ত এই আমি গ্রামের প্রতি একরকম বিতৃষ্ণাই অনুভব করে এসেছি কেন যেন। শেকড়ের টান বলে যে একটা কথা আছে, সেটা কেন যেন আমার ঠিক ছিল না। কিন্তু এইবার কেন যেন মনে হল, 'আবার আসিব ফিরে'।


