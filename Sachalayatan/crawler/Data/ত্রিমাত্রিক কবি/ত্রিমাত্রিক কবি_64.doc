ত্রিমাত্রিক কবি



মাঝে মাঝে নানারকম ভাবনা মাথায় ঘুরপাক খায়, কিন্তু ভাবনাগুলোর ঠিক আগা মাথা পাই না। মাঝে মাঝে ভাবনাগুলো লিখে ফেলতে ইচ্ছে করে, কিন্তু আমার ভাবনাগুলোকে ধরার মত ভাষা ঠিক খুজে পাই না। লেখালেখিতে আমার বিস্তর দূরবলতা আছে, কিন্তু ভাবাভাবি তো বিরাম মানে না, আর এই লেখার দূরবলতার জন্যে অনেক এলোমেলো ভাবনা হারিয়ে যাচ্ছে। তাতে কারও কোন ক্ষতি হয়ত হচ্ছে না, কিন্তু মাঝে মাঝে কি আর নিজের এলোমেলো ভাবনাগুলোকে জমিয়ে রাখতে ইচ্ছা করে না! হয়ত যখন বুড়ো হব, মস্তিষ্কের নিউরনগুলোতে জং ধরে যাবে, এলোমেলো ভাবনাগুলোর জায়গায় হয়ত জায়গা করে নেবে, ষাট বছরের সংস্কার, নিউরন থেকে যখন শেখানো বুলির মত উপদেশ ছাড়া আর কিছু উতপাদন হবে না, তখন যদি এইসব এলোমেলো ভাবনাগুলোকে পুঁজি করে যৌবন বা কৈশোর এ ফিরে যেতে পারি, সেই লোভ থেকেও লেখালেখির ইচ্ছাটাকে একেবারে জলাঞ্জলি দিতে পারি না, মাঝে মাঝে তাই দূরবল শব্দমালা নিয়েই লিখতে বসে যাই, ভাবনাগুলোকে একটু সাজানোর চেষ্টা করি, কখনও বা দূরবল ছন্দ নিয়ে অর্থহীন লিখতে বসি, সে লেখা নিতান্ত আমার জন্যে।অন্তুর্মুখী আমি, সে লেখা প্রকাশের চেষ্টা করি না খুব বেশী, মাঝে মাঝে নিজে পড়ি আর বিরক্ত হই নিজের অদক্ষতায়। কখনো যে নিজের দু-এক লাইন নিজের ই ভালো লেগে যায় না তা বলবো না, কখনো কখনো সেরকম দু-এক লাইনের আত্মতৃপ্তি লেখার ইচ্ছাটাকে জাগিয়ে রাখছে- যেভাবেই হোক আমি আমার যৌবন আর কৈশোর কে কাগজবন্দী করতে পারছি হয়ত কিছুটা। 
এরকম কোন এক সময়, ভাবনাগুলো যখন তীব্র, একটু গতিময়, একটু উচ্ছ্বল, একটু অন্যরকম, ঠিক তখন প্রকাশের ভাষা হয়ে আসে দূর্বল, গতিহীন, ফ্যাকাশে বা একেবারে আটপৌঢ়ে- তখন আমার ভাবনাগুলো ধরা দেয়, কিন্তু রূপ পায় না, ভাবনাগুলো আসে, কিন্তু জমে না, এরকম সময় কখনো বা লিখতে বসি, হতে চাই ত্রিমাত্রিক কবি-
ভাবনাগুলো এলোমেলো অথবা বিকারগ্রস্ত
ভাবনাগুলো দোলা দেয়, অথবা রূপ নেয় না
ভাবনাগুলো কখনো ছন্দ, কখনো নয়
কখনো বলে, কখনো বলায়,
কখনো হারিয়ে যায়, অথবা হারায়।
ভাবনাগুলো আসে, ভাবনাগুলো ভাবায়,
ভাবনাগুলো লুকায়, নাকি হারায়?
ছুটে চলে আমার মত, নাকি আমাদের?
হয়না বন্দী, অথবা পারিনা,
গোত্তা খায় ত্রিমাত্রিক মস্তিষ্কে-
দ্বিমাত্রিক পাতায় আটকে ফেলা যায়না, অথবা পারি না।
কখনো কখনো ভাবনাগুলো
ত্রিমাত্রিক কাগজে নিউরণের কালি দিয়ে-
লিখে ফেলতে ইচ্ছে হয়-
কি অবাধ্য আবেগ নিয়ে ধরা দেয়া-
তোমার মত ভাবনাগুলো হারিয়ে যায়।
হারিয়ে যাওয়া আবেগ নিয়ে,
আমার মাঝে মাঝে-
ত্রিমাত্রিক কবি হতে ইচ্ছে হয়।
_______________
ত্রিমাত্রিক কবি
E-mail : 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%68%61%6e%74%6f%5f%65%65%65%40%79%61%68%6f%6f%2e%63%6f%6d%22%3e%73%68%61%6e%74%6f%5f%65%65%65%40%79%61%68%6f%6f%2e%63%6f%6d%3c%2f%61%3e%27%29%3b'))

