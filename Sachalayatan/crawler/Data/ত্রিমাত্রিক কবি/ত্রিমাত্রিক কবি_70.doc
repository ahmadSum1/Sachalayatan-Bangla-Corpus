থমকে যাওয়া স্বপ্নবাজি



রাত দু'টার মত বাজে। বাসার সবাই ঘুম। প্রচন্ড ভ্যপসা গরম। সকালে একটা ক্লাস টেস্ট আছে, যদিও বাং মারব বলে ভাবছি, কিন্তু ঠিক মনস্থির করতে পারছি না। আগের টেস্ট গুলাতেও মোটামুটি ডাব্বা মেরেছি, এটাতেও মারলে বি/সি কিছু একটা পেয়ে যাব। সামনে ব্যারন'স এর জিআরই বই আধখোলা। একটা তেলাপোকা অনেক্ষন ধরে ঘুরঘুর করছে আশেপাশে, উঠে গিয়ে মারতেও ইচ্ছে করছে না। এই গভীর রাতেও পাশের বাসার গ্যারেজ থেকে সদ্য ...রাত দু'টার মত বাজে। বাসার সবাই ঘুম। প্রচন্ড ভ্যপসা গরম। সকালে একটা ক্লাস টেস্ট আছে, যদিও বাং মারব বলে ভাবছি, কিন্তু ঠিক মনস্থির করতে পারছি না। আগের টেস্ট গুলাতেও মোটামুটি ডাব্বা মেরেছি, এটাতেও মারলে বি/সি কিছু একটা পেয়ে যাব। সামনে ব্যারন'স এর জিআরই বই আধখোলা। একটা তেলাপোকা অনেক্ষন ধরে ঘুরঘুর করছে আশেপাশে, উঠে গিয়ে মারতেও ইচ্ছে করছে না। এই গভীর রাতেও পাশের বাসার গ্যারেজ থেকে সদ্য মুক্তি পাওয়া একটা হিন্দী গানের উচ্চস্বর ভেসে আসছে। মনে মনে গালাগালি দিচ্ছি ইচ্ছামত। সামনে ল্যাপটপ খোলা, আশ্চর্য জনক ভাবে নেট এর লাইনও আছে। নাহ, এমাআইআরসি বা ইয়াহু, এমএসএন এ চ্যাট করছি না, ভাবছ হয়ত অভ্যাসবশত কোন অডাল্ট সাইট এ ঢু মারছি, বা ভাবছ হয়ত ভ্যপসা গরমে ইতস্তত তেলাপোকার মত স্বপ্নবাজিতে মত্ত আমি!
জানিনা তুমি কি ভাবছ, জানিনা তুমি কি করছ। আমি কিন্তু ভাবছি সেই কথটাই যা ভাবছিলাম একঘন্টা আগে, অথবা দুই ঘন্টা, বা গতকাল।ভাবছি তাই যা ভাবছিলাম এক সপ্তাহ বা একমাস আগে, বা একবছর। আমি আসলে আটকে গেছি- তোমাতে বা তোমার ভাবনায়, আটকে গেছি সময়ে। আর তুমি আমাকে সেই সময়ে আটকে রেখে আজ সময়কে নিয়ে চলেছ! জানি পেছনে ফিরে তাকাওনি কখনো, তারপরও  কখনো সখনো, কতটা পথ ফেলে এসেছ – দেখতেও যদি পেছনে ফিরে তাকাও, আমি তখনো ভুলে করে ভাবতে ভালোবাসি, আমাকেই দেখছিলে বুঝি!
তোমাতে আর তোমার ভাবনায় আটকে থাকা আমি, আমার ভাবনা - ভাবনাগুলো আসে, ভাবনাগুলো ভাবায়, ভাবনাগুলো লুকায় নাকি হারায়? কি অবাধ্য আবেগ নিয়ে ধরা দেয়া - তোমার মতই – ভাবনাগুলো হারিয়ে যায়। সেইসব হারিয়ে যাওয়া ভাবনা নিয়ে, আমার মাঝে মাঝে ত্রিমাত্রিক কবি হতে ইচ্ছে হয়।
জানিনা, আমার সময় থেমে গেছে কেন? তোমার চোখে তাকিয়েছিলাম বলে? নাকি তুমি এত দ্রুত ছুটে চলছ বলে? জানিনা তোমার চোখের চাউনিতে কি ছিল – প্রেম না কৌতুক? ভালোবাসা নাকি করুণা? স্বপ্ন নাকি বাস্তবতা? - যে দৃষ্টি আমাকে থামিয়ে দিল, থামিয়ে দিল আজ রাত দু'টায়, ভ্যাপসা গরমে, হিন্দী সিনেমা বা ইতস্তত তেলাপোকায়, থামিয়ে দিল সময়ের সাপেক্ষে, মানবীয় যান্ত্রিকতায়, জিআরই বই বা ক্লাস টেস্ট  এর সিলেবাসে, থামিয়ে দিল, সবুজ ঘাস বা পিচ ঢালা রাস্তায় – যার কোথাও তুমি নেই।থামিয়ে দিল নীল ঘাস, সবুজ হ্রদ, সোনালী জোসনায়, তোমার হাতে হাত রেখে, উড়ে চলা, ভেসে বেড়ানোর স্বপ্নবাজি।  

