লিখতেই হবে 



অভিজিৎদা কে যে দিন হত্যা করা হয় সেদিন বইমেলায় দেখা হয়েছিল অভিজিৎদা, টুটুল ভাই, তারেক আর রণদার সাথে। আমি বাসায় চলে এসেছিলাম। তারেক আর টুটুল ভাই ছিলেন অভিজিৎদার সাথে। আমি তাই সুস্থ্য আছি, ওনারা সুস্থ্য নাই। নিজেকে ক্ষমা করতে পারছি না। প্রচণ্ড অপরাধবোধে ভুগছি। কিন্তু তারপরেও লিখতে হবে। যে ধর্মজীবি দাঁতাল শুয়োরদের কারণে রাজীব হায়দার, অভিজিৎদা, দীপন ভাইরা চলে গেছেন, যে কারণে টুটুল ভাই রণদা, তারেক মৃত্যুর সাথে লড়ছে, ওঁদের জন্যেই আবার লিখতে হবে। লিখতেই হবে। 
খুব হতাশ হয়ে লিখেছিলাম, 'শেষ লেখা সচলায়তনে থাকুক'। কিন্তু এখন হতাশ হবার সময় নয়। হতাশা কাটিয়ে উঠতেই হবে। প্রিয় বাংলাদেশকে একদল শুয়োরের হাতে ছেড়ে দেয়া যাবে না। আমার প্রিয় বাংলাদেশ পাকিস্তান হবে না।

