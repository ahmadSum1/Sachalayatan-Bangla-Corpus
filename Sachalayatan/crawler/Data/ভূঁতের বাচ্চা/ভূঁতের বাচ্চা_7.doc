ছবিব্লগঃ বিস্ময়কর কিছু থ্রি-ডি চিত্রকলা 



থ্রি-ডি চিত্রকলার সাথে কারো কারো হয়তো ইতোমধ্যেই পরিচয় ঘটেছে। খুব সাম্প্রতিক কালের ভিন্ন মাত্রার চিত্রকলা হিসেবে একে অভিহিত করা যেতেই পারে। এডগার মুলার নামের একজন অতি বিখ্যাত থ্রি-ডি চিত্রশিল্পির আঁকা কিছু ছবি নিয়েই আজকের এই ছবিব্লগ। 
এডগার মুলারের আঁকা চিত্রকর্ম বিভিন্ন দেশে রয়েছে। যেমন কানাডা, জার্মানি, আয়ারল্যান্ড ইত্যাদি ইত্যাদি। ক্যানভাস হিসেবে তিনি ব্যবহার করেন শহরের রাস্তা আর আঁকার কাজে রঙ হিসেবে ব্যবহার করেন দেয়ালে রঙ করার উপযোগি এক্রেলিক এক ধরনের রঙ। চিত্রকর্ম তৈরি করা হয়ে গেলে উনি সাধারণ জনসাধারণকে উদ্বুদ্ধ করে থাকেন এসব চিত্রকর্ম কাছে থেকে পর্যবেক্ষণ করার জন্য অথবা ছবি তোলার জন্য। 

প্রথম যে ছবিটি দেখা যাচ্ছে সেটা এডগার মুলারের আঁকা সর্বশেষ চিত্রকর্ম। ছবিটি সশরীরে দেখতে চাইলে আপনাকে যেতে হবে লন্ডনে। লন্ডনের ওয়েস্ট ইন্ডিয়া কিউতে এটি তৈরি করেছেন এডগার। উনার মতে এই পর্যন্ত উনি যতো গুলো সেরা ছবি এঁকেছেন সেগুলর মধ্যে এটি একটি। ছবিতে মুলার বোঝাতে চেয়েছেন ভূমিকম্প থেকে এক বিশাল গুহা সৃষ্টি হয়েছে রাস্তার মধ্যে। 

একই ছবি উল্টোদিক থেকে দেখলে উধাও হয়ে যায়। 

এই ছবিটি মুলার এঁকেছিলেন আয়ারল্যান্ডের এক জেটিতে। 

উপরের ছবিটি আঁকার সময়ের ছবি। বৃষ্টি আসি আসি করছে। 

এই ছবিটি মুলার এঁকেছিলেন। জার্মানির এক শহরের আবাসিক এলাকার রাস্তায়। শহরটির নাম জেল্ডার্ন। 

জলপ্রপাতের এই ছবিটি এডগার এঁকেছিলেন মুস-জ, কানাডাতে। 
ছবি এবং তথ্যসূত্রঃ
মেটানামরফ ডট কম
নাইনএমএসএন 

