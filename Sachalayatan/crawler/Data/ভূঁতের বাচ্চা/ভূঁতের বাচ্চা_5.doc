ছবিব্লগঃ আলোকচিত্রিক পাগলামি-২ 



অনেকদিন ছবিটবি দেওয়া হয়নাই আমার ব্লগে তাই ভাবলাম আমার আলোকচিত্রিক পাগলামির দ্বিতীয় ব্লগটা লিখেই ফেলি। ব্লগ লেখার আগে ভাবছিলাম নতুন করে আবারো এটার সূচনা বক্তব্য দিতে হবে কিনা। পরক্ষণেই মনে পড়ল অন্য আরেকটা কাজ করলেই তো হয়। পুরানো ব্লগের ঠিকানাটা দিয়ে দিলেই হল। তাহলে আমার নতুন করে সূচনা লেখার ঝক্কি পোহাতে হলনা আবার যাদের ইচ্ছে আছে নতুন করে সূচনাটা পড়বার এবার ঢুঁ মেরে আসতেও ক্ষতি হবেনা। 
পাগলামির প্রথমাংশ এখানে পাওয়া যাবে
ছবি তোলায় আমার উৎসাহের কখনোই কমতি ছিলনা। হাবিজাবি এটাসেটার ছবি তুলতে বরাবরই অনেক ভাল লাগে। সেসব ছবির বেশিরভাগই ওঠে চরম ফালতু টাইপের। তবুও তুলি ... ভাল লাগে তুলতে তাই।  তবে সবচেয়ে কম তুলি মনেহয় মানুষের ছবি। আর কেউ আমার ছবি তুলতে চাইলেও আমার বেজায় আপত্তি ! হাবিজাবি অনেক প্যাঁচাল পারলাম এইবার আপনাদের আর ধৈর্য্যচ্যুতি না করে ছবিগুলো তাড়াতাড়ি দিয়ে বিদেয় হই। 

গোলাপের প্রতি হয়তো অনেকেরই পুরানো আকর্ষণ কাজ করে। আর আমার প্রিয় ফুলগুলোর মধ্যে গোলাপ যে একটা সেটাও বলাই বাহুল্য। এই গোলাপি রঙের গোলাপটা ফুটেছিল আমাদের বাসার বাগানেই। তখন ক্যামেরাবন্দি করেছিলাম এভাবে। গরীব মানুষের ক্যামেরাটা ছিল Kodak EasyShare Z8612 IS । 

এই ছবিটা তুলেছিলাম গতবছর। সিডনির প্রতিবেশী শহর হচ্ছে ওলংগং সেখানের কিয়ামা নামক স্থানে এই লাইট হাউজটি অবস্থিত। ধবধবে সাদা লাইট হাউজটাই তাই ফ্রেমে বন্দি করতে দ্বিধা করিনাই।
ক্যামেরা ছিল Panasonic Lumix DMC TZ-1  । 

এই ছবিটা তুলেছিলাম ওয়াটসন বে থেকে। ঢেউগুলো পাথরে এসে আছড়ে পড়ছে আর সাদা সাদা ফেনার সৃষ্টি হচ্ছে। আমার অতি দুর্বল মোবাইল ক্যামেরাটা দিয়ে তোলে হয়েছিল। সেখানে গিয়ে নিজের চোখে দেখার অভিজ্ঞতাটা আসলেই দারুন। চুপচাপ এখানে গিয়ে অনেকক্ষণ বসে থাকতেও বেশ ভাল লাগে। 

এই ছবিটা তোলার সময় আমি ফেরিতে ছিলাম। ফেরির পাশ দিয়ে একটা স্পীডবোট চলে যাবার সময় দুর্বল মোবাইল ক্যাম দিয়ে বন্দি করে ফেললাম ফ্রেমে। 
আজকে এই পর্যন্তই থাকুক। 

