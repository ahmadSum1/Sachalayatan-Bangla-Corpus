কম্পুট্যার বিষয়ক কিছু মজার তথ্য ! 



অন্তর্জালে ঘুরতে ঘুরতে কিছু খুবই মজার তথ্য চোখে পড়ল কম্পিউটার বিষয়ক। প্রত্যেকটি তথ্যই সত্য। সেগুলো নিয়েই আজকের এই লেখা- 
১| মাইক্রোসফ্‌ট উইন্ডোজ টিউটোরিয়ালের আরেকটি নাম হল "ক্র্যাশ কোর্স" । 
২| বিল গেটসের বাসার ডিজাইন করা হয়েছিল একটি মেকিনটোশ কম্পিউটার দিয়ে। 
৩| ধারণা করা হচ্ছে ২০১২ সাল নাগাদ ১৭ বিলিয়ন ডিভাইস ইন্টারনেটে সংযুক্ত থাকবে। 
৪| অন্তর্জালে প্রতিমাসে এক মিলিয়নেরও বেশি ডোমেইন রেজিস্টার করা হয়ে থাকে। 
৫| ই-মেইলের প্রচলন হয়েছিল ওয়ার্ল্ড ওয়াইড ওয়েবেরও(WWW) আগে।
৬| আশির দশকে কোনও আইবিএম নির্মিত কম্পিউটারকে একশতভাগ কম্পাটিবল ধরা হতোনা যদি না সে কম্পিউটারে মাইক্রোসফ্‌ট ফ্লাইট সিমুলেটর চালানো যেত। 
৭| মাই স্পেস ওয়েবসাইটের হিসাবমতে তাদের ১১০ মিলিয়ন নিবন্ধনকৃত ব্যবহারকারী রয়েছে। এটাকে একটি দেশ হিসেবে ধরা গেলে জনসংখ্যার দিক দিয়ে দশম বৃহত্তম রাষ্ট্র হত, মেক্সিকোর পরেই। 
৮| গত বছর যুক্তরাষ্ট্রে এক পরিসংখ্যানে দেখা যায়, প্রতি আট জোড়া বিবাহিত জুটির মধ্যে এক জোড়ার পরিচয় হয়েছে অন্তর্জালে। 
৯| কম্পিউটারের সাথে ব্যবহার করার জন্য মাউস প্রথমে আবিষ্কার করেন ডাগ এনগেলবার্ট নামের একজন ভদ্রলোক ১৯৬৪ সালে এবং সেটি বানানো হয়েছিল কাঠ ব্যবহার করে। 
১০| গড় কম্পিউটার ব্যবহারকারীরা মিনিটে সাতবার চোখের পাতা ফেলেন মাত্র যা গড় স্বাভাবিক মানুষের মিনিটে চোখের পাতা ফেলার সংখ্যার (বিশ বার) চেয়ে অনেক কম। 
তথ্যসূত্রঃ ইন্টারনেট। 

