ভূঁতের প্রলাপ - ১ 



--- ১ ---
চেনাজনদের কদাচিৎ অচেনা লাগে...
অসংখ্য মানুষের ভীরের মধ্যে হারিয়ে না গিয়ে উলটো একাকী লাগে...
পারিপার্শ্বিক স্বার্থপরতার কাছে নিঃস্বার্থ হওয়াটাকে অর্থহীন লাগে আজকাল...
নিজের দেহটাকেও হঠাৎ অদ্ভুত লাগে, ছুঁড়ে ফেলে দিতে ইচ্ছে হয় ঘৃণায় আস্তাকুড়ে...
কোনও ব্যাথায় যন্ত্রণা হয়না, রক্তের রং-কে দেখে রংধনুর অংশবিশেষ মনেহয়, আঁচড়ে আর জ্বালা হয়না...
গানের কথাগুলো প্রলাপ মনেহয়, সুরকে মনেহয় শব্দদূষণ...
রঙ্গমঞ্চে অভিনয় করতে করতে আজ ক্লান্ত
আমার আমিকে অচেনা লাগে ভীষন। 
--- ২ ---
সব দূরত্ব ঘুঁচিয়ে
সকল আপদ বাঁচিয়ে
বাঁধা সকল ডিঙ্গিয়ে
আলতায় পা রাঙ্গিয়ে
একান্ত আপন করে
নিজের ছোট্ট ঘরে
নাইবা পেলাম তোমারে
থাকবে তুমি আদরে
আমার হৃদয়ের কিনারে। 

