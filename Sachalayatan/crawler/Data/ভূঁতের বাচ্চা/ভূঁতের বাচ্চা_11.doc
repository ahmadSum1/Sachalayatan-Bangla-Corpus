(ফালতু) ছবিব্লগঃ আলোকচিত্রিক পাগলামি-১ 



সচলায়তনের বিভিন্ন বিষয়ের পোস্টগুলোর মধ্যে থেকে ছবি বিষয়ক পোস্ট অথবা ছবিব্লগগুলোর উপর আমার বিশেষ আকর্ষণ রয়েছে। অরূপ ভাই, মুস্তাফিজ ভাই, মুর্শেদ ভাই, শোহেইল মতাহির ভাই, পিপিদা, হিমুদা এবং তুলিপুর ছবি বিষয়ক পোস্টগুলো সবসময় চেষ্টা করি পড়ার জন্য। ছবিগুলোর সৌন্দর্য্য দেখে সবসময়ই মুগ্ধ হয়ে যাই। এঁরা ছাড়াও যাদের নাম বলতে ভুলে গেছি তারা ক্ষমাসুন্দর দৃষ্টিতে দেখবেন আশা করি। সচলের কিছু বন্ধুরা নানান সময়ে আমাকে উৎসাহ দিয়েছেন সচলে আমার তোলা ছবিগুলো দিয়ে পোস্ট দিতে। এর মধ্যে তুলিদিদির নাম না বললেই নয়। উনি তো রীতিমত ঝাড়ি দিয়েছেন আমাকে, সচলে আমার তোলা ছবিগুলো না দেবার জন্য। আলোকচিত্র বিষয়ে আমার কোনদিনই তেমন ভাল ধারণা ছিলনা। টেকনিক্যাল বিষয়গুলোও আমার মাথায় ঠিকমতন ঢোকেনা। আশেপাশে যাই দেখি সেসবের হাবিজাবি ছবি তুলি। যা খুশি, যেখানে খুশি। সচলের বন্ধুদের অনুপ্রেরণায় তাই আমার প্রথম দুঃসাহসিক হাবিজাবি ছবিব্লগ। 

উপরের ছবিটা খুবই সাধারণ একটা ছবি। তুলেছিলাম বেশ কয়েকবছর আগে আমার মোবাইলের অত্যন্ত দুর্বল ক্যামেরাটা দিয়ে। আমার ব্যক্তিগতভাবে বেশ পছন্দের। 

এই ফুলগুলোর নাম ঠিক মনে নেই। তবে তোলার পর কেমন পছন্দ হয়ে গেল, আমার ডেস্কটপেও দিয়ে রেখেছিলাম বেশ কিছুদিন। তুলেছিলাম বছর দুই-তিনেক আগে। 

সিডনী অপেরা হাউজের সামনে থেকে ছবিটা তুলেছিলাম। বছর দুয়েক আগে তো হবেই। 

ক্যানবেরায় অবস্থিত বাংলাদেশ হাইকমিশনের পতাকাটাকে এভাবে বন্দী করেছিলাম ক্যামেরায়। তুলেছিলাম গতবছর। 
আজকে এই পর্যন্তই থাকুক। পরের পর্বে আরো কিছু দেয়া যাবে। 

