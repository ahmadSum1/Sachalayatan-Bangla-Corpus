ভূঁতের প্রলাপ - ৩



(১)
আকাশপানে চেয়ে সে বসে থাকে
পাশে বয়ে যাওয়া নির্মল স্রোতধারা
জীবনস্রোতে ভেসে যেতে
কল্পনায় ভেসে ওঠে অতীত এবং ভালবাসা
কার ভুল ছিল তা জানা নেই
তার জন্য কেউ কি আজো ভাবে ?
মনোশঙ্কা থেকে থেকে কি মুক্তি হবে তার ?
চোখ দিয়েও অশ্রুর স্রোত নামে
পেছনে রয়ে যায় ভালবাসার মানুষেরা
জীবনস্রোতে আবারো যাত্রা শুরু
সুখের প্রত্যাশায়
পাশে বয়ে যায় নির্মল স্রোতধারা। 
(২)
জেগে ওঠো বন্ধু সূর্য্ যে প্রায় উঠি উঠি
প্রভাত হয়তো এনেছে নতুন সম্ভাবনা
গতকাল কেঁদেছিলে তুমি কিন্তু আজ নতুন দিন
আর দেরি নয়, সময় হল যে নবযাত্রার।
খুলে দাও জানালা
শ্বাস নাও বুক ভরে
শুদ্ধ বাতাস থেকে
বুঝে নাও তোমার অংশ
আঁকড়ে ধরো ভালবাসা
দুঃখের কাঁটাকে দাও সরিয়ে।
প্রাণখুলে হাসো বন্ধু
হৃদয়কে আলোকিত করো
পা বাড়ালেই নতুন সম্ভাবনা
অতীতকে যাও ভুলে
বর্তমানের মাঝেই যে ভবিষ্যতের জন্ম
চিরস্মরণীয় হয়ে থাকুক তোমার কর্মগুলো। 

