একটা আধুনিক গল্প



[পরিবর্তনশীল এর “একটা অতি পুরাতন গল্প” এর ফলস্রুতিতে]
হঠাত্ বৃহষ্পতির চাঁদ ইউরোপা থেকে ছুটে এলো এক গুচ্ছ মনোলিথ
পড়ল ছড়িয়ে ছিটিয়ে কালকান্দি গ্রামের বাইরের আরও অনেক গ্রামে
ভোরে ফুল কুড়াতে গিয়ে যেসব চপল কিশোরী ছুঁলো ঐ মনোলিথ
আধুনিকা হলো তারা, জ্ঞানে গরিমায় ধনে মানে পুরুষকেও ছাপিয়ে
চৌদ্দ পেরিয়ে অঠাশ ছত্রিশ হলো কিন্তু  নারী হওয়া হলোনা তাদের আর
কালকান্দি গ্রামের যে মেয়েরা চৌদ্দ বছর বয়েসে নারী হতো
শেফু নামের মেয়েটা-মুন্নি- অলকা- শাহেদারা যেমন খাঁটি মানুষ হতো
স্নিগ্ধ আদর ভালবাসায় যেমন স্নেহের মা হতো,
বন্ধ কুটিরে বন্দি থেকেও সুখ আনন্দের যে হাসি ছড়াতো
রুক্ষ বেতাল পুরুষ মাঝেও জীবনের যে কেন্দ্র হতো
মুক্ত স্বাধীন সফল মেয়েরা তা যেন হয়না আজ
চৌদ্দ পেরিয়ে অঠাশ হলে শুধু নিকষ কালো শুন্যতা

