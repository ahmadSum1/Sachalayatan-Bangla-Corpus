একটি অগ্নিকান্ড, সাতটি মৃত্যু, অনেক প্রশ্ন ও কিছু “কস কি মমিন” তথ্য



প্রশ্ন: ওই অগ্নিকান্ডের সময় ওই ভবনে অগ্নিনিবার্পনের একটি প্রধান এপারেটাস, ফায়ারম্যান লিফটটি বন্ধ ছিল কেন?
উত্তর: ফায়ারম্যান লিফটটি খুব ভাল মানের ও নিরাপদ হওয়ায় ওটি ভবন প্রধানের ব্যক্তিগত রিজার্ভ হিসাবে ব্যবহৃত হতো, অগ্নিকান্ডের দিন তিনি আসেন নি তাই ওটা চলেনি (বিশ্বস্ত সুত্রে প্রাপ্ত খবর)।
কস কি মমিন? ছাড়া আর কি বলার আছে!
সরকার গঠিত তদন্ত কমিটির প্রধান যুগ্মসচিব (পুলিশ) ইকবাল হোসেন চৌধুরি বলেছেন (বিডিনিউজ): "৭৯ বার ফায়ার এ্যালার্ম বাজার পর বসুন্ধরার লোকজন বিষয়টিতে গুরুত্ব দিয়েছে। তাদের ভবনের পানি সরবরাহ লাইনও কার্যকর ছিল না।"
তার মানে ঐ পুরো ফ্লোরে আগুন ছড়ানোর পরই অভ্যন্তরীন অগ্নিনিবার্পক দল মুভমেন্ট শুরু করে। 
ফায়ারম্যান লিফটটি বন্ধ থাকায় তারা সাধারন লিফট ব্যবহার করে (অগ্নিকান্ডের সময় যেগুলো ব্যবহার করা নিষেধ) যার ফলে জলন্ত ফ্লোরে লিফটের দরজা খোলামাত্র ব্লাষ্টে লিফটের আরোহী অভ্যন্তরীন অগ্নিনিবার্পন কর্মিরা আহত/নিহত হয় ও লিফট অচল হয়ে যায়। উল্লেখ্য সাধারণ লিফটের শুধু বাইরের দরজা কয়েক ঘন্টা আগুন প্রতিরোধ করতে পারে যাতে লিফট শ্যাফ্ট দিয়ে আগুন অন্য তলায় যেতে না পারে। ফায়ারম্যান লিফট সাধারণত অগ্নিকান্ডের সময়ও কয়েক ঘন্টা ধরে কাজ করতে পারে।
এই ভবনটিতে বিশ্বের দ্বিতীয় সর্বোত্কৃষ্ট সুইজারল্যান্ডের তৈরী শিন্ডলার লিফট লাগানো ছিল। মজার ব্যাপার হচ্ছে এটির চেয়েও বড় যে শপিং মলটি তৈরী হচ্ছে তাতে চিনের অখ্যাত এক কোম্পানীর লিফট লাগানো হয়েছে, বিপদকালীন সময়ে সেগুলো কি করবে কে জানে। 

