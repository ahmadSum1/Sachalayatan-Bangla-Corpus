আমরা এবং তারা



স্টেম সেল রিসার্চ বন্ধ করে দিয়েছিল ওরা
ওতে ভ্রুণ হত্যা হয় – ওটা পাপ,
তব তা যদি শুধু  ওদের ভ্রুণ হয়।
গর্ভপাতেরও চরম বিরোধী ওরা,
ওটি নাকি শিশু হত্যা – মহা পাপ,
শুধু যদি সেটা ওদের গর্ভে হয়।
কিন্তু সেই ভ্রুণ যদি ভিয়েতনামের হয়?
যদি ঐ গর্ভ ইরাকের বা আফগানিস্থানের হয়?
যদি প্যালেস্টাইনের হয়?
তবে তা থেকে হওয়া পরিপূর্ণ মানুষের
চৌদ্দগুষ্টির সমূল বিনাশেও কিছু যায় আসে না।
বর্ণবাদ নাকি উঠে গেছে,
উঠে গেছে সাদা কালোর বিভেদ।
সাদা কালো রঙিন আফগান ফিলিস্তিন ভ্রুণকে
কি আলাদা করে চেনা যায়?
কিন্তু একভাবে আলাদা করা যায়!
আমরা এবং তারা;
আমরা সব তারা কিছুই না,
আমরা আইনি তারা বেআইনি,
আমরা শক্তিশালী তারা দুর্বল,
আমরা সৈনিক তারা সন্ত্রাসী,
আমরা সব খাব তারা খাবে না,
আমরা বাঁচবো তারা বাঁচবে না,
আমরা থাকব তারা থাকবে না,
পাঠক? আপনি কোন দলে?

