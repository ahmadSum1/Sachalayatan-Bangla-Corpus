বুশ-ওলমার্ট নিপাত যাক, প্যালেষ্টাইন মুক্ত হোক 



যা হচ্ছে গাজায় তাকে সহ্য করা খুব কঠিন। এই ঘটনা পঁচিশে মার্চ কাল রাত্রিতে নিরস্ত্র বাঙালীদের উপর পাক হানাদার বাহীনির ঝাঁপিয়ে পড়ার মতই জঘন্য, বর্বরোচিত এবং কাপুরুষোচিত। আমাদের সৌভাগ্য আমাদের ছিল একটি পরিপক্ক রাজনৈতিক আন্দোলন এবং বঙ্গবন্ধু শেখ মুজিবুর রহমানের মত এক ক্ষণজন্মা নেতা। ওদের দূর্ভাগ্য যে ওদের এর কোনটিই তেমন নয়। ঘরের শত্রু পাকিস্তানের জায়গায় অনেক চতুর ইসরায়েল (সার্বক্ষনিক মার্কিন আর্থিক সহযোগিতা ও রাজনৈতিক সমর্থন সহ) হলে এবং পাকিস্তানের সাথে ভৌগলিক বিচ্ছিন্নতা না থাকলে আমাদেরকেও কত ভুগতে হত কে জানে।
আজ খুব দুঃখ লাগে যখন দেখি সামনে ’৭১ এর মতই জঘন্য ঘটনা আবার ঘটছে ফ্ল্যশ ব্যক চলচিত্র্রের মত এবং আমাদেরই স্বজাতীয় ভাইবোনেরা আজ মৌখিকভাবে তার প্রতিবাদ করতে, অন্তর থেকে ঘৃণা প্রকাশ করতেও দ্বিধান্বিত। যে কোন জাতিকে দীর্ঘদিন অবরুদ্ধ করে রাখলে, সামরীক নিয়ন্ত্রন এবং মৃত্যুভয়ে সন্ত্রস্ত রাখলে সেখানে কোন না কোন ‘হামাসের’ জন্ম হবেই। তাকিয়ে দেখুন আয়ারল্যান্ড, কাশ্মীর, এমন কি আমাদের পার্বত্য চট্টগ্রামের দিকে। আমি হামাসের সমর্থক নই কিন্ত আমি মনে করি ‘রোগ’ টি হামাস নয়, হামাস তার সিম্পটমৃ মাত্র।
সবাইকে অনুরোধ করি বিষয়টি থেকে বিচ্ছিন্ন না থেকে, মারাত্মক বিপদের সময় নিপিড়িত মানুষের সাথে সমব্যাথী হয়ে সকল দুর্দশা ও মৃত্যুর বিরুদ্ধে সোচ্চার ও প্রতিবাদী হতে। আমাদের অবহেলা এবং দ্বিধাই নিপিড়কের পুষ্টি। 
গাজায় হত্যা বন্ধ কর, ইজরাইল তুমি ঘরে ফেরো
বুশ-ওলমার্ট নিপাত যাক, প্যালেষ্টাইন মুক্ত হোক 
‍‍- অপ্রিয়

