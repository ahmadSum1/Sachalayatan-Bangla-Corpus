| চতুষ্পদী কষ্টগুলো… |১১-১৫|



…
(১১)
বালিকার নদীটাকে ছুঁবো বলে আমি
ডুব দিতে বারবার ভুল জলে নামি !
কোথায় বালিকা তুমি যাও কোন্ নায়ে-
দেখোনা নদীর দাগ মেখেছি এ গায়ে !
.
(১২)
জলের সঙ্গমে জল-
যেখানে আকাশ নেই, সবই অতল;
সেই জলের অতলে ডুবে করি জলচাষ,
ওখানেও তুমি ! না কি জলের আকাশ !
.
(১৩)
চুম্বনের ওই গন্ধ খুঁজে নদীর কাছে যাই;
নদী, না কি তুমিই ছিলে !
নদী বলে-
তোমার মতো হদ্দ বোকা জলের দেশে নাই !
.
(১৪)
সব পথেরাই অচিন তোমার সব পথই বিস্ময়,
কোন্ সে পথে নেই গো কন্যা সব হারানোর ভয় ?
যেখান দিয়ে হেঁটে গেছো, দৌঁড়ে খুঁজি পথ-
থমকে দাঁড়াই ! ভাঙছে নদী জলেরই শপথ !
.
(১৫)
অমর্ত্য পেয়ালা নিয়ে তোমার কাছে যাই-
কী দিলে পেয়ালা ভরে তৃষ্ণা মেটে নাই !
মৃত্যু ছিলো তোমার বুকে, নদী দিলো ঠাঁই,
বললে তুমি- এবার পেলাম তোমার পুরোটাই !
…
(চলবে…)
…
[০৬-১০] [*] [১৬-২০]
…

