| ঘড়ায়-ভরা উৎবচন…| ২১১-২২০ |




…
(২১১)
মানুষ খোঁজে উল্লাস, পছন্দ করে বিষাদগ্রস্ততা।
(২১২)
নারী যাকে অপছন্দ করে, তাকে ভুলে না কখনো।
পুরুষ যাকে পছন্দ করে, তাকে ভুলতে চায় না।
(২১৩)
নারী পছন্দ করে সৃজনশীল ব্যক্তিকে,
কিন্তু জীবনসঙ্গী হিসেবে চায় গৃহী পুরুষ।
সৃজনশীল পুরুষ ভালো গৃহস্থ হয় না।
(২১৪)
প্রার্থনালয়ে পড়ে থাকা নয়,
জগতের শ্রেষ্ঠতম পূণ্যের কাজ হচ্ছে
নিজেকে দেহমনে আপাদমস্তক সুস্থ রাখা।
(২১৫)
মানুষ কথা বলে চোখে, মুখ তার অনুবাদ করে।
(২১৬)
আনন্দ কখনো নিরপেক্ষ হয় না, তাই নির্মলও নয়।
আনন্দ পেতে না জানলে আনন্দ দেয়া যায় না।
(২১৭)
পুরস্কারের নিজের কোন মূল্য বা যোগ্যতা নেই;
পুরস্কারপ্রাপ্ত ব্যক্তির যোগ্যতা দিয়েই পুরস্কারের মূল্যমান নির্ধারিত হয়।
(২১৮)
না-জানার প্রশ্নে যিনি সর্বদাই উন্মুখ, তিনি দার্শনিক;
আর জানার বিজ্ঞতায় যিনি নতজানু, তিনি পণ্ডিত।
(২১৯)
বিশ্বস্ততায় থাকে নির্ভরতার শক্তি ও দায়বদ্ধতা;
আনুগত্যে থাকে ক্ষমতার কাছে নতজানুতা।
অনুগতের কোন দায়বদ্ধতা নেই, তাই নির্ভরযোগ্যতাও নেই।
(২২০)
হৃদয়বান হওয়ার প্রথম শর্তই হলো নিজেকে শোধরানো।
যে ভুল স্বীকার করতে জানে না, সে কখনোই হৃদয়বান হয় না।
…
[২০১-২১০][*][২২১-২৩০]
…

