এটা বক্কইরা ছড়া



	 সাতসকালে বের হবো যেই
	 		ধরলে আবু বক্করে
	 কপালটা কি সত্যি খারাপ
	 		দিন যাবে বক্ বক্ করে?
	 বসের ঝাড়ি পড়লে মনে
	 		বুকটা ওঠে ধক্ করে
	 অফিস কি আর শ্বশুরবাড়ি-
			 রাখবে কে অদক্ষরে?
	 কেটে পড়ার সুযোগ পেতে
	 		ফাঁক খোঁজা সার চক্করে
	 কিন্তু বকর মৌজে ভারি
	 		সাফল্য চক্ চক্ করে!
	 ব্যবসা ছিলো সেদিনও তার
	 		পুরান লোহার লক্করে
	 এখন ‘তিনি’ হাজী বকর
			 টয়োটা কার লক্ করে।
	 দেখলে তারেই পিত্তি জ্বলে
	 		হাসলে সে ফক্ ফক্ করে
	 কেমনে পালাই, পড়েছি যে
	 		ধান্ধাবাজীর ফক্করে! #
	(২৫/০৬/২০০৭)

