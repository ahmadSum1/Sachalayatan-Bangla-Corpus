নদী নয় নারী নয় ..



[ধুগো'র জন্য কয়েক ফোঁটা...]
(০১)
বালিকার নদীটাকে ছুঁবো বলে আমি
ডুব দিতে বারবার ভুল জলে নামি।
(০২)
জলের অতলে ডুবে করি জলচাষ
ওখানেও তুমি ! না কি জলের আকাশ !
(০৩)
যেখান দিয়ে হেঁটে গেছো, দৌঁড়ে খুঁজি পথ
থমকে দাঁড়াই, ভাঙছে নদী জলেরই শপথ !
(০৪)
চুম্বনের ওই গন্ধ খুঁজে নদীর কাছে যাই
নদী বলে-
তোমার মতো বোকা তো ভাই স্বপ্নপুরে নাই !
(০৫)
মৃত্যু ছিলো তোমার বুকে, নদী দিলো ঠাঁই
বললে তুমি- এবার পেলাম তোমার পুরোটাই !
(০৬)
গোধূলি ধুসর হবেই, ওকে কেন শুধু শুধু লালিমা মাখাও !
যে গেলাস বিষে ভারী-
ওখানেই অমিয়ের ধারাটাও দাও।
(০২-০৭-২০০৯) 

