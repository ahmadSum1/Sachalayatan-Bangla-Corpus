আব্রু .....[স্বাগতম বর্ষ ১৪১৬]



[সতর্কীকরণ: আব্রু নিয়ে যাদের খুঁতখুতানি আছে, .....পার্কের ভাস্কর্যচিত্রটি তাদের জন্য ভিজ্যুয়াল কনটেন্ট হিসেবে বিব্রতকর হতে পারে।]
দামটা যতই চড়ুক ঈদে পার্বণে
ধাম করে আর যাবেন কোথায় কার বনে !
ঘাম ঝরিয়ে যেতেই হবে মার্কেটে
জানবেনও না- বসে আছেন কার পেটে !
ঘুরবে মাথা ভনভনভন
তাইলে এখন...!
লজ্জা ঢাকার পোশাক কেনার ভেট ধরে
দানা-পানিই না পান যদি পেট ভরে
লাভ কী তবে !
তার চেয়ে কি এই ভালো নয়, দিলাম সালাম ওয়ালাইকুম-
পোশাক তোমায় দিলাম বাদ
দিগম্বরই জিন্দাবাদ,
সমস্যা নেই !
হাঁটুন সোজা পথ ধরেই,
কে তাকাবে !
আঁৎকে ওঠে লজ্জা পেয়ে উল্টো সবাই ছুটবে ধুম !
হাহ্ হাহ্ হা ! এক ঢিলে দুই পাখি মারা, দারুণ নয় !
বাঁচবে টাকা, আব্রুটাও রক্ষা হয় !!


