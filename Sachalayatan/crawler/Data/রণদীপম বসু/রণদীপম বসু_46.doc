| চতুষ্পদী কষ্টগুলো… |০৬-১০|



…
(০৬)
ভেজা হাতে ডাকি নি তোমায়-
সাঁতার জানো না বলে;
পুকুর শুকিয়ে কাঠ-
তবুও আসো নি তুমি জলের ভয়ে !
.
(০৭)
মেয়েটি দেখতে ঠিক তোমারই মতো,
চলনে বলনেই নয়, হাসি আর কান্নাও তা-ই !
আশ্চর্য দ্বৈরথে এবার আমিও দ্বিধা-ই হবো,
যুগল যুগল হয়ে মিশে রবো দু’জনার সাথেই। 
 .
(০৮)
তোমাকে নিয়ে চিড়িয়াখানায় যাবো না কখনো,
মানুষ ওখানে যায় চিড়িয়ার খোঁজে।
পাশে থাকলে আমি তো তোমাকেই দেখি,
লোকে যদি তোমাকেও চিড়িয়াই বোঝে !
 .
(০৯)
আজ তুমি ওড়না পরোনি বলে
মেঘগুলো কেটে গেছে; তাই আজ
ধরেছি ডানার সাহস, ঝাঁপ দেবো কই !
সামনে তো ডাকছে ওই যুগল আকাশ !
 .
(১০)
দেরাজে চাবির গোছা-
সব ক’টা তালা ছিলো হাতেরই নাগাল;
ভুল চাবি মেপে মেপে-
সোনার সিন্দুকে কন্যা করেছো নাকাল !
…
(চলবে…)
…
[০১-০৫] [*] [১১-১৫]
…

