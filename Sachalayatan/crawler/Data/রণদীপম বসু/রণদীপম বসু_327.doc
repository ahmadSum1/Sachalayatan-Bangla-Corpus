বুকের ওড়নায় দেখো... (পদ্যপ্রলাপ)



বোঝাতে পারি নি বলে নয়
বোঝাতে চাই নি বলেই বুঝতে পারো নি তুমি
অখণ্ড ঘৃণায় মেখে ছুঁড়ে দেবে ?
তাই দাও। এই বুক, বুকের খণ্ডিত আকাশ
বিষণ্ন জমিন এবং আমাকে দেখছো যা
তুমি তো জানো না যে এ সবই তোমার
লম্বিত সত্ত্বাই কেবল
যা কিছু ছুঁড়ো না কেন আমি যে আমি নই
ক্ষোভের ধারালো কাণায় ঘেষে ছিঁড়ে ফেলো বুক
তখনো বুঝবে কিনা অথবা বুঝবে না কিছুই
বিপণ্ন আয়নার চোখে চোখ রেখে
হয়তো জানবেও না- চেয়ে আছো আমার দিকেই
চমকে ওঠবে কি-
বুকের ওড়নায় মাখা ক্ষতনীল রক্তের চিহ্ণগুলো দেখে ?

