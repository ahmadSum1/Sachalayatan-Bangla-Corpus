| কারা এতো চিল্লায়..!



ইহা জ্ঞানী পোস্ট নয়। নিতান্তই অগভীর ক্ষুদ্র একটা না-ছড়া।
এই কয়েক লাখ পাবলিক মরে গেলেও রাষ্ট্রের কিছু যায় আসে না, একটা লোমও খসে পড়বে না। তবে মন্ত্রী বাহাদুরদের কিঞ্চিৎ গলা শুকালেও রাষ্ট্রের অনেক কিছুই যায় আসে।  তাই মন্ত্রী বাঁচলে দেশ বাঁচবে- এই অনুসিদ্ধান্তে যারা একমত হবেন তারা  এই পোস্টের ভেতরে ঢুকতে পারেন। যারা এই প্রতিপাদ্যে বিশ্বাসী নন, তার নিজ দায়িত্বে পোস্টে ঢুকুন। অস্বস্তিকর অনুভূতির জন্য নিজে ছাড়া অন্য কাউকে দায়ী করা যাবে না।
…
পাবলিক পাজি খুব, শুধু সমালোচনা
মন্ত্রীরা যন্ত্র কি ? মুখ পেট আছে না !
তাদেরও তো ক্ষুধা পায়, মন চায় কতো কী !
মন্ত্রী হয়েছে বলে বন্ধ ওসব কি ?
চামড়ার মুখ দিয়ে নিন্দুক পাবলিক
বলবেই কতো কথা, তা কি শুনা হবে ঠিক ?
মন্ত্রী না বাঁচে যদি দেশ যাবে গোল্লায়
এইসব না বুঝে কারা এতো চিল্লায় !
বিদ্যুৎ গ্যাস চাও ? দেশ জুড়ে কাজ চাও ?
নাকি আর কিছু চাও ?
হয়ে যাবে সবকিছু, ছড়াবেই রোশনা
ফালতু প্যাঁচাল ছেড়ে পাবলিক অফ যাও,
শুধু তাড়াতাড়ি দাও
মন্ত্রীর বেতনের বৃদ্ধির ঘোষণা !
…

