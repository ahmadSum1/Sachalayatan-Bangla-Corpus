| ঘড়ায়-ভরা উৎবচন…|১৯১-২০০|



এই সিরিজে কোন সতর্কতা নেই। কারণ এইখানে কোন সংবেদনশীল বিষয় নেই। সেগুলো নাহয় অন্য পর্বের জন্যেই তোলা থাক। 
তবে একটা বিষয় আজ আবার নতুন করে উপলব্ধি হলো কোন এক কার্য-কারণ সম্পর্ক খুঁজতে গিয়ে, যা আজই ফেসবুক স্ট্যাটাসে গেঁথে রেখেছি নব্য উৎবচন হিসেবে : ছাগল হওয়ার বিশাল সুবিধা হলো, ছাগলামি করতে আগে থেকে কোন প্রমাণপত্র পেশ করতে হয় না। 
তবে এই সিরিজের সাথে ছাগলের কোন সম্পর্ক নেই !
…
(১৯১)
আবেগের সৌন্দর্য্য উদ্যমে; যে যত আবেগী, সে তত উদ্যমী।
আবেগহীন মানুষ উদ্যমী হয় না।
(১৯২)
যে ব্যয় করতে জানে না, তার সব উর্পাজনই বৃথা।
ব্যয় না জানলে অর্থ উর্পাজন করা অপরাধ।
(১৯৩)
প্রথমবার বই পড়তে হয় যে বইটি পড়তে হবে
তা নির্ধারণের জন্য।
(১৯৪)
বড়’র ভাব দেখাতে দেখাতে শেষর্পযন্ত মানুষ আর বড় হতে পারে না,
ছোটই থেকে যায়।
(১৯৫)
রীতি হচ্ছে অন্ধত্ব পরিচালনার নির্বোধ পদ্ধতি;
অন্ধরা এর বাইরে যেতে পারে না।
(১৯৬)
যত নিঃসঙ্গই হোক, চাইলেই কেউ হারাতে পারে না;
ভিড়ের মধ্যেই নিজেকেই হারাতে হয়।
(১৯৭)
যার মন খারাপ হয় না,
তার মন ভালো থাকার বিষয়টাও কাল্পনিক।
(১৯৮)
ব্যক্তির চেয়ে পদ ও পদবি বড় হয়ে গেলে
ব্যক্তি অন্ধত্বের বন্দী হয়ে যায়;
আর সেই অন্ধের কাছে মানুষ হয়ে যায় তুচ্ছ।
(১৯৯)
সমস্যা না-থাকাটাই বড় সমস্যা।
(২০০)
সমাপ্তি বলে কিছু নেই, আরেকটা শুরুর নামান্তর।
…
[১৮১-১৯০] [*] [২০০-২১০]
…

