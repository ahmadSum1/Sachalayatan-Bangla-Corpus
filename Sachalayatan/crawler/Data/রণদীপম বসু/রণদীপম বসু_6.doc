| ঘড়ায়-ভরা উৎবচন…|৩০১-৩১০|



(৩০১)
প্রেম হলো একটি কল্পনা-ভ্রমণ, আর প্রিয় মানুষটি হচ্ছে এর বাহন।
.
(৩০২)
ইতিহাস পচে না কখনো, পচে যাই আমরাই।
.
(৩০৩)
মানুষের সবচেয়ে বড় সীমাবদ্ধতা হলো
মানুষ যে আসলে সীমাবদ্ধ নয়, এটাতে আস্থা রাখার সীমাবদ্ধতা।
 .
(৩০৪)
হারানোর আশঙ্কা না থাকলে পাওয়ার মাহাত্ম্য উপলব্ধি করা যায় না।
 .
(৩০৫)
যে কোন সংস্কারে যুক্তিহীন বিশ্বাস এবং অন্ধ আচারনিষ্ঠ হওয়াটাই গোঁড়ামি;
আর বিশ্বাসহীন আচারসর্বস্বতা মানেই ধূর্ত ভণ্ডামি।
গোঁড়ামি ক্ষতিকর, কিন্তু এই ভণ্ডামি ভয়ঙ্কর।
 .
(৩০৬)
চেয়েই নেয়া হোক বা যেচেই দেয়া হোক,
যৌতুক আর ভিক্ষাবৃত্তির মধ্যে কোন মৌলিক তফাৎ নেই।
 .
(৩০৭)
ছাগল হওয়ার বিশাল সুবিধা হলো-
ছাগলামি করতে আগে থেকে কোন প্রমাণপত্র পেশ করতে হয় না।
 .
(৩০৮)
নিজে একটা গোঁড়ামিকে আঁকড়ে ধরে
অন্যের গোঁড়ামিকে নিন্দা বা কটাক্ষ করাটা হলো নিকৃষ্ট ভণ্ডামি।
 .
(৩০৯)
যার সামনে হাঁটার রাস্তাটা বন্ধ হয়ে যায়
তার জন্যে বাকি থাকে পেছনের স্মৃতিকাতর নস্টালজিয়াটুকুই।
 .
(৩১০)
উপদেশ আর পরামর্শে পার্থক্য হলো-
পরামর্শে কোন অহংভাব থাকে না, উপদেশে যা প্রবল।
…
[২৯১-৩০০][*][৩১১-৩২০]
…

