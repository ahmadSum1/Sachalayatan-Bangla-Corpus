ইয়োগা: সুদেহী মনের খোঁজে ।৩৩। আসন: ভটনাসন।



# ভটনাসন (Vatayanasana):
পদ্ধতি:
প্রথমে সোজা হয়ে দাঁড়ান। এখন ডান পা হাঁটু থেকে ভেঙে পায়ের পাতা বাঁ উরুর উপর রাখুন। এবার ধীরে ধীরে ডান হাঁটু মেঝের উপর রাখুন এবং হাত দু’টো নমস্কারের ভঙ্গিতে বুকের উপর রাখুন। অথবা হাত দু’টো উপরের দিকে তুলে বাঁ হাত ডান কনুইয়ের নিচে দিয়ে পেঁচিয়ে নিয়ে হাতের তালু ডান হাতের তালুতে নমস্কারের ভঙ্গিতে রাখার চেষ্টা করুন। শ্বাস-প্রশ্বাস স্বাভাবিক রেখে ২০সেঃ থেকে ৩০সেঃ এ অবস্থায় থাকুন।
এরপর পা এবং হাতের অবস্থান বদল করে আসনটি আবার করুন। এভাবে হাত-পা বদল করে করে আসনটি দুই থেকে চারবার অভ্যাস করুন এবং প্রয়োজনমত শবাসনে বিশ্রাম নিন।

উপকারিতা:
আসনটি অভ্যাসে হার্নিয়া রোগ দূর হয় এবং দেহের নিম্নাংশ সুস্থ ও সবল থাকে।
[Images: from internet]
(চলবে...)
পর্ব: [৩২][**][৩৪] 

