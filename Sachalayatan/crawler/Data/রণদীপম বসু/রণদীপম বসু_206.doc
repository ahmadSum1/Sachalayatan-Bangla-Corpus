আপনি কেন বাণিজ্য মেলায় যাবেন...



বাণিজ্য মেলায় গিয়ে বোকারা জগৎ সংসার ভুলে কেনাকাটায় ব্যস্ত হয়ে পড়ে। আর আমার মতো বুদ্ধিমান যারা, তার তখন হ্যাবলার মতো চেয়ে থাকে স্টলগুলোর দুর্দান্ত বাহারি সব ডিজাইগুলোর দিকে।

বাণিজ্য মেলাতে গিয়ে কিছু কেনার চাইতেও বুদ্ধিমানদের আকর্ষণ যে ওই বাহারি স্টলগুলোর দিকে, তার কারণ হলো দু’টো। চাইলেও কেনাকাটা করার সংগতিশূন্যতার বোধ ডিস্টার্ব করার সুযোগ তো পায়ই না, বরং একটা নান্দনিক তৃপ্তি সারাক্ষণ ছড়িয়ে থাকে মন ও মনন জুড়ে। অতএব আপনি কেন বুদ্ধিমান হবেন না..!

তাহলে চলুন ঢাকার আগারগাওয়ে চীন মৈত্রী সম্মেলন কেন্দ্রের পাশেই সদ্য শুরু হওয়া চতুর্দশ ঢাকা আন্তর্জাতিক বাণিজ্য মেলা ২০০৯ থেকে ঘুরে আসি একবার। মেলায় প্রবেশমূল্য ধরা হয়েছে সাধারণ জনপ্রতি ১২টাকা, শিশুদের জন্য ৭টাকা করে।

রথ দেখাটাই আসল। সাথে যদি কলা থেকেই থাকে, বেঁচতে তো আর কেউ বাঁধা দিচ্ছে না ! তবে একই সাথে এও বলে রাখি, আয়োজকরা কিন্তু ঠিকই জানেন যে, এখানে বুদ্ধিমানরা দেখতেই আসেন। এবং শেষ পর্যন্ত বোকা হয়েই ফিরে যান...! হা হা হা !

তবে আমি কিন্তু বোকা হইনি...!







[মেলার আরো ছবি] 

