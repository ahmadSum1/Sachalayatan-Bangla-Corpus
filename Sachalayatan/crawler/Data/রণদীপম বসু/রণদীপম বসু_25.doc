| ঘড়ায়-ভরা উৎবচন…|২৫১-২৬০|



স্বীকারোক্তি : ‘চিন্তারাজিকে লুকিয়ে রাখার মধ্যে কোন মাহাত্ম্য নেই। তা প্রকাশ করতে যদি লজ্জাবোধ হয়, তবে সে ধরনের চিন্তা না করাই বোধ হয় ভাল।’ -- প্রাচীন গ্রীক কবি ইউরিপিডিস (৪৮০-৪০৬ খ্রীঃ পূঃ)
 …

(২৫১)
নারী কোন স্ত্রৈণ পুরুষ পছন্দ করে না
কেবল নিজের স্বামীটিকে ছাড়া।
.
(২৫২)
শরীরকে যে সন্তুষ্ট রাখতে পারে না,
নৈতিক উৎকর্ষ অর্জন তার দ্বারা অসম্ভব।
.
(২৫৩)
জীবনে যে কষ্ট আর অভাবের মুখোমুখি হয় নি,
মানবিক অনুভূতি থেকে সে বঞ্চিত।
অনুভূতি না থাকলে গুণাবলি অর্জন সম্ভব নয়।
.
(২৫৪)
মানুষ তার সেরা কথাটি কখনোই বলতে পারে না;
কারণ তার আয়ু অনন্ত নয়।
.
(২৫৫)
মানুষ যখন সৃজনরহিত হয়,
পুরনো সৃষ্টির মধ্যেই নিমজ্জিত হয়ে পড়ে।
.
(২৫৬)
মানুষের প্রথম পাপ চোখে, তারপর মনে;
সবশেষে দেহে ছড়ায়।
.
(২৫৭)
নিঃস্ব লেখক তিনি, যার
কোন অপ্রকাশিত লেখা নেই।
.
(২৫৮)
মানবিকতা ও সাম্প্রদায়িকতার মধ্যে প্রধান তফাৎ হচ্ছে-
প্রদর্শিত মানবিকতায় ভণ্ডামোর মিশেল থাকতে পারে; কিন্তু
সাম্প্রদায়িকতা নিজ গুণেই খাঁটি।
তাই সাম্প্রদায়িক হলে মানুষ বিশুদ্ধ পশুতে পরিণত হয়।
.
(২৫৯)
উন্মুক্ত শৈশব কোন অনুশাসনে বন্দী থাকে না বলে
শিশুরা স্বভাবতই যুক্তিশীল ও মানবিক কৌতুহলে প্রাণময় সতেজ থাকে;
বড় হতে হতে বন্দী-প্রিয় মানুষ ক্রমান্বয়ে প্রশ্নহীন জড় পদার্থে পরিণত হয়।
.
(২৬০)
বিশ্বস্ততার সাথে স্বাধীনতার বিরোধ নেই।
ধূর্ত ব্যক্তি স্বাধীনতাকে স্বেচ্ছাচারিতায় রূপান্তর করে;
এরা কখনো বিশ্বস্ত হয় না।
.
…
[২৪১-২৫০][*][২৬১-২৭০]
…

