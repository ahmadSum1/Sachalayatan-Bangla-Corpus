| ঘড়ায়-ভরা উৎবচন...|৭১-৮০|



সতর্কতা:
ধর্মীয় বিশ্বাস ও সংস্কার বা মুক্তচিন্তা বিষয়ে যাঁদের সংবেদনশীলতা রয়েছে,
তাঁদের জন্য অস্বস্তিকর হতে পারে।

...........
(৭১)
যে সমাজে গাধার শ্রেষ্ঠ গুণ হলো সে গাধা
আর মানুষের নিকৃষ্ট অপরাধ হচ্ছে সে মানুষ,
সে সমাজ বাঙালির।
(৭২)
প্রকৃতির সবুজ ছোঁয়া থেকে যে যতো দূরবর্তী
সে ততো সভ্য,
বহুতলশীর্ষ ফ্ল্যাটে হয় সভ্যতম মানুষটির বসবাস।
(৭৩)
আজকাল কোন অফিসে ঢুকলে মনে হয়
ভুল করে বুঝি মসজিদেই ঢুকে গেলাম,
জরুরি ফাইলের চাইতে জায়নামাজই অধিক মূল্যবান সেখানে।
(৭৪)
পুলিশের আচরণই বলে দেয় রাষ্ট্রের মানসিক স্বাস্থ্য কেমন।
(৭৫)
যতদিন চাকুরে থাকে ততদিন সে দাস;
অবসরে গেলেই তৎক্ষণাৎ সে পেনশনভোগী এক ব্যবহারযোগ্য দাসীতে পরিণত হয়।
(৭৬)
সেবার সাথে মুনাফার যোগসূত্র মানে-
ধর্ষণের মাধ্যমে ধর্ষিতাকে যৌনসুখ দেয়ার মহত্ত্ব !
(৭৭)
একান্ত সেবক মানে, হয় সে ভণ্ড নয় স্বার্থপর।
(৭৮)
ঝুলন্ত  ব্রা’কে পুরুষ দেখে স্তন, নারী ভাবে আব্রু।
(৭৯)
ওকে নিয়ে ঘুরতে যাবার পথ-খরচা না রেখে নিজের জন্য ঔষধ কিনে বোকারা;
অর্থহীন দীর্ঘ জীবনের চাইতে অর্থময় স্বল্প জীবন অনেক বেশি তাৎপর্যময়।
(৮০)
সবাই নিজে নিজে একেকজন সাংঘাতিক নীতিবান মানুষ;
নিজের সাথে বনে না এমন সব নীতিই হয় অনীতি বা দুর্নীতি।
...
[৬১-৭০][*][৮১-৯০]
...

