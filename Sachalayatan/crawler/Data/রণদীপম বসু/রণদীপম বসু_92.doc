| ঘড়ায়-ভরা উৎবচন…|১০১-১১০|



সতর্কতা:
ধর্মীয় বিশ্বাস ও সংস্কার বা মুক্তচিন্তা বিষয়ে যাঁদের সংবেদনশীলতা রয়েছে,
তাঁদের জন্য অস্বস্তিকর হতে পারে।

…
(১০১)
মানুষ বাস করে তাঁর স্বপ্নের মধ্যে;
স্বপ্নহীনরাই প্রকৃত উদ্বাস্তু।
(১০২)
জন্মদিন হলো একটা হাস্যকর চিহ্ণ, যা
দূরবর্তী হতে হতে নিশ্চিহ্ণের ঠিকানাটা চিহ্ণিত করে।
(১০৩)
শেকড়-বিচ্ছিন্ন না হলে বহুতল ভবনের অধিকারী হওয়া যায় না;
বাতাসই হয়ে যায় মাটির বিকল্প তখন।
(১০৪)
সত্য কোন চিরস্থায়ী বিষয় নয়;
সত্য হচ্ছে অনুঘটক নির্ভর একটি আপেক্ষিক ধারণা।
(১০৫)
বংশ-গৌরব হলো সেই পশ্চাৎপদতা,
যা মানুষকে বড় হতে দেয় না।
(১০৬)
নস্টালজিয়া,
বার্ধক্যে সুস্থ থাকার প্রয়োজনীয় বটিকা।
(১০৭)
প্রতিষ্ঠানের আকার যত বৃদ্ধি পায়,
কর্মীর মূল্য ততই কমতে থাকে।
(১০৮)
ভারবাহী গাধারা সময়ের ভারে আক্রান্ত হয় না।
(১০৯)
স্বভাব বা খাসলতই মানুষের একান্ত নিজস্বতা,
যা তাকে অন্য থেকে পৃথক করে।
(১১০)
যাবার পথে নয়,
ফেরার পথ খুঁজেই মানুষ পথ হারায়।
…
[৯১-১০০][*][১১১-১২০]
…

