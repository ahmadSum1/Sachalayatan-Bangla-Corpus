মেয়েটি



মেয়েটি
বাইরে অঝোর বৃষ্টি-
মেয়েটা কি জানলো তা ?
ছেটে দেয়া ভ্রুর নতুন মানচিত্র খুঁজে
কাটিয়েছে সারাদিন-
আয়নাটাই প্রতিদ্বন্দ্বী তার !
পর্দা সরিয়ে শেষে
যে ছেলেটি দৃশ্যমান হলো
তার বুকে
তুমুল বৃষ্টিতে ভিজে অন্য কেউ ;
মেয়েটা কি জানে না তাও !
ভূমির বিস্তৃতি পেলে গালের তিলটাও কেমোন
অবসন্ন ধীরতায়
তালের মতো লাল হয়ে যায়-
এমোন আচানক আবিষ্কারে উল্লসিত
না কি বিষণ্ন হতে হয়,
তা ভেবে ভেবে
সারারাত অধীর হবে সে-
ছেলেটা কি জানবে তা ? #
(০২/০৭/২০০৭)

