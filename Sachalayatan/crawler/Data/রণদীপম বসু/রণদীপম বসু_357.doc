শব্দের খোঁয়াড় (খণ্ডকাব্য)...০৪



[একটু কৃতজ্ঞতা তোলা থাক্ ব্লগার নজরুলের জন্য]
(১৬)
মানুষ যতোটা নির্দয় হয়, আত্মপ্রেমী ততোটাই ;
প্রেমিকের চেহারাও কি তাই সমান নির্দয় ?
(১৭)
অন্যের পাগলামো দেখে এতো যে আমোদ খুঁজি
নিজের পাগলামিকে সুড়সুড়ি দিতে ?
মানুষ অসুস্থ প্রাণী, একটুও ভালোত্ব নেই তার ;
তবে কি চেহারা ঢাকার নৈপুণ্যই কে কতো দক্ষ সুজন ?
(১৮)
নারীর রমণী নামেই পুরুষের উত্তম প্রকাশ ;
রমণের বাইরে মানুষের আর কি জগত নেই ?
(১৯)
পত্রিকার পাতা খোঁড়া ? নিজেকে খোঁজার প্রয়াস ;
সত্যিই পাই যখন,
কীভাবে নিজেকে করি উন্মত্ত খোঁয়াড় !
(২০)
নারীর প্রশংসা করি সম্ভোগ ইচ্ছায়.
আর পুরুষের প্রশংসা হয় ঈর্ষিত ঘৃণায় ; সে কি পুরুষ বলেই !
 যখন নিজকে প্রশংসা করি ?

