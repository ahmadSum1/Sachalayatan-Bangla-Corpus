| দুই-মেগাপিক্সেল…| আইডেনটিটি |



…
অর্থনীতির হিসাবে ওরা এসেছে বিশ্বের সবচাইতে শক্তিশালী রাষ্ট্রটি থেকে। জাপান। তারুণ্যে ভরপুর এদেরকে দেখলেই বুঝা যায় কলেজ-বিশ্ববিদ্যালয় বা সেদেশের স্কুল পড়ুয়া ছাত্রছাত্রী। উচ্ছল প্রাণ-চাঞ্চল্য সাথে নিয়ে বিশ্বের অন্যতম দরিদ্র দেশটিতে এসেছে বেড়াতে কিংবা কোন শিক্ষা সফরে, হয়তো অভিজ্ঞতা অর্জন বা কোন গবেষণা সন্দর্ভ তৈরির জন্য। এ-সবই ধারণা। কিন্তু ছবি যা বলে, তা হয়তো ধারণা নয়। সফরের প্রামাণ্য হিসেবে ডিজিটাল আলোয় যে অভিজ্ঞতাটুকু তাদের মুঠোবন্দী হচ্ছে, তা আমাদের প্রিয় বাংলাদেশ।
.

একদিন হয়তো তাদের অভিজ্ঞতার এই আলো কিংবা অন্ধকার টুকরোগুলো ছড়িয়ে পড়বে অন্তর্জালিক বিশ্বের প্রতিটা ডিজিটাল কোণায়; ক্যাপশানে হয়তো লেখা থাকবে বোধ্য বা অবোধ্য ভাষায়- এই দেখো বাংলাদেশ !
আমার দুখিনী বাংলা, তোমার উদোম গতর এখনো উন্মুক্ত। নগ্ন, এক টুকরো কাপড়ের আশায়। ক্ষুধায় আর্ত হাত সাদা-কালো বুঝে না কিছুই, খোঁজে শুধু এক বেলার আহারের আশ্বাস !
…

