অনুকবিতাগুচ্ছ- ০১



অনুকবিতাগুচ্ছ- ০১
(০১)
চোখের উঠোন জুড়ে গভীর সাঁকো,
কে যে কোন্ পথে যাবে ডুববে কোথায়
চোখও কি জানে তা !
(০২)
দৃষ্টির পাড় বেঁধে চোখের সীমানা দেবে ?
গভীর কলঙ্ক হবে। বৈধতার ঘোড়াটাকে
কী করে খাওয়াবে বলো কেটে রাখা সংস্কারের ঘাস !
(০৩)
নামের কারিশমাতেই মুগ্ধ আমরা ;
নামটা বেড়ায় খুব,
মানুষটা রয়েই যায় গোপন গভীর।
(০৪)
লজ্জার গভীরে থাকে ক্রোধের শিকড়
তবু ক্রোধান্ধ ধমনী রাখে না কোনো লজ্জার আড়াল।
(০৫)
জরায়ু গভীর নয়, ইচ্ছাই অতল ;
কামনা বধির হলে শিশ্নতাই সম্বল।
(১০/০৬/২০০৮)

