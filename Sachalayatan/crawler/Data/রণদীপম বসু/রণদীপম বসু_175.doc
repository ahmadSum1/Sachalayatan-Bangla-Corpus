ইয়োগা: সুদেহী মনের খোঁজে ।২৯। আসন: মণ্ডূকাসন।



মণ্ডূক অর্থ ব্যাঙ। আসনাবস্থায় দেহকে ব্যাঙ-সদৃশ মনে হয় বলে আসনটির নাম মণ্ডূকাসন (Mandukasana)।
পদ্ধতি:
প্রথমে বজ্রাসনে বসুন। এবার হাঁটু দু’টো দু’পাশে যতোটা সম্ভব ফাঁক করে বসুন। পাছা দু’পায়ের পাতার মাঝখানে থাকবে এবং বুড়ো আঙুল দু’টো পরস্পর স্পর্শ করে থাকবে। এখন দু’হাতের তালু দু’হাঁটুর উপর রেখে মেরুদণ্ড সোজা করে শ্বাস-প্রশ্বাস স্বাভাবিক রেখে ৩০ সেঃ থেকে ৪০ সেঃ এই অবস্থায় থাকুন। এভাবে আসনটি ২/৩ বার অভ্যাস করুন এবং প্রয়োজনমতো শবাসনে বিশ্রাম নিন।

উপকারিতা:
আসনটি পায়ের শক্তি বৃদ্ধি করে পায়ের পেশী ও স্নায়ুকে সবল এবং সুস্থ রাখে। মেয়েদের জন্য এ আসন বিশেষ উপকারী। মেয়েদের বস্থিপ্রদেশের এবং উরুর সন্ধিস্থলের পেশী ও স্নায়ু সতেজ ও সক্রিয় রাখতে খুবই উপকারী আসন এটি। ফলে কোন স্ত্রী-রোগ হতে পারে না ও সন্তান প্রসবে দৈহিক কোন বাধার সৃষ্টি করতে পারে না। এ আসনে মনের একাগ্রতা যেমন বাড়ে তেমনি হজমশক্তিও বৃদ্ধি পায়। ফলে পায়ে সায়টিকা বা বাত হ’তে পারে না, আর থাকলেও আসনটি অভ্যাসের ফলে অল্পদিনে ভালো হয়ে যায়।
বৈচিত্র্য:
এ আসন-চর্চায় চমৎকার কিছু বৈচিত্র্য বা ভেরিয়্যাশান লক্ষ্য করা যায়, যা অভ্যাসে সুফল পাওয়া যাবে।
# মণ্ডূকাসন-(ক)

# মণ্ডূকাসন-(খ)

[Images: from internet]
(চলবে...)
পর্ব:[২৮][**][৩০] 

