অণুকবিতাগুচ্ছ- ০২



অণুকবিতাগুচ্ছ- ০২
(০৬)
স্বপ্নের লাল ফিতে মেপে মেপে বানিয়েছি ঘর,
সব কিছু আছে তার
নেই শুধু ভিতের পাথর।
(০৭)
আকাশটা বড়ো খুব, স্বপ্নটা আরও,
যে শুধু স্বপ্নই দেখে
আকাশ কি হারিয়ে যায় তারও ?
(০৮)
শব্দের বন্ধনে এলে অক্ষর অমর্ত্য হয়,
জীবনের বন্ধনে এলে
মৃত্যুর গন্তব্যে হাঁটে অমর্ত্য মানুষ।
(০৯)
বাইরের মতো ভেতরও উন্মুক্ত যার
শুদ্ধ মানুষ সে নিশ্চয়ই ;
হায়, শুধু ব্যক্তিত্বহীন !
(১০)
চশমা দেখে না কিছুই,
তবু তার হৃদয় খুঁড়েই
চোখেরা হয়ে ওঠে কান্ত চক্ষুষ্মাণ।
(১০/০৬/২০০৮) 

