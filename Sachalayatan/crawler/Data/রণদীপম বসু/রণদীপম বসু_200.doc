হার্ট-থ্রব...



ছেষট্টি বা ষোলই বলো-
শিকার কে-না হয়!
ষোড়শিনীর বাঁকা হাসি-?
পেলেই ‘খবর’ হয়!
বয়সটা হয় ছেলের যদি
ষোলো কি আঠারো-
শর্ট সার্কিটে হাসির ওয়েভ-!
বাজলো ছেলের বারো!
আর যদি হয় এলোমেলো
বয়সটা চব্বিশ,
খুইয়ে যাবে দিশ-
হাসির ভেতর পাবেই খুঁজে
পুটলি ভরা বিষ!
কিন্তু যদি কানে কানে
বয়সটা হয় ত্রিশ-
বুক করে নিশপিশ
কড়কড়ে নোট থাকলে জেবে
হাসি তো কিসমিস!
ছত্তিরিশ আর বেয়াল্লিশে
কোনই ফারাক নাই
হাসির খোঁচায় চমকে পিলে
বুকে মারে ঘাঁই!
আটচল্লিশের চালশে চোখে
খাইলে হাসির হুল
হঠাৎ-ই হন ফিলোসফার-
‘জীবন মানেই ভুল’!
চুয়ান্নতে ভাবনা জুড়ে-
দেখেন টানা ভুরু-
‘আহা!
যায় না করা জীবনটারে
নতুন করেই শুরু?’
ষাটে নাকি ঘাটের মরা,
তবু গণ্ডগোল-
শেষ বয়সের জোয়ানকিতে
‘চান্দে’ বাজায় ঢোল!
ষোড়শিনীর কেচকি হাসি
মানে কি আর ট্র্যাক
ক’জন পারে সামাল দিতে
হার্ট-টা হ’লে ব্রেক!
দোহাই লাগে ষোড়শিনী
থামাও হাসির ‘স্ট্রোক’
এই বয়সে(!) জীবনটারে
কোরো না আর ‘ক্রোক’! #

