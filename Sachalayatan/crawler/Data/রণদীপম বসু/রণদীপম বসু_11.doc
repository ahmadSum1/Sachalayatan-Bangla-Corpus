| ঘড়ায়-ভরা উৎবচন…| ২৮১-২৯০ |



(২৮১)
যৌনতা ছাড়া মানববিশ্বে দ্বিতীয় কোন সৌন্দর্য্য নেই;
যেখানেই সৌন্দর্য্য, পেছনে যৌনতার সূত্র গ্রথিত।
 .
(২৮২)
সৌন্দর্য্যবোধ হচ্ছে মানুষের আদিম নগ্নতা,
ভোগ্য না-হওয়াতক যার পূর্ণতৃপ্তি আসে না।
 .
(২৮৩)
লেংটা হওয়ার আগ-মুহূর্তে মানুষ
ইজ্জত সম্পর্কিত সচেতনতার শীর্ষে অবস্থান করে।
 .
(২৮৪)
সময় কাটানো আর উপভোগের পার্থক্যটুকুর মাহাত্ম্য উপলব্ধি করে
দুই ধরনের লোক, নষ্ট এবং জ্ঞানীরা।
 .
(২৮৫)
দেবী আর ঈশ্বরকে সন্তুষ্ট করে অনুগ্রহ পেতে বলী হয় পাঁঠারাই;
এতে পাঁঠার কোন প্রাপ্তি নেই, কারণ পাঁঠাদের ঈশ্বর নেই।
পাঁঠারা ঈশ্বর বানাতে পারে না বলেই এরা পাঁঠা; নইলে মানুষই হতো !
 .
(২৮৬)
মানুষ ভয় পাওয়ার চেয়ে ভয়ের কথা বলতেই পছন্দ করে বেশি;
যেভাবে সাহস দেখানোর চাইতে সাহসের বড়াই করে বেশি।
 .
(২৮৭)
জাহির করতে গিয়ে মানুষ ভুলে যায় যে,
জাহির করা হলো অধরা স্বপ্নের চর্বিত চর্বণ;
যা অন্যে টের পায় সহজেই।
 .
(২৮৮)
ভালো সবসময়ই ভালো,
আগে পরে বিশেষণ লাগালে ভালো আর ভালো থাকতে পারে না।
 .
(২৮৯)
মানুষের সর্বোচ্চ সৃজনশীলতা তাঁর কল্পনায়,
যা কখনো বাস্তবায়িত হয় না।
 .
(২৯০)
প্রমাণ করা যায় না বলেই কল্পনার শক্তি প্রবল।
ইচ্ছেখুশি গড়ে নেয়া ঈশ্বর ও পরকাল হচ্ছে সেই সবিশেষ কল্পনা,
যা দিয়ে চতুর মানুষ মূর্খদের উপর আধিপত্য কায়েম করে।
…
[২৭১-২৮০][*][২৯১-৩০০]
…

