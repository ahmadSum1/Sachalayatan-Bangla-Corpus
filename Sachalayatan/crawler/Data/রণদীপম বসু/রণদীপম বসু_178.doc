ইয়োগা: সুদেহী মনের খোঁজে ।২৭। আসন: পর্বতাসন।



আসনাবস্থায় দেহকে পর্বতাকৃতির মনে হয় বলে এ আসনের নাম পর্বতাসন (parvatasana)।
পদ্ধতি:

প্রথমে পদ্মাসনে বসে ধীরে ধীরে হাঁটুর ওপর বসুন। প্রথম অভ্যাসকারীরা হাতের উপর ভর রেখে প্রথমে ভারসাম্য রাখার চেষ্টা করুন। সফল হলে এবার হাতের তালু দু’টো নমস্কারের ভঙ্গিমায় রেখে মাথার উপর তুলুন। দৃষ্টি সামনের দিকে থাকবে। শ্বাস-প্রশ্বাস স্বাভাবিক রেখে ২০ সেঃ থেকে ৩০ সেঃ এই অবস্থায় থাকুন। এরপর পা ছড়িয়ে বিশ্রাম নিয়ে পদ্মাসনের পা বদল করে আসনটি আগের মতো আবার করুন। এভাবে ২/৩ বার আসনটি অভ্যাস করুন এবং প্রয়োজনমতো শবাসনে বিশ্রাম নিন।

উপকারিতা:
আসনটিতে পায়ের খুব ভালো ব্যায়াম হয়। বিশেষ করে উরুর সামনের পেশী এবং সায়েটিক নার্ভের জন্য খুব কার্যকর। এতে করে পায়ে কোনদিন বাত বা সায়টিকা হ’তে পারে না, আর থাকলেও তা খুব তাড়াতাড়ি সেরে যায়। এছাড়াও আসনটি অভ্যাসে মনের একাগ্রতা বৃদ্ধি পায়।
[Images: from internet]
(চলবে...)
পর্ব: [২৬][**][২৮] 

