প্রসঙ্গ বিজয় দিবস এবং একটি গ্রেনেড হামলা!




যথারীতি দুপুর বারোটার দিকে ঘুম ভাঙ্গলো আজকেও। পেপারটা হাতে নিতেই এই কোম্পানি-ওই কোম্পানির বিজয় দিবসের শুভেচ্ছায় ভেসে গেলাম। বিজয় দিবসের আচঁ অবশ্য বেশ কিছুদিন ধরেই পাচ্ছিলাম। খোমাখাতায় পুলাপানের বিজয়ের মাসের স্পেশাল প্রোফাইল ফটোর জন্য পাগলপ্রায় অবস্থা। আমি এখন আর এসব ব্যাপারে ওভাবে আলোড়িত হই না। এখন সব দিনই আমার কাছে ঈদের দিন, সব মাসই আমার কাছে বিজয়ের মাস।
আগে বিজয় দিবসের বিস্তর না বললেও ছোটখাট প্রস্তুতি থাকতো। থাকতেই হতো কারণ বিজয় দিবসের ছুটির দিনেও যে সাতসকালে স্কুল মাঠে ছুটতে হতো পিটি-প্যারেড করার জন্য। অবশ্য সে সময় অতিউৎসাহিতই ছিলাম। কড়া রোদের মধ্যে ঘন্টার পর ঘন্টা প্যারেড করতে গিয়ে প্রবল দেশপ্রেমে বিদ্ধ হতাম। যেবার সুযোগ পেতাম না সেবার ঘুম থেকে উঠেই টিভি ছেড়ে বসতাম জাতীয় প্যারেড আর সমরাস্ত্র প্রদর্শনী দেখার জন্য। যারপরনাই মুগ্ধ হতাম। এখন আর এসব কাজ করে না। বিজয়ের দিনেও বারোটায় ঘুম থেকে উঠি, পেপারে চোখ বুলাই, ওয়াটসনদের ব্যাটিং দেখি, বিকালে আড্ডা মারার প্ল্যান করি সংসদের সামনে(বিজয় উদযাপনের উদ্দেশ্যে না, অনেক মানুষের সমাগমে ‘মাইয়া’ দেখার জন্যে)। 
আমাদের নতুন কাজের মেয়ে সকাল থেকে আমার বাবাকে ঘরে দেখে অবাক। আম্মা তখন তাকে বুঝিয়ে দেয়, ‘আজকে বিজয় দিবস, এদিন দেশ স্বাধীন হয়েছিল, আজকে সবার ছুটি, কারো অফিস নেই।’ গ্রামের মূর্খ কাজের মেয়ে কদ্দুর বুঝতে পারে আমি জানিনা, কিন্তু ঘুম থেকে উঠে বাবাকে দেখে যে আমিও কিছুটা চমকিত তা তো আমার অজানা নয়। বিজয় দিবসের কথা মনে করে কিছুটা লজ্জিত হই মনে হয়।
আরেকটা ব্যাপার ছোটবেলায় কাজ করতো বিশেষ দিনের বাংলা সিনেমা দেখা। বিশেষ দিনের ছবিই বলি অথবা যেকোন দিনের ছবিই বলি ‘জীবন থেকে নেয়া’ এখনো আমার দেখা সেরা বাংলা সিনেমা। আর মনে পড়ে ‘আগুনের পরশমনি’র কথা, এটি দেখার জন্য বিশেষ দিনের খেলাধূলার বিকালখানা আমি খুশিমনেই কুরবানি দিয়েছিলাম। আরো কতগুলো সিনেমা দেখেছিলাম, নাম যে ভুলে গেছি তা বলার অপেক্ষা রাখে না। বিশেষ দিনে সিনেমা এখনো হয়, তা বুঝতে পারি যদি ভুলক্রমে টিভির বাংলা চ্যানেল টিউন করে ফেলি তবে। বাংলা চ্যানেলের উপর মায়ামমতা তো দিনদিন কমতেই আছে, আর বিশেষ দিনগুলোতে পারলে এগুলো এড়িয়েই চলি, কি সব দেখে পাছে লজ্জা পেতে হয় সেই ভেবে। 
তবে সবারই যে বিজয়ের মাসের চিন্তাভাবনা আমার মতো চলছে তা নয়। রাস্তাঘাটে বের হলেই দু-তিন দিন ধরে দেখছি বাংলাদেশের পতাকায় দেশ ছেয়ে গেছে। পতাকা বিক্রেতাদের হাসিমুখ। এই মাস তাদের ব্যবসা করার মাস। গাড়ি, রিক্সা বা বাস সবকিছুতেই লাল-সবুজ পতাকা। দেখতে ভালো লাগে। আমিও খোমাখাতায় লাল-সবুজের ছবি বসিয়ে দিই। চারিদিকে শোনা যায় রক্ত-গরমকারী গানের আওয়াজ। পূর্ব দিগন্তে সূর্য উঠেছে, বাঁশি বাজছে। সবাই দেশপ্রেমে উদ্বুদ্ধ। ভালো লাগে দেশের জন্য চিন্তা-ভাবনা করার কতো মানুষ। আবার এসব মেকি মনে হয়। দুদিনের উৎসব মনে হয়।
টিভির বাংলা চ্যানেলগুলোর সংবাদ বা শিরোনাম টাইপের প্রোগ্রাম দেখা হয়। বাংলাভিশনের শিরোনামে দেখি...কোথায় যেন(মনে করতে পারছি না)‘আমজাদ হোসেন’ নামক এক মুক্তিযোদ্ধা আজ বিজয় দিবসের প্যারেড দেখতে গিয়ে হ্রদরোগে আক্রান্ত হয়ে মারা গেছেন। আমার ভাবাবেগ হয় না তেমন। যে দেশকে নিজের রক্ত দিয়ে স্বাধীন করলেন, সেই দেশে যুদ্ধাপরাধীদের আস্ফালন দেখে তিনি তো লজ্জায় আত্মহত্যা করার কথাও ভাবতে পারতেন। ভাবি মরে বেঁচে গেলেন আমজাদ সাহেব। আর তাকে লজ্জায় পড়তে হবে না।  
দেশকে নিয়ে, দেশের ভবিষ্যত নিয়ে আমি নিরাশাবাদীদের মধ্যেই পড়ি সম্ভবত। দুদিনের উৎসব আমার ভালো লাগে না। কি হবে এসব করে? কি হবে দুদিন খোমাখাতা আর রাস্তাঘাটে লাল-সবুজ উড়িয়ে, কি হবে বিজয় দিবসের বিশেষ সিনেমা দেখে, কি হবে বিজয়ের দিনে দুপুরে সপরিবারে ভালো খাবার খেয়ে, কি হবে আজকের দিনে এত এত টকশো চালিয়ে? যে জাতি স্বাধীনতার ৩৮ বছরেও স্বাধীনতা যুদ্ধের বিরোধিতাকারীদের বিচারের কাঠগড়ায় নিতে পারে না, সে জাতির একজন হয়ে আমি লজ্জিত। লজ্জিত আরো হওয়া উচিত স্বাধীনতা পরবর্তী সকল সরকারের যারা এই বিচারকারর্যে ধানাইপানাই করে, পরবর্তী নির্বাচন ইশতিহারে ঝুলিয়ে রাখে। দায় আমরাও এড়াতে পারিনা, আমরা সরকারের উপর হয়তো ওভাবে চাপ দিতে কখনোই পারিনি যাতে সরকার এই ব্যাপারে অন্তত টালবাহানা করতে না পারে।
তবে এই মুহুর্তে বড় আজব এক চিন্তা মাথায় খেলা করছে। মনে হচ্ছে বিচারের খেতাপুড়ি, র‌্যাব দিয়ে যদি যুদ্ধাপরাধীগুলাকে ক্রসফায়ারে ফেলা যেতো। যদি আমি আত্মঘাতী জঙ্গি হইতে পারতাম, তাইলে এইগুলারে বোমা খাওয়াইয়া সবাই একলগে উপরে চইলা যাইতাম। পরক্ষণের ডর করে। মরণের ভয় জাইকা ধরে। আমার তখন ইচ্ছা করে দূর থেকে এদের গায়ে যদি গ্রেনেড ছুইড়া মারতে পারতাম। পরেরদিন ধরুন পেপারের হেডলাইন আসলোঃ আযম-নিজামী গ্রেনেড হামলায় নিহত, সারাদেশে আনন্দ মিছিল!


