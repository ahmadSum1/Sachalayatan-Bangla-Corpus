ইচ্ছে ঘুড়ি ...



১...
পরীক্ষা শুরু হবার অল্প কয়েকদিন আগে...রাতের বেলা আমি মজাসে নেটাচ্ছি। আর পেছনে পোলাপাইন গপ-সপ করছে। কথা প্রসংগে হঠাৎ তুহিন বলল, ও যদি ওর দেখা সুখী মানুষের তালিকা তৈরী করে তাতে আমাকে রাখবে। ঠিক সেই সময়টাতে আমি আমার নিজের তৈরী দুঃখের সাগরে প্রচুর পরিমানে হাবুডুবু খাচ্ছি। আত্মহত্যার বিভিন্ন উপকারীতা লিস্ট করছি...
কিন্তু তুহিনের ঐ কথাটা শোনার পর পরই আমি মনে মনে আর্কিমিডিসের মতো ইউরেকা বলে চিৎকার করে উঠলাম। তুহিনের ঐ কথাটা শোনার আগে আমাকে হয়তো বাইরে থেকে সুখী সুখী লাগতো, কিন্তু মনের মধ্যে ফাল দিয়ে ওঠা একটা কথার পর আমি ভেতরে ভেতরেও প্রচন্ড পরিমানে একজন সুখী মানুষ হয়ে গেলাম।
এখান থেকেই আমার দুই দিনের দুনিয়ার কনসেপ্টের সুচনা...চিন্তা করে দেখলাম আজ থেকে ত্রিশ কিংবা তার সামান্য আগে অথবা পরে রায়হান আবীর বলে আর কারও অস্তিত্ব থাকবে না...তাহলে কেন হুদাই এইসব গিয়ানজাম? যতদিন বেঁচে আছি একটু আনন্দ করে নেই। যা করতে ভালো লাগে করে নেই, যা লাগেনা তার পেছনে কষে দুইটা লাগিয়ে নেই...
২...
নেট ছাড়া বহু দিন। তাই ব্লগ প্রদানে দীর্ঘ- দীর্ঘ বিরতি...মাঝে মাঝে কিছু একটা লিখতে মন আকুপাকু করে। কিন্তু কিছু করার থাকে না...হলে এসে যখন লেখার জন্য বসি তখন দেখি, কি লিখবো সব ভুলে গেছি। নোট প্যাড অন করে আবার অফ করে দেই। থাক আরেকদিন হবে।
সকালের ভেবেছিলাম আজকে হলে থাকব, একটা ব্লগ দেবো। ভুলে যেন না যাই, তাই একটা কাগজ নিয়ে পয়েন্টগুলো লিখে ফেললাম। বলার মতো অনেক কথাই জমা ছিল...মোট পয়েন্ট হলো একুশটা। বাপ্রে বাপ!! ভাগ্যিস অফিস থেকে বের হবার সময় কাগজে আনতে ভুলে গিয়েছিলাম। তা না হলে আজকে মহা-ব্লগ লিখতে হতো...
৩...
খা জনগন খাইট্টা খা- এর যুগে আমাদের ঢাকা ওয়ারিয়র্সের যোদ্ধারা খেটে খাচ্ছে...আমি তাতে দোষের কিছু দেখি না। কিন্তু খেলা দেখা হয়নি ঠিক মতো। কারণ ঠিক পরীক্ষার আগের রাতে খেলা থাকতো।
ফিল্ডস এন্ডস ওয়েভস পরীক্ষার আগের রাতে ডিনার করছি, আর খেলা দেখছি। হঠাৎ করে মেজাজটা বিলা হয়ে গেলো। সাইড লাইনে বসে আমাদের আফতাব আইসিএল গার্ল মায়ান্তিকে সাক্ষাৎকার দিচ্ছে। এবং তা হিন্দীতে। ইচ্ছা করলো যাইয়া ব্যাটারে দড়াম করে একটা দেই। শালা বহুভাষাবিদ হইছে। বদের বদ!!
একুশে টিভিতেও সেদিন একটা অনুষ্ঠানের দিকে চোখ আটকে গেল। নাম খুব সম্ভবত ধুম-তা-না-ধুম বা এইটাইপের কিছু। ভারতীয় টিভি চ্যানেলগুলো এক ধরনের অনুষ্ঠান প্রচার করে। পিচ্চি পিচ্চি পোলাপাইন বড় বড় নায়িকাদের মতো পিচ্চি পিচ্চি পোশাক করে ব্রেক ড্যান্স (খ্যামটা নাচ) দেয়। অবিকল সেই ধরণের অনুষ্ঠান। প্রচন্ড অরূচিকর এই অনুষ্ঠানগুলো এখন আমাদের টিভি চ্যানেলেও প্রচার হচ্ছে, আমাদের পিচ্চি পিচ্চি ছেলে মেয়েদের দ্বারা...ভাবতে ভালোই লাগে...দেশ এগিয়ে যাচ্ছে।
৪...
একটেল এ ইন্টার্ন শুরু করলাম। এমনটা খাপে খাপ আমার জীবনে বহুদিন মিলে নাই। ইচ্ছা ছিল অনেক আগে থেকেই। এক বড় ভাইয়ের কাছে যাবার পর তিনি একটা ব্যবস্থাও করে দিলেন। সেটা বিশাল লস প্রজেক্ট।  আইটি (ইনফরমেশন টেকনোলোজিতে) ইন্ডাশট্রিয়াল এটাচমেন্ট (বিনামূল্যে কামলা)...
মাঝে মাঝে অপরিচিত মানুষরা আমাকে বিশাল বিশাল সাহায্য করেন। কেন করেন তা আজও জানা হয়নি। ঠিক তেমন সাহায্য করলেন এইচ আর (হিউম্যান রিসোর্স) এর একজন। তিনি আমাকে এইসব এটাচমেন্টের চিন্তা বাদ দিয়ে ইন্টার্শীপের জন্য আবেদন করতে বললেন। করলাম, একদিন ইন্টারভিউ এর জন্যও ডাক আসলো। কিন্তু আমার যাওয়া হলো না। কারণ তখন আমার ফোন নেই। বেশ কয়েকদিন পর সীমটা আরেকজনের সেটে ঢোকানোর পর দেখলাম টাইম ওভার।
আবার গেলাম HR এর সেই ভাইয়ের কাছে। আবার সিভি, আবার এপ্লিকেশন। মনে হচ্ছিল এই যাত্রায় মনে হয় আমার আর ইন্টারভিউতে বসা হবে না, মূল্য সহকারে কামলা খাটাও হবেনা। কিন্তু পরীক্ষা শেষ হবার ঠিক একদিন আগে ডাক আসলো। ভাইভা দিলাম। নির্বাচিত হলাম, পরেরদিন টার্ম-ফাইনাল শেষ করে যোগ দিলাম...আগামী তিনমাস।
HR এর সেই ভাইয়ের বিশাল সাহায্যের ব্যাপারটা মনে হয় পরিষ্কার হলো না। থাক হওয়ার দরকার নাই। হয়তো তিনি তার দায়িত্ব টুকুই পালন করেছেন মাত্র। আমার কাছেই তা বিশাল সাহায্য বলেই মনে হলো...হতে পারে, হতেই পারে।
জীবনে প্রথম চাকরীর অভিজ্ঞতা নিয়ে একটা ব্লগ লিখবো। আজ এটুকুই...
৫...
ব্লগে কি লিখবো, এর পাশাপাশি শিরোনাম কি হবে সেটা নিয়েও আমাকে প্রচুর চিন্তা করতে হয়। আজকে বাসে আসার সময় হেডফোন লাগিয়ে গান শুনছি, আর চিন্তা করছি কি হবে শিরোনাম...
আপাতত মুক্তি দিল "শিরোনামহীন", মুক্তি দিল "ইচ্ছে ঘুড়ি..." গানটি...








     Get this widget 
|
     Track details  
|
 		eSnips Social DNA    






