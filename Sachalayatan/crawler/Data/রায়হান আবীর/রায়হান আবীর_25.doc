দ্য রিডার-



স্পয়লার এলার্টঃ- সিনেমা না দেখে রিভিউ পড়া শাস্ত্রে নিষেধ আছে।  
দ্য রিডার দেখে দর্শকরা দুইভাগে ভাগ হয়ে পড়বেন আমি নিশ্চিত। একদলের কাছে এটা হবে সফট কোর পর্ণ, যারা আমার মত মোটামুটি মানের দর্শক তারা কিছুতেই এটাকে পর্ণ বলে অভিহিত করবেন না। তাদের কাছে এটা জীবনকে দুই দৃষ্টিকোন থেকে দেখার গল্প, দ্বিতীয় বিশ্বযুদ্ধ পরবর্তী জার্মান জাতির মানবতার মিছিলে ফিরে আসার গল্প, নাৎসি বিচার প্রক্রিয়ার গল্প। যদিও সিনেমাতে আরও অনেক কিছু আছে। 
বিচার আদালতে উপস্থিত ২৪ বয়সী আইন ছাত্র মাইকেল। তার কাছে রাখা একটি তথ্য আসামী "হানাকে" যাবজ্জীবন কারাদন্ড থেকে ফিরেয়ে আনতে পারে। কিন্তু মাইকেল সেই তথ্য জানায় না, সে দ্বিধায় পড়ে। কারণ সেই তথ্য উম্মোচন করলে, আরও অনেক কথাই মানুষকে জানাতে হবে, যা সে জানাতে চায় না।
সিনেমাটির কাহিনীর কেন্দ্রবিন্দু মধ্য ত্রিশের এক নারী "হানা" (কেট উইন্সলেট) আর পনের বছর বয়সী মাইকেলের যৌনজীবন। স্কুল থেকে বাড়ি ফিরে আসার পথে মাইকেল রাস্তায় অসুস্থ হয়ে পড়ে, তাকে সাহায্য করে হানা। অসুখের কারণে দীর্ঘ তিনমাস বিছানায় থাকতে হয় মাইকেলকে। সুস্থ হবার পর সে "হানা"র বাসায় যায় সাহায্যের জন্য ধন্যবাদ জানাতে। ঠিক সেখান থেকেই শুরু।
খাদ বুঝেও আমরা অনেক সময় সেখানে লাফ দেই। সমাজে বেঁচে থাকতে হলে আমাদের সমাজের বানানো নিয়ম নীতিতেই পথ চলতে হবে- কিন্তু অনেক সময় সোজা সরল পথ ছেড়ে আমরা অন্য রাস্তা ধরি। সে রাস্তায় যাওয়ার কথা আমরা অন্য কাউকে জানাতে পারিনা, চিরজীবন নিজের মধ্যে রেখে দেই। মাইকেল আর হানার সম্পর্কটা ঠিক তেমনই।
হানা চায় মাইকেল তাকে বই পড়ে শোনাক। মাইকেল সানন্দে তা করে। গল্প শোনার ফাঁকে ফাঁকে হানা কখনও হাসে, কখনও কাঁদে, কখনও বিরক্ত হয়। কিন্তু পড়া থামেনা। যৌনতা দিয়ে সম্পর্ক শুরু হলেও ধীরে সেটা গৌন হয়ে যায়। "Reading first. Sex afterwards." 

এভাবে দিন চলতে থাকে। হঠাৎ করে একদিন হানা বাসা ছেড়ে চলে যায়। মাইকেলের সাথে আবার তার দেখা হয়, কোর্টরুমে। সে নাৎসি গার্ড ছিল। গীর্জায় আগুনে শত শত খুনের কারণে সে দোষী। বিচার পক্রিয়ার মাইকেল হঠাৎ করে বুঝে ফেলে হানা আসলে নিরক্ষর।
এই বিষয়টি কোর্ট জানতে পারলে হানা যাবজ্জীবন থেকে বেঁচে যেত। কিন্তু মাইকেল সামনে এগিয়ে আসে না। তার জায়গায় আমরা থাকলেও তাই করতাম। আমরা অতি গোপন কোন কিছু ফাঁস করে দিতে লজ্জাবোধ করি... 
সবকিছু ছাপিয়ে মানুষের প্রকৃতিকে বিশ্লেষণ করেছে "দ্য রিডার"। মনে রাখার মতো একটা সিনেমা।
যারা কচ্ছপ গতির ইন্টারনেট ব্যবহার করেন, তাদের জন্য ডাউনলোড লিংক দিয়ে দেই। প্রিন্ট অস্বচ্ছ, তবে বোঝা যায়।
১. প্রথম অংশ।  ৭৮ মেগাবাইট।

২. দ্বিতীয় অংশ ৭৪ মেগাবাইট

