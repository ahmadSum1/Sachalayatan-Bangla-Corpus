ইচ্ছে ঘুড়ি ১৪ ...



১ ... 
খুব ভালো বই পড়লে কিংবা সিনেমা দেখে ফেললে আমার একটু মন খারাপ লাগে। মনে হয় জীবনে মুগ্ধ হবো, এমন একটা জিনিস বাদ পড়ে গেলো। ঠিক এই কারণে আমি কিছু ভালো ভালো জিনিস জমিয়ে রাখি। শীর্ষেন্দুর অনেক অনেক জটিল বই এখনও পড়ি নাই, সুনীলের "সেই সময়" পড়ি নাই। এগুলো জমে থাক। পরে পড়বো।
শিন্ডলার'স লিস্ট সিনেমা দেখে অনেক অনেকদিন পর বিশাল মুগ্ধ হলাম। সিনেমা দেখে আমি যে অত্যন্ত আবেগঘন হয়েছি সেটা নিজের কাছে উপস্থাপনের জন্য সিনেমার আবেগঘন একসময়ে হালকা করে চোখেও পানি এনে ফেললাম। সিনেমা যখন শেষ তখন কয়টা বাজে? রাত সাড়ে তিনটা বোধ হয়। করিডরে দাঁড়িয়ে পেছনের জীবনের দিকে তাকালাম। কয়টা ভালো কাজ করেছি? ক্লাস ফোরে স্কাউটিং শুরু করেছিলাম যখন, আমাদের বড় ভাই স্কাউটিং এর তিনটা মূলনীতি শিখালেন। তারমধ্যে একটা- প্রতিদিন কারও না কারও উপকার করবো। আমি অতি উৎসাহী হয়ে সেদিন এক বুড়ো লোককে ধরে রাস্তা পার করে দিয়েছিলাম। আমি না হলেও হয়তো তিনি পার হতেন ঠিকই- কিন্তু আমার ভালো কাজ করা হতো না। তারপর? তারপর আর কিছু খুঁজে পেলাম না। জীবনে বলার মতো ভালো কাজ কিছুই করি নাই। খালি বড় বড় কথাই বলছি ... 
সেদিন এক ব্লগে কিংকু ভাই কথায় কথায় সবজান্তা ভাইকে বললেন, পৃথিবীতে সবাই মুখোশ পরে থাকে। কারওটা বোঝা যায়, কারওটা বোঝা যায় না। সেদিন থেকে মাথায় খালি এই কথাটাই ঘুরে। আমিও তো একটা মুখোশ পরে আছি। মুখোশে আড়াল করে রেখেছি ভীষণ স্বার্থপর একটা মুখ। সবসময় নিজেরটা ভাবি। অথচ ভাব ধরি (*** **'র) মতো ...
২ ...
গত কয়েকদিন ধরে যেই সিনেমাই দেখি সেটাই দ্বিতীয় বিশ্বযুদ্ধ নিয়ে। দ্বিতীয় বিশ্বযুদ্ধ নিয়ে আগে কী জানতাম? একটা বিশ্বযুদ্ধ হয়েছিল। একটা নেতা ছিল। তার নাম "হিটলার"। সেই হিটলারের বিশাল অনুগত একটা সেনাবাহিনী ছিল। এতোটাই অনুগত যে, একদিন ঘুম থেকে হিটলার তাদের ছাদে উঠিয়ে মার্চ শুরু করতে বললেন। তারা মার্চ শুরু করলো। তারপর ছাদের শেষ মাথায় গিয়ে টপাটপ পড়তে থাকলো। কারণ হিটলার থামার আদেশ দেননি।
এই হিটলার অনেক খারাপ লোক ছিলেন। তারপরও তিনি ভালো একটা কাজ করেছেন। যদিও পুরোটা শেষ করে যেতে পারেন নাই। তাহলে আজ পৃথিবীটা অন্যরকম হতো। তিনি ইহুদি নামক জঘন্য জাতিটাকে প্রায় নিশ্চিহ্ন করে দিতে চেয়েছিলেন। গ্যাস চেম্বারে তাদের হত্যা করে পৃথিবীটাকে বাচাঁতে চেয়েছিলেন। কিন্তু লাভ হয়নি। কারণ যেই কয়জন দূর্ভাগ্যক্রমে বেঁচে গিয়েছিল তারা এখন সারাদুনিয়ায় ভেজাল সৃষ্টি করছে।
৩ ...
ঈশ্বর লোক ভালু না। তিনি দলাদলিতে উস্তাদ। তিনি আমাদের হিন্দু বানিয়েছেন, বানিয়েছেন মুসলমান, ইহুদি, খ্রিস্টান, নাস্তিক, ব্লাডি মুক্তমনা ও অন্যান্য। তারপর লাগিয়ে দিলেন। এ কয় এর আল্লাহ ভালু না, আরেকজন কয় তাগোটা ভালো বাকি সব মিথ্যা। তারপর তারা মারামারি, কাটাকাটি করেন। স্বর্গীয় আরশে আঙুর খেতে খেতে ঈশ্বর সেটা উপভোগ করেন।
কিন্তু তাও আমাদের সৌভাগ্য শিন্ডলার এর মতো কিছু মানুষ ঈশ্বরের হাতে সৃষ্টি না হয়ে, ঈশ্বরের মতো না হয়ে পৃথিবীতে চলে আসেন। পোল্যান্ডের তিন লক্ষ ঈহুদিকে একজন মেরে সাফ করে দেবার সময় তিনি হাজার খানেক কে বাঁচিয়ে ফেলেন। 
৪ ...
আমার খুব বড় হতে ইচ্ছে করে ... আমার খুব মানুষকে ভালোবাসতে ইচ্ছে করে ... আমার একজন মানুষ হতে বড় ইচ্ছে করে ... 

