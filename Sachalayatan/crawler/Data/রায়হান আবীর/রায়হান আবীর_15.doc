আর্টসেলের কাণ্ডারী হুঁশিয়ার



বিকেল চারটা ত্রিশ।
ঢাকার রাস্তার খবরাখবর "ঢাকার চাকা"র রিপোর্টার জ্যাম নিয়ে কথা বলতে গিয়ে হেসেই ফেললেন। পুরা ঢাকা শহর তখন স্তব্ধ। কেউ নড়তে পারছেনা। এর ঠিক দশ মিনিট পর রেডিও ফুর্তিতে রিলিজ হলো, আর্টসেলের একটি গান। উপস্থিত রেডিও জকির ভাষায়, "বাংলাদেশে এর আগে কখনও রেডিওতে কোনও গান রিলিজ হয়নি, আনরিলিজ হয়েছে।"
এবছর ২৬ শে মার্চ উপলক্ষে আয়োজিত কনসার্টে আর্টসেল প্রথমবারের মতো জাতীয় কবি নজরুল ইসলামের লেখা ও সুর করা "কাণ্ডারী হুঁশিয়ার" গানটি গেয়ে শোনায় উপস্থিত শ্রোতাদের। গানটি করার মাধ্যমে আর্টসেল অনুধাবন করে, নজরুল ইসলাম একজন বস লোক ছিলেন, তার এই গানটা হাজার বছর ধরে মানুষের মনে দোলা দিতে বাধ্য।
যেহেতু 'ইয়ং জেনারেশন' এই ধরণের গান থেকে অনেক অনেক দূরে সরে গিয়েছে তাই গানটি পারফর্ম করার পর অনেক দর্শক ভোকাল লিংকনকে এসে প্রশ্ন করেন এইগানটি কে লিখেছে, সুরই বা কার করা।
এই ঘটনার প্রতিপ্রেক্ষিতে আর্টসেল তার "ফ্যান এন্ড ফলোয়ারদের" জন্য গানটি বাজারে ছাড়ার উদ্যোগ নেয়। এই উদ্যোগকে সফল করতে এগিয়ে আসে "রেডিও ফূর্তি"।
রেডিও জকির এক প্রশ্নের উত্তরে আর্টসেলের গিটারিস্ট এরশাদ জানান, গানটির সুরে ডেফেনিটলি কোনও চেঞ্জ করা হয়নি এন্ড অভিয়াসলি লিরিকে হাত দেওয়া হয়নি। আর্টসেল শুধু মিউজিক রি-এরেঞ্জ করেছে।
গানটা শুনেছি। পাঠক শুনতে চাইলে এইখানে ক্লিক করুন। আমার কেমন লাগছে বলবো না। ভাবতেছি মন্তব্যের পাল্লা যেদিকে ভারী হবে সেদিকে লাফ দিমু। 

