আপনাদের ভোট চাই... 



উৎসর্গঃ- ফেসবুক, বিভিন্ন মেইলিং গ্রুপে এবং ভার্সিটির কতিপয় উঠতি বরাহশাবকের উদ্দেশ্যে...

...
আপনার এলাকার সবচে’ যোগ্য ও গুনী লোককে ভোট দিন। সে যে দলেরই হোক
জ্বি জ্বি!! আমি জানি, আপনি বুঝতে পেরেছেন আমি কোন দলের কথা বলছি। আর যাদের মাথা একটু মোটা আছে, তাদের জন্যই বোল্ড করা। আরে ভাই, নিঝুম সাহেবের মতো চামচ নিয়ে কমোডের দিকে যাচ্ছেন কেন?? না না! আমি ওসব খাইনা। যুদ্ধাপরাধীদের পরিবর্তে নেড়ি কুত্তাকে ভোট দিবেন? তা কী করে হয়? একটু ভাবুন প্লিজ!!
যুদ্ধ তো আমরা করি নাই ভাই। যুদ্ধ তো করলো সেই ভারতের দালাল আর ভারতের সৈন্যরা। আমরা তো নিজের দেশের সার্বোভৌমত্ব রক্ষা করতে চেয়েছিলাম মাত্র। এমনিতেই ছোট ছিল দেশটা। তারপর সেটাকে আবার দুই ভাগ করতে চাওয়াটা কতটা যুক্তিসংগত, আপনিই বলেন। আপনারাই তো বাধালেন সমস্যাটা।
সংস্কৃতি, ঐতিয্য!! এগুলো কি ধর্মের চেয়েও বড় আপনার কাছে? তাহলে আমার বলতেই হচ্ছে মাথা ঠিক নেই আপনার। ঐ সব ঐতিয্য- মৈতিয্য মরে গেলেই শেষ। আর ধর্ম তো কত বড় একটা ব্যাপার। ব্রিটিশদের কাছ থেকে আমরা এত কষ্ট করে রাষ্ট্র আদায় করে নিলাম- হিন্দুদের কাছ থেকে চিরতরে আলাদা হয়ে গেলাম। আর আপনারা কী না তাদের সাথেই হাত মিলালেন? ভুলটা স্বীকার করে নিন ভাই, ভুল স্বীকার মহত্ত্বের লক্ষণ।
আর যুদ্ধাপরাধীদের বিচারের কথা বলে হাসাবেন না দয়া করে। যুদ্ধ শেষ হবার পর আমাদের আগের দেশের নওজোয়ানদের আপনারা তো ঠিকই বিনা বিচারে ফেরত দিয়ে দিয়েছিলেন। তাহলে রাজাকারদের বিচার করার জন্য উঠে পড়ে লাগলেন কেন? এইগুলো পশ্চিমাদের ষড়যন্ত্র। তারা চায় না, আমরা সবাই একসাথে কাজ করে দেশটাকে এগিয়ে নিয়ে যাই। পিছনে তাকিয়ে থাকলে কি সামনে এগোনো যাবে, বলুন?
আরে ভাই, আপনারা এতো বিচার বিচার করেন- অথচ নিজেদের বিচারেরই খবর নাই। একাত্তরে পাক বাহিনীর হাতে মানুষ মরছিল মাত্র ১০ হাজার। ৯০ হাজার পাকী সেনাদের কত সতর্ক থাকতে হলো এতো কম মানুষ মারার জন্য, ভেবে দেখেছেন? ওরা তো মুক্তিদের মত শয়তানের কাছে নিজেদের বেঁচে দেয় নাই। ওরা যুদ্ধ করছিল শহীদী তামান্নায়। আর ১৬ই ডিসেম্বরে দেশ ভাঙ্গোনের পর আপনারা কি করলেন! লাখে লাখে বিহারী আর ইসলামপন্থী লোক মেরে শেষ করলেন। একাত্তরের নয় মাসে যত মানুষ মরছে পাক-স্থান দ্বিখণ্ডিত হওনের পর মাত্র তিন মাসে তার কয়েক গুণ মানুষ মরছে। মারছেন আপনারা, সেই বিচার করেন না কেন? আমরা কত ভালা দেখছেন? জীবনে কোনদিন সেই মুসলিম-হত্যার বিচারও চাই নাই।
তাও মানবেন না? ও বুঝেছি। আপনার মা- বোনকে ধর্ষণের কথা ভুলতে পারছেন না, তাই তো। আরে ভাই, দেশ রক্ষার জন্য শক্ত- সামর্থ জোয়ানরা এই আজিব দেশে আসলো, তাদের একটু চাওয়া- পাওয়া আছে না? আপনার মা- বোনদের কী দায়িত্ব ছিল না, তাদের একটু খাতির যত্ন করা। তাহলেই তো আর জোরাজুরি করতে হয় না। আপনি ভাই, একদম অবুঝ।
শহীদ!! হা হা হা। শহীদের সংজ্ঞা আপনার ঠিক মতো জানা নেই বলে মনে হচ্ছে। বলুন মৃত। আর কত জনই বা মারা গিয়েছিল? দশ হাজার। সংখ্যাটা পছন্দ হলোনা? প্লিজ, একটু ঠান্ডা হন। কমোডের দিকে যাবে না দয়া করে। আচ্ছা যান পঞ্চাশ হাজার। এ আর এমন কি বলুন। জাপানের আনবিক বোম মেরে কয়েকলক্ষ মানুষ মেরে ফেলা হলো। এই কয়েক লক্ষ মানুষের মৃত্যুর মধ্য দিয়ে দ্বিতীয় মহাযুদ্ধ শেষ হয়ে গেলো। তাতে করে কী কয়েক কোটির জীবন বাঁচালো না। ভাই, মনটাকে সংকীর্ণ করে রাখবেন না। ইতিহাসের দিকটাও একটু ভেবে দেখুন।
সেই রুমী, আজাদ, আনিস কিংবা শওকতের মতো ছেলেগুলো যদি বিপথপাগামী না হতো, লাল সবুজের জন্য অস্ত্র না তুলে, চাঁদ তারার নীচে থাকতো*- তাহলে কতো ভালো হতো একবার ভেবে দেখুন তো। তখন আর যাই হোক- ব্যক্তি স্বাধীনতা, বাক স্বাধীনতার সুযোগ নিয়ে হুমায়ুন আজাদ, আহমেদ শরীফ কিংবা আরজ আলীর মতো লোকজন ইসলাম বিরোধী কথা বলার সাহস পেতনা। আরে ভাই, ওরা যা বলে না!! এসব কথা শুনলেও তো ঈমান দূর্বল হয়ে যায়।
তাও ভালো সবাই আপনাদের মতো হুজুগে না। অনেকেই ভুল বুঝতে পেরেছে। তাইতো আমরা ক্ষমা পেয়েছি, প্রকাশ্য রাজনীতি করার সুযোগ পেয়েছি। ভাইরে, সুমঞ্চৌধুরীর কথাটা ভুলে গেলেন। আমাদের বুঝতে হবে…বুঝে... 
জ্বী জ্বী, আমাদের প্রতিকটা দাড়িপাল্লা। শ্লোগানটা মনে আছে নিশ্চয়ই। 

ভোট দিলে পাল্লায়
বেহেশত দিবে আল্লায় 

* চিহ্নিত লাইনটির কপিরাইটঃ বিজয় দিবসের নাটক- সেমিকোলন।

