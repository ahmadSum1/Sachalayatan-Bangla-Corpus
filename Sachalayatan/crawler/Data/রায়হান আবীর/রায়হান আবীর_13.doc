খোমা ভাবনা ...



মনের মধ্যে আসলে অনেক চিন্তা ভাবনা থাকে। এইগুলো যে চিন্তা ভাবনা তা হঠাৎ করে কেউ ঘুটা না দিলে বোঝাই যায়না। আজকে মূলোদার ব্লগে হিমু ভাইয়ের চেহারা গেস সংক্রান্ত মন্তব্য দেখে তেমন একটা ঘুটা খেলাম। আমিও অপরিচিত কারও ব্লগ পড়ার সময় একটা অবয়ব কল্পনা করে নেই। কল্পনাশক্তি খ্রুপখ্রাপ, বেশিরভাগ সময়ই ধারে কাছ দিয়েও যায়না।
মূলোদার প্রথম লেখা পড়ে তাকে কলকাতার ধূতি পরা বাবু বলে ভেবে নিয়েছিলাম। তারপর আরও কয়েকটি লেখা পড়ার পর বুঝলাম, নাহ! উনি বাবু হতেই পারেননা। তখন থেকে লেখা পড়ার সময় ভেবে নেই, মূলোদা দেখতে ঠিক চন্দ্রবিন্দুর ভোকাল অনিন্দ্যের মতো। অতঃপর খোমাখাতায় কয়েকদিন আগে উনার ছবি দেখে পুরাই টাশকি। ঠিক আমার জোশিলা ছোট চাচার মতো দেখতে। তবুও আমার অনিন্দ্য মার্কা ভাবনাই ভালো ছিল।
আমরা যখন ব্লগে নতুন আসলাম তখন দ্রোহী মেম্বরের অবতার ছিল নায়ক রিয়াজের নায়িকার বুকে মাথা ঠেকায় দাঁড়িয়ে থাকার দৃশ্য। লেখা পড়লেও ঠিক বোঝা যেত, বুকে মাথা ঠেকায়াই কারও পক্ষে এমন লেখা সম্ভব। কিন্তু এখন আমি খোমাখাতার মাধ্যমে জানি, উনি আসলে রিয়াজ নন, বাংলায় হিট নায়ক আলেকবো (সৌজন্য সিমন ভাই)।
অতন্দ্র প্রহরী ওরফে বিডু ভাইয়ের অতিথি হিসেবে প্রথম যেই লেখাটা পড়ছি সেটা ছিল একটা গল্প। গল্পের নায়ক রাতে অফিস থেকে বাসায় আসে। বাসায় কারেন্ট নাই, খুব গ্রম। লেখার শেষে উনার ইমেইল ঠিকানায় শাহরিয়ার নামটা লেখা ছিল। আমাদের আইইউটিতে শাহরিয়ার নামে এক স্যার আছে, বিশাল লম্বা। এরপর থেকেই আমি ভাবতাম বিডু ভাই হইলো এমন একজন যিনি ছয়ফুট লম্বা এবং অলটাইম গ্রমে ঘর্মাক্ত। যদিও দেখা হবার পরে বুঝলাম উনি আমাদের পাশের পাশের পাশের পাশের রুমের ছোট খাটো রনি ভাই।
চশমাওয়ালী কে ভাবি উনি একজন বুরখা পরা মেয়ে। চোখ চাকমাদের মতো।
সংসারে একজন সন্ন্যাসীর সবসময় আরাম আয়েশ করা, জীবনে কোন কষ্ট না থাকা, কাম না থাকা, সারাদিন সুরা খাওয়ার গল্প শুনে আমি উনারে কল্পনা করি অলটাইম বিছানায় শুয়ে শুয়ে ভদকা গেলা একজন ভেবে। যার পাশে সর্বক্ষণ একটা ল্যাপটপ, ঘর ভর্তি মেয়ে, চুলার উপরে ভদকা জ্বাল দেওয়ার বড় একটা পাতিল। উনার খোমা এখনও দেখিনাই, তাই এই ধারণা আজ অবদি বলবৎ আছে।
বাংলা উইকিতে একজন আছেন। জেহিন অর্ণব। সেইরকম ক্যারেক্টার। প্রচন্ড এরোগেন্ট ওনাকে এখনও ভাবি লম্বা, প্রীতিজিন্তার মতো চশমা পরা, ফর্সা।
শিমুল ভাই দেখতে যেমন, তেমন ভাবি নাই। উনাকে ভেবেছি আমাদের চেয়ে সামান্য সিনিয়র, শ্যাম বর্ণ, চিকন।
মুখফোড়ের লেখা পড়লে ভাবি সুমন চৌধুরীর লেখা পড়তেছি।
হিমু ভাইয়ের প্রথম লেখা পড়ছি শিঙ্গালো ছড়া। একে নাম হিমু তারউপ্রে এই খাইস্টা ছড়া পড়ে আমি ধরে নিছি চুল উশকো খুশকো, সবসময় ময়লা জামা কাপড় পরা, আলাভোলা একজন। দুইদিন পরে একমন্তব্যে আমারে ঝারি দেবার পরে উনারে বহুদিন চিন্তা করছি শাবল হিসেবে। পাইলেই খোঁচা দিবো। পরে উনার খোমা দেইখা একটা সিরাম হাসি দিসি। কালো কোব্রা!!
আরও আগানো যায়। তবে তাতে সত্যের সাথে মিথ্যা মিশ্রিত হবার সম্ভাবনা বাড়তে থাকবে। তাই আপাতত ক্ষ্যামা!

