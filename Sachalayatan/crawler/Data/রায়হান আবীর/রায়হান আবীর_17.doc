ইচ্ছে ঘুড়ি ১৫ ...



১ ...
ছোটবেলা থেকেই শুনে আসছি ঢাকা শহরে এতো মানুষ, এতো মানুষ। একদিন এই শহরটা বসবাসের অযোগ্য হয়ে যাবে। হ্যান ত্যান নানা কথা। বেশিদিন লাগলো না কথাটা শতভাগ সত্যি হতে। অন্তত আমার মতে, ঢাকা শহর ধ্বংস হয়ে গেছে। রাস্তা ঘাটে মারাত্মক জ্যাম, বাসায় পানি থাকেনা, শান্তি মতো প্রিমিয়ার লীগের একটা ম্যাচ পুরোটা দেখে শেষ করা যায় না, বিদ্যুতের ছিনিমিনি খেলায়। সপ্তাহান্তে ঢাকা যাই গাজিপুর থেকে। অবস্থা এমন যে, রীতিমত ক্যালকুলেশন করে আইইউটি থেকে বের হতে হয়। সবচেয়ে ভালো সময় শুক্রবার দুইটায়। মানুষজন তখন জুমার নামাজে দাঁড়ায়। ঐসব ছুট। দেড় ঘন্টায় বাসা। ফিরে আসতে হয় রবিবার একদম ভোরে। মাঝখানের দুইটা দিন পেইন খাইতে খাইতে শেষ। শনিবার রাতে পান্থপথে এক বড়ভাইয়ের বাসায় গপ সপ করতে যাই। রাত দশটার দিকে বাসায় উদ্দেশ্যে ধানমন্ডি ৩২ থেকে বাস ধরলে পাক্কা একঘন্টা লাগে মিরপুর ১ পর্যন্ত আসতে। অথচ মাত্র বিশ মিনিটের রাস্তা। 
এই পর্যন্ত লিখে উপর থেকে একবার রিডিং লিখলাম। মনে হচ্ছে আলালের ঘরের কোন এক দুলাল নাঁকি কান্না কাঁদছে। কিন্তু কিচ্ছু করার নাই। ঢাকা এখন সিরাত ভাইয়ের মতো করে বললে, কমপ্লিট হেল। 
আর আছে ছিনতাই। কয়েকদিন আগে তুহিন ছুরি খেলো। মরলো না যদিও কিন্তু দুইদিন আগে আইইউটির এক নাইজেরিয়ান সত্যি সত্যি মরে গেলো উত্তরায়। সাথে আরেকজন মারাত্মক আহত। ছিনতাইকারীগুলোর মাথাতে বস্তা বস্তা গোবরের পরিবর্তে সামান্য একটু ঘিলুও কী নেই? ফরেনার ভাই! দেশের ইজ্জত বইলা তো এমনেই কিছু নাই। নেংটি পইরা আছে বিশ্বদরবারে। এইটাও খুলতে চাস?
২ ...
আইইউটির সময় শেষ। ফেয়ারওয়েল হয়ে গেছে। ক্লাস আছে আর দুই সপ্তাহ। আমার জীবনে ঘটা অন্যতম ফাটাফাটি জিনিস আইইউটিতে ভর্তি হওয়া। এতো আরামের লাইফ আর কোন ছাত্র পাবে কী না সন্দেহ। সেই আরামের লাইফ শেষ। দুঃখে নিজের বিছানাটা জাপটে শুয়ে আছি গত দুইমাস। নো ক্লাস, নাথিং, অনলি আরাম। 
৩ ... 
ব্লগে কিংবা সামনা সামনি আড্ডায় অনেকেই ফ্রেন্ডস এর পুরোটা দেখে ফেলে হাবভাব নিয়েছেন। ভেবেছিলাম হল ছাড়ার আগেই ফ্রেন্ডস শেষ করে তাদের কাতারে শামিল হয়ে যাব। সেই মিশন শেষ। তার সাথে শেষ ৩০ রক, ক্যালিফোর্নিকেশন, বিগ ব্যাংগ থিওরি, জোয়ি, দ্যাট সেভেন্টিজ শো (দেখতেছি এখনও)। সেকেন্ড ইয়ারে থাকতে সিরিয়াল দেখা শুরু করেছিলাম। হুদাই সিরিয়াস ভাবভঙ্গীর জিনিসপাতি যেমন, প্রিজন ব্রেক, হিরোজ, লস্ট, ৪৪০০, কাইলএক্সওয়াই দেখে সময় নষ্ট করছি। তারচেয়ে কমেডি সিরিয়াল জোস। সিটকম রকস!!
৪ ...
মোটামুটি ছোট থাকতেই বুঝে ফেলেছিলাম জগতে কোন কিছু বেশিদিন আমার ভালু লাগে না। প্রথম ভালো লাগার জিনিস যেটা অনেক অনেকদিন টিকে ছিল তা হলো, ওয়াকম্যানটা। ক্যাসেট পুরান হয়, ফেলে দেই, নতুন কিনি। কিন্তু ওয়াকম্যানের আবেদন কমে না।
আব্বুর কাছ থেকে অনেক পলিটিক্স করে করে একটা n-76 সেট বাগাইছিলাম। আমার এতো এতো প্রিয় সেট। যাত্রা পথে তার বিচিদুটা আমারে কতো কতো গান শুনিয়েছে, আমার ট্রাঞ্জিশনাল এসএমএস থেকে শুরু করে সম্পর্ক পরবর্তী প্রায় কয়েকহাজার এসএমএস। সব শেষ হয়ে গেলো, এক গান্ধা বৃষ্টি ফোঁটার জন্য। বৃষ্টির ফোঁটা সাক্স!!!
৫ ...
প্রথম দিকে তো প্রতি সপ্তাহেই সচলে একটা ঘ্যানর ঘ্যানর ব্লগ লিখতাম। আজকে ভাত খাইছি কিংবা আজকে ভাত খাই নাই, রুটি খাইছি টাইপ কথা বার্তা। তারপর ফ্রিকোয়েন্সি কমে গেলো। প্রতি মাসে একটা অনন্ত একটা ব্লগ লিখতাম। সেইদিনও গিয়াছে। শেষ ব্লগ লিখছি অনেকদিন আগে এইটা মনে ছিল। কিন্তু কতদিন সেটা দেখতে যেয়ে দেখি ২০০৯-০৬-১৬। ক্যামনে কী!! চার মাস!!
সচলের মানুষজন আমারে মিস করছেন কী করেন নাই, এইটা ব্যাপার না। আমি সচলের নীড়পাতাটারে মিস করছি। আজকে দিলাম একটা দাগ ফালায়ে। বি হ্যাপি এন্ড কিপ রকিং 

