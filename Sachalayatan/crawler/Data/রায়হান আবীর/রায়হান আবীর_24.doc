ইচ্ছে ঘুড়ি ০৮ (ফুটবল, ফুটবল, ফুটবল, ফুট বঅঅ বঅঅ বঅঅঅঅঅঅঅঅঅল)



১...
নবাগত সপ্তম শ্রেনীর ট্যালেন্ট শো' অনুষ্ঠান। নবাগত যেহেতু, পোলাপান কেউই কোন কিছু সম্পর্কে জানে না। সবাই গান গাইতে চায়, কবিতা আবৃত্তি করতে চায়। বলাই বাহুল্য বেশীরভাগেরই কিছু হয় না। তাই মানসম্মত একটা অনুষ্ঠান করার দায়িত্ব নিজের কাঁধে তুলে নেন বাংলার আবুল হোসেন স্যার। তার পরিচালিত অনুষ্ঠান মালার জন্য তিনি একটা সমবেত সংগীত লিখে ফেললেন। গানটার সব কথা মনে নেই, খালি মনে আছে- কোরাস পার্টটায় পিচ্চি পিচ্চি পোলাপানগুলো গাইতো- ফুটবল, ফুটবল, ফুটবল, ফুট বঅঅ বঅঅ বঅঅঅঅঅঅঅঅ (দীর্ঘটান)অল। আমার জীবনে শোনা বিরক্তিকর গানগুলার একটা। শুধু এই লাইনটা ছাড়া। কারণ জীবনটাকে কুমড়ার মতো দুই ফালি করে করে ফেললে, একপাশে থাকে ফুটবল, ফুটবল, ফুটবল, ফুট বঅঅ বঅঅ বঅঅঅঅঅঅঅঅ (দীর্ঘটান)অল, আর অন্যপাশে বাকী সব...
ছোটবেলায় পুরা গান্ধা ছিলাম। আব্বু বিদেশ থাকতো, দেখাশোনার সব দায়িত্ব ছিল আম্মাজানের। কঠোর মহিলা। কিভাবে চলতে হবে, তার একটা সুনির্দিষ্ট লাইন অংকন করে দিয়েছিলেন তিনি- সেই লাইনে তেলাপোকা মারার বিষচকের মতো বিষ মেশানো ছিল। লাইন অতিক্রমের চেষ্টা করলেই মৃত্যু। আমার ফুফুগুলাও ছিল এক্কেরে আম্মুর মতো। খালি রিপোর্ট করে দিতো। 
আম্মুর এহেন শাসনে আমি ছোটবেলায় একদম খেলাধূলা করি নাই- যদিও আমার মধ্যে ছিল অমিত সম্ভাবনা  । অল্প স্বল্প যেসব খেলা খেলেছি তার মধ্যে ফুটবলের নামগন্ধও ছিল না। কারণ ফুটবল খেলতে হলে ঘর থেকে বের হয়ে মাঠে যেতে হয়। আর মাঠে কী আছে জানেন তো? মাঠে আছে জুল্লু সর্দার। গেলেই চোখ কেটে, হাত কেটে কেজি দরে বিক্রি করে দিবে। এতো রিস্ক নিয়ে কাম নাই। আমরা মামাতো, ফুফাতো ভাইরা ঘরে বসে মারামারি করতাম, মাঝে মাঝে ক্রিকেট খেলতাম, কালে ভদ্রে সমবয়সী মেয়েদের দিকে কাদা ছুঁড়ে দৌড় দিতাম।
২...
ক্লাস এইটে আন্তঃহাউস ফুটবল প্রতিযোগীতার আগে। আমার সখ জাগলো আমিও খেলবো। যদিও খেলাটা একেবারে পারিনা- তাতে কী? আমার আছে নিডো। প্র্যাকটিসে গেলাম, বলে লাথথি মারা শুরু করলাম। আমার লাথ্‌থানোর স্টাইল দেখে সিনিয়র এক ভাইয়া এগিয়ে এলেন, পায়ের ঠিক কোন জায়গা দিয়ে ফুটবলের পশ্চাদ্দেশে মারলে সবচে ভালো হয় সেটা শিখিয়ে দিলেন। আমি লাথি মারা শিখে গেলাম...
আমার মতো নমুনা খেলোয়াড়ের দলে জায়গা পাওয়ার কোনই সম্ভাবনা নেই। কিন্তু ব্যাপক উৎসাহ এবং দৌড়াদৌড়িতে অভিজ্ঞ থাকার কারণে দলে সুযোগ পেয়ে গেলাম। জুনিয়র গ্রুপের ফুটবলও অবশ্য তেমন আহামরি কিছু ছিলনা। সবাই বলের পেছনেই ছুটতো...
ক্লাস এইটে হাউস টিমে খেলা মানেই, পোলা খেলা পারে। কিন্তু কুচক্রী মহল আমাকে সেই সন্মানটা দিলো না। সামনে না বললেও আড়ালে ঠিকই বলতো, "হালায় তো খেলা পারে না- খালি দৌড়ায়"। কুচক্রী মহল কুচক্রী হলেও কথাটা তারা ভুল বলে নাই।
তার কিছুদিন পর ক্লাস দুইভাগ করে খেলা হচ্ছে। আমি হঠাৎ বাম কোনা দিয়ে উঠে দুই জন ডিফেন্ডারকে ধরশায়ী করে একটা গোল দিয়ে ফেললাম। আমার জীবনের প্রথম গোল। তার পাঁচ মিনিট পর আরেকটা, একই জায়গা দিয়ে। আমি ভালো খেলে গোল দিয়েছি সেটা ঠিক নয়। পঁচা পঁচা ডিফেন্ডার ছিল, আমি চামে চিকনে আন্ধা গুন্ধা মাইরা ঢুকাই দিসি। কিন্তু তাতে কী, গোল মানে গোল।
সেদিনের ওই খেলার মাধ্যমে ফুটবল সমাজ আমাকে আপন করে নিলো। হাউসের দলে আমার জায়গা হয়ে গেলো "লেফট উইংগার" হিসেবে। বাসায় যেয়ে সবাইকে ভাব নিয়ে বললাম আমি আমাদের টিমের "লেফট উইংগার"। যদিও লেফট উইংগার মানেটাই তখন জানতাম না। খালি জানতাম আমার কাজ বাম কোনায় দাঁড়িয়ে থাকা। কোন কারণে যদি বল আমার দিকে আসে তাহলে সেইটা নিয়ে ভোঁ দৌড় দেওয়া।
কলেজের গেমস টাইমে কতজন কত কিছু খেলতো। কেউ জংলী বাস্কেটবল, কেউ ভলিবল, হকি। আমি শুধু খেলতাম ফুটবল। আমার ক্লাসে কমপক্ষে পনেরো জন খেলোয়ার ছিল, টেকনিক্যালি আমি যাদের পায়ের নখেরও সমতূল্য না তারপরও আমার উৎসাহের কমতি ছিল না। কারণটা অবশ্যই ফুটবলের প্রতি ভালোবাসা। কোনদিন বিকেলে যদি ফুটবল খেলা না হতো, তাহলে রাতের বেলা শরীর ম্যাজ ম্যাজ করতো, মেজাজ খ্রাপ থাকতো...
৩...
কলেজ পাস করে আইইউটিতে আসলাম। আইইউটির ছেলেদের সম্পর্কে আমার একটা অবজারভেশন হচ্ছে এইখানে ব্যাপক মেধা সংকট। কেউ মাইন্ড খাইয়েন্না  । মেধা সংকট মানে পড়ালেখার মেধা সংকট না। এইখানকার পোলাপান এক্সট্রা কারিকুলার এক্টিভিটিজে অতটা পারঙ্গম না, বুয়েট কিংবা ঢাকা ভার্সিটির তুলনায়।এমন না যে পারে না, যারা পারে তারা উৎসাহী না। রুমে পিসির সামনে বসে থাকতেই তাদের বেশী আনন্দ।
আইইউটিতে এসে আমি নতুন করে নিজেকে আবিষ্কার করে ফেললাম। কলেজে লং রানে ভালো ছিলাম। খুব একটা ভালোও না আবার। পাঁচ কিলোমিটার দৌড়ে আমার সর্বোচ্চ সাফল্য ১৬ তম, ১৫০ জনের ভেতর। আইইউটিতে এসে দেখি পোলাপান আমার স্ট্যামিনার বিরাট প্রশংসা করে। আমি সারাদিন সিগ্রেট টেনেও কিভাবে এতো দৌড়াইতে পারি? আমার একটা এক্সট্রা হৃদপিন্ড আছে কী না, এইসব। যেই আমি কলেজে কোন পাত্তাই পেতাম না, তার স্ট্যামিনার প্রশংসা যদি পোলাপান করে তাইলে নিজেরে বস মনে করার চেয়ে, যারা বলে তারা যে পুরাই "নমুনা" সেই সিদ্ধান্ত নেওয়াটা ভালো। 
তো, ফার্স্ট ইয়ারে আমাদের প্রথম সন্মিলিত ফুটবলে খেলা হচ্ছে- ইলেক্ট্রিক্যাল ভার্সেস মেকানিকাল। প্রথমেই আমরা একটা গোল খেয়ে গেলাম। তারপর কর্ণারে ক্রস থেকে মারাত্মক এক হেড দিয়ে আমি সমতা এনে ফেললাম। জীবনে কোনদিন আমি হেডে গোল দেই নাই। কিন্তু সেদিনের পর নিয়মিত আরও কয়েক খেলায় হেডে গোল দেবার পর আমি প্রথমবারের মতো দীর্ঘ ফুটবল ক্যারিয়ারে পার্ট নেওয়ার একটা বস্তু পেলাম। হেডে আমি বিরাটবস।
আমার সেই হেড সাফল্যের পর ডিপার্টমেন্টের পোলাপান সবাই ধারণা করে নিলো আমি ভালো খেলোয়াড়। তারপর থেকে ইয়ার ভিত্তিক ডিপার্টমেন্ট টিমের ক্যাপ্টেন। যদিও আমাদের টিমের কোন সাফল্য নেই। কারণ পোলাপান যারে ভালো খেলোয়াড় মনে করে সে নিজেই তো খেলা পারে না ঠিক মতো। সাফল্য আসবে কীভাবে?
তারপরও ইমেজ ধরে রাখার জন্য কাল্লু মামাদের সাথে খেলতাম। তাগো খাসলত খুব খ্রাপ। একদম পাস দেয় না। তারপরও, ঐ যে বললাম ভালোবাসার কথা- আমি তবুও প্রতিদিন আর্সেনালের ভ্যান পার্সির জার্সি পরে মাঠে যেতাম। এই কারণেই যখন অল ডিপার্টমেন্ট কম্পিটিশনে দল গঠন হতো- তিন, চারজন ভেতো বাঙ্গালীর মধ্যে আমি একজন থাকতাম। লেফট উইংগার থেকে এতোদিনে আমার প্রমোশন হয়ে গেছে স্ট্রাইকারে। কম্পিটিশনের খেলায় ধুমায় মিস করতাম আর গাইল খাইতাম। তাতে কী!! আমার এই গাইল খাওয়াতেই আনন্দ... 
৪...
রাতের বেলা ল্যাম্পপোস্টের আলোয় রাস্তায় ফুটবল খেলার অভ্যাস আছে আমাদের। এইবার মনে হলো, একটা টুর্নামেন্ট আয়োজন করে ফেলা যাক- ফোর এ সাইড। দায়িত্ব দেওয়া হলো সেকেন্ড ইয়ারকে। আমরা একটা টিম দিলাম। ভেবেছিলাম খুব বেশী হলে দশটা টিম থাকবে। কিন্তু প্রথম দিন রাস্তায় নেমে দেখা গেলো টিম এসেছে ২০ টা। কমপক্ষে একশ দর্শক। আইইউটির পিসি ফ্রিক ছেলেদের এমন ব্যাপক মাতোয়ারা দেখে আমি পুরাই মুগ্ধ। প্রচুর ভালো ভালো টিম ছিল- কিন্ত শামীম নামে এক অমানুষিক ভালো খেলোয়াড়ের কল্যানে আমরাই চ্যাম্পিয়ন হয়ে গেলাম। তারচেয়ে বড় কথা অনেকদিন পর দলের জয়ে ভূমিকা রাখতে পারলাম। আর কয়েকদিন পরই জীবনের এই পার্টটাকে বিদায় দিতে হবে, কোনদিন ফুটবল খেলা হবে না। তাই আবেগে একটু বেশিই ইমোশোনাল হয়ে গেলাম। ব্যাপার্না। 
পুনশ্চঃ আমার এহেন ফুটবল সম্পর্কিত পার্ট মারা দেখে সপ্নাহত মাইন্ড না খাইলেই হয়। উনি লিজেন্ডারি ফুটবলার। মির্জাপুর ক্যাডেট কলেজ, যারা কীনা ফুটবলে সবচেয়ে ভালো কলেজ, সেই কলেজে তিনি "জিজু " নামে পরিচিত ছিলেন। যদিও ইদানিংকালে চেয়ারের সাথে সুপার গ্লু দিয়ে আটকে ফেলেছেন নিজেকে... 

