দেশ এগিয়ে যাচ্ছে



 পৃথিবী এগিয়ে যাচ্ছে, সেখানে আমাদের পিছনে পড়ে থাকার তো কোন কারণ নেই। সেদিন একটা খবর উড়ে আসা পাথরের টুকরার মতই আমার মাথায় আঘাত করল, আর সেই আঘাতে ব্যাপকভাবে ধরাশায়ী হলাম আমি। আসলেই তো, আমরা তো মোটেই পিছিয়ে নেই, ভালো খারাপ সবদিকেই আমরা অন্যান্যদের সাথে পাল্লা দিয়ে কাঁধে কাঁধ মিলিয়ে দৌড়াচ্ছি। যারা আমার এই লেখা দেখে ভ্রুঁ কুঁচকে তাকিয়ে আছেন, তারা আমার কথায় বিশ্বাস নাও করতে পারেন, কিন্তু আশাকরি কারো হাতে বেহুদা সময় থাকলে বাকিটুকু পড়তে পারেন, বক্তব্য আশাকরি কিছুটা হলেও পরিষ্কার করতে পারব।
আজ থেকে প্রায় এক বছরের মত আগে, ২০০৯ এর জুন মাসে একটা খবর দেখেছিলাম, দেখে আমি যার পর নাই বাক্যহারা হয়ে গিয়েছিলাম, খবরটা ছিল পোর্টা-পটিতে বাচ্চা প্রসব করার পরে এক অপ্রকৃতস্থ মায়ের পালিয়ে যাবার চেষ্টা সংক্রান্ত খবর। নিচে একটা ভিডিও সহ লিংক দিয়ে দিলাম। আমেরিকায় যেখানে সংস্কারের কাজ চলে বা কন্সট্রাকশন চলে অথবা পাব্লিক জায়গা গুলায় এইধরনের পোর্টেবল শৌচাগার রাখা হয়। এরকমই একটা শৌচাগারে এক গর্ভবতী মহিলা বাচ্চা প্রসব করে ফেলেন। তারপর এই মহিলা বের হয়ে আসেন রক্তাক্ত অবস্থায়, তারপর এক কনস্ট্রাকশন কর্মীর সাথে পথে দেখা হয়ে গেলে হাসতে হাসতে বলেন, ঐখানে যেয়ো না, রক্তারক্তি অবস্থা, আর ইয়ে, মানে তোমার কাছে কি সিগারেট আছে, একটু ধোঁইয়ার জন্যে মনটা আঁকুপাঁকু করছে। সেই বেচারা কনস্ট্রাকশন কর্মী চটপট দৌড়ে গিয়ে ঢুকে সেখানে, তারপর দেখে বাচ্চাটা কমোডের নীল পানিতে ডুবে আছে গনমলের মাঝে জীবনের প্রথম গোসল করছে। বাচ্চাটাকে তুলে নেয় এক হাতে, অপর হাতে ৯-১-১ ফোন করে বলে সে যাত্রায় ব্যাপক অসুস্থ হয়েও বাচ্চাটা বেঁচে যায়। পরে জানা যায়, এই মহিলা মানসিক ভারসাম্যহীন। এদেশে তো কোন কুকাজ করে ধরা পড়লেই সবাই মানসিক ভারসাম্যহীন হয়ে যায়।
Watch CBS News Videos Online
এই খবরটা আর আগের, সম্ভবত ২০০৮ এর শেষের দিকের বনিতা জ়্যাক্স, এক  মা  তার বাচ্চাদের মেরে রান্নাঘরের সিংকের নিচে রেখে দিয়েছিল। বাচ্চার সংখ্যা ছিল ৪, ১৫ থেকে ৬ বছর বয়সের। বাচ্চা মরে পচে গন্ধ বের হয়, তাও কারো কোন খবর হয়নি। ঐ পাড়ায় পুলিশ হানা দিয়েছিল মাদকবিরোধী অভিযানে, সেখান থেকে তারা  গন্ধ পেয়ে হানা দিলে এই ঘটনা জানা যায়। বড় মেয়ের গায়ে ছুরির আঘাতের চিহ্ন পাওয়া গিয়েছিল, অন্যদের মৃত্যুর কারণ ধরে নেয়া হয়েছে যে গলা টিপে হত্যা করা হয়েছে । বাচ্চাগুলোর দেহ কতটা বিকৃত হয়ে গিয়ে থাকলে এরকম হতে পারে যে মৃত্যুর কারণ বের করা যাইয় না, সেটা চিন্তা করতে গেলে আমার গা গুলিয়ে আসে। 
কিন্তু আমার নিজের দেশ কোন অংশে কম না, আমাদের দেশেও পাওয়া গেছে এরশাদ শিকদার বা বাংলা ভাইয়ের মত ঘৃণ্য চরিত্র, কিন্তু ধরেন এরা একটা উদ্দেশ্য বা স্বার্থের জন্যে নাহয় অন্যের গলায় ছুরি চালায়, পায়ে সিমেন্টের বস্তা বা লোহার শিকল পরিয়ে নদীতে চুবিয়ে দেয়। কিন্তু সেদিনের প্রথম আলো আর বিডি নিউজের খবর দেখে আমি এমন তব্দা খাইলাম যে ভোদাইয়ের মত হা করে বসে থাকলাম, আর আমার স্ত্রী পুরা ঘটনা আমাকে খুলে বলল। একজন মা কিভাবে নিজের সন্তানকে প্রেমিকের সহায়তা করে গলা টিপে হত্যা করতে, ঠিক বুঝে উঠতে পারলাম না। কোনটা সত্য, কোনটা মিথ্যা জানিনা, যদি এই খবরটা মিথ্যা প্রমাণ হয়, আমার চেয়ে খুশি মনে হয় না আর কেউ হবে। মনে মনে চাইছি যেন শুধু সেই প্রেমিক হত্যাকারী হিসাবে প্রমাণিত হয়। ৬ বছর ধরে তিল তিল করে আদরে বড় করে তুলা বাচ্চাকে তার মায়ের সামনে গলা টিপে হত্যা করেছে, আর সে তাকে সাহায্য করছে, ভাবতেই আমার গায়ের লোম দাড়িয়ে যায়। ঘটনা বিস্তারিত যারা এখনো জানেন না, একটু কষ্ট করে গুগুলে খোঁচা দেন (প্রথম আলোর ২৮-২৯-৩০ তারিখেও আছে)। নারে ভাই, আমাদের দেশেও বনিতা জ্যাক্সের মত মা আছেন, আসলেই আমাদের দেশটা এগিয়ে গেছে! 
[পোস্টটা লিখতে বসে আমি আসলে কি বুঝাতে চাইছি আর কি বলতে চাইছি, নিজের কাছের পরিষ্কার না। আশাকরি নিজের মানসিক যন্ত্রণা অন্যদের মাঝে ভাগ করার মত স্বার্থপর চেষ্টার জন্যে কেউ বিরক্ত হলেও নিজগুনে আমাকে ক্ষমা করে দিবেন]


