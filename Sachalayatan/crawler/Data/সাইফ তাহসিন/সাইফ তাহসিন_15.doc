নামহীন ডোবা



আমার সব কাজ কারবার যেন হুট করেই করে ফেলি, হঠাৎ করেই মাথায় আসল, ব্যস করে ফেললাম। এর জন্যে প্রজাপতির কাছে অনেক দাবড়ানি খেয়েছি, আরো কত খাবো কে জানে? তবে ক্যামেরা কেনার ব্যাপারটা অনেকদিন থেকে মাথায় ঘুরপাক খেলেও সাহস করে কিনতে পারিনি, একদিকে দাম, আরেকদিকে দাবড়ানির মাঝে পুরা মাইঙ্কা চিপা, আর সেই চিপায় পইড়া চ্যাপ্টা হলাম বেশ অনেকদিন। এভাবে চলতে থাকে দিনকাল, এরমাঝে প্রজাপতি ঢাকায় যায় বেড়াতে, আর আমিও ঘুরপাক খেতে খেতে একদিন ঠিক করলাম, বড়দিনের ছুটিতে অ্যালেনটাউন যাবো। আর যাবার আগের রাতেই হুট করে ঝোঁকের বশে কিনে ফেলি একটা ক্যামেরা। এরপরে যাই দেখি না কেন, ছবি তুলতে থাকি, আমার আশে পাশের মানুষজন চরম বিরক্ত হতে থাকে আমার একটু হাসেন, একটু এদিকে তাকান, একটু ঐদিকে তাকান শুনে শুনে। 
গুগুল ম্যাপ নিয়ে ঘাটাঘাটি করতে সম্ভবত সবারই কম বেশি ভালো লাগে, আমার আরো বেশি ভালো লাগে কারন আমি গুগুল ম্যাপে খুজে বের করি, আমার কাছেই নতুন কোন জায়গা, যেখানে আগে আমি যাইনি, এভাবে খুজতে খুজতে বেশ কিছু জায়গার সন্ধান পেয়েছি, যার সাথে পরিচয় করিয়ে দিব আমি অচিরেই। মানে, নিজে গিয়ে মনের শান্তি নিয়েছি, কিন্তু সেখানেই ছেড়ে দিলে মনে হয় আপনারাও হাঁফ ছেড়ে বাঁচতেন, কিন্তু সে হবার না, এবার সেগুলো দেখিয়ে আপনাদের অশান্তি করে ফেলব বলেই মনে হচ্ছে। দেখা যাক, কোথাকার পানি কোথায় গড়ায়। যা বলছিলাম, এরকম রাস্তার পাশ দিয়ে গাড়িউ চালাতে চালাতে এক বরফে জমাট বাঁধা ডোবার সন্ধান পাই, আজকে তারই কিছু ছবি দেখাবো, সচলে যে মানের ছবি আছে, সেখানে এরকম হাকুল্লা ছবি পোস্ট করতেও লজ্জা লাগে, কিন্তু, আমার তো কোন লজ্জা নাই, তাই পোস্টায় দিলাম ছবিগুলা।

পড়ন্ত বিকালে গাছের ফাঁক দিয়ে সূর্য্যমামার উঁকিঝুঁকি

ডোবার কানচি, আজব দেশ, ডোবার পানি কেমন স্বচ্ছ!

স্বচ্ছ পানির নিচে কাদা আর শেওলা, কি জ্বালা, এখন শেওলাও দেখতে হইব! আসলেই আমারে আইপি সহ ব্যান করনের কাম

বেঞ্চি আছে, চিড়িয়া নাই, থাকলেও মনে হয়না বসতে পারত, যে ঠান্ডা! যদি পাশে একটা চায়ের টঙ থাকত, তাহলে ...

একদিকে বরফ আর অন্যদিকে পানি

সূর্য্যমামার সাথে টাল্টিবাল্টি
অনেক ধুনফুন কইরা ফেরৎ গেলাম এক আপার বাসায়, উনার বাসাটা এত সুন্দর যে কি কমু, কিন্তু সেগুলা নাহয় আরেকদিন দেখামুনে, আইজকা ধুনফুনের দিন, তাই ধুনফুন ছবিই দেখেন। তাছাড়া হালকা কইরা ছবি দিয়া দেখি, উনারা আবার আমার বিরুদ্ধে প্রাইভেসি লঙ্ঘনের জন্যে উকিল চিঠি পাঠাইলে আর পাইবেন না কোন ছবি, অন্যদিকে আমার হাতে কড়া পরতে পারে।

ও মনু, কি বাত্তি লাগাইলি? ফিলিপ্স নাকি?

চোখ বন্ধ কেন? লজ্জা পাইছেন নাকি? আমার ছবি তোলা দেইখা লজ্জা পাইতেই পারেন বড়মিয়া-ছোটমিয়া

শেষমেষ বড়মিয়া-ছোটমিয়া লজ্জা কাটায়া চোখ খুলতেই আবার বিস্ময়ে হা কইরা ফালাইছেন, কি আর কমু, মনে হয় আমার কথা শুইনা ফালাইছিল।

