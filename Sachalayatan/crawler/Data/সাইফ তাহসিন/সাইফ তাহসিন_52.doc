রামছাগল কাকে বলে



কি ফাটাফটি দিন না গেল গতকাল। তাড়াতাড়ি অফিস থেকে ভাগলাম , প্রায় সাড়ে ১২টায়, তারপর বাসায় চলে গেলাম, আজকে কলেজ স্টেট পেনসিলভেনিয়া যাবো আমার বসের সাথে, না না অফিসের বস না, আমার আসল গুরু তিনি। উনি যাবে উনার বন্ধুকে নামিয়ে দিতে, এক যুগ পরে তাদের দেখা। আমার স্ত্রীও যাবে আমাদের সাথে, খেয়ে দেয়ে বের হতে প্রায় ৩টা বেজে গেল। বাইরে প্রচন্ড বৃষ্টি, এর মধ্যেই বের হলাম। ১ ঘন্টা লেগে গেল প্রায় শহর ছেড়ে বের হতে। যখন আমরা ইন্টারস্টেট ৭৬ এ উঠেছি, তারপরে যেন প্রকৃতি নতুন রূপ ধারণ করল। কি সুন্দরই না ছিল সে দৃশ্য। একপাড়ে পর্বত আরেক পাড়ে নদী, অসাধারণ দৃশ্য, তাও আবার পর্বতের চূড়া ঢেকে ছিল মেঘ।
পৌছাতে পৌছাতে সন্ধা হয়ে গেল, আমরা পেন স্টেট বিশ্ববিদ্যালয় ঘুরে দেখলাম, এতই যে বড়, কিছুক্ষন পরে আমার মাথা ঘরার অবস্থা, মনে পড়ল নিজের মেডিকেল কলেজ জীবনের কথা !
পস
পেন
হাবিজাবি
যাক, তারপর আমরা ফিরতি পথ ধরলাম রাত ১১ টার দিকে, ফিরতে ফিরতে রাত ৩টা। আমার তখন মাথা পুরাই গরম, পরদিন সকালে মিটিং আছে সকাল ৭টায়। দিনটা এত ভালো গেল যে কি বলব, কে জানত পরদিন ঠিক ততটাই খারাপ যাবে  । ভোর ৬টায় বেরসিক অ্যালার্ম বেজে দিল আমার কাচাঁ ঘুমটা ভাঙ্গিয়ে, মেজাজটা এমন খারাপ হল যে কি বলব, তাও কিছু করার নাই, যেতেই হবে, একটা লেখা দিতে হবে সায়েন্টিফিক জার্নালে, তার জন্যই এই মিটিং। অনেক কাজ বাকি। কোনভাবে তরিঘরি করে রওনা দেই, তাও ৭।০৫ বেজে যায় পৌছাতে, বুঝলাম ডেসিগনেটেড লটে পার্ক করলে দেরী হয়ে যাবে, কোনমতে হাসপাতালের সামনে গাড়ী পার্ক করে চো চো দৌড়।
 কিন্তু আমার যা কপাল, লবিতে ঢুকতেই ভ্যালের বেটা ছুটে আসে, বলে, "তুমি কি সামনে গাড়ী পার্ক করেছ?" আমি ভাবলাম, এই বেটা নিশ্চই এমনি randomly জিজ্ঞেস করছে, আমি নির্বিকার ভাবে মিথ্যা বললাম, আমার স্ত্রী নামিয়ে দিয়ে গেছে, সাথে সাথে বেটা লট সিকিউরিটিকে ফোন করে বলে, "কোথায় যেন পার্ক করেছে?"। বুঝলাম, এ বেটা আমার জন্য অপেক্ষা করছিল, কি আর করা, বুঝলাম ধরা খেয়েছি, তখন বেটা কে ভালোভাবো বুঝানোর চেষ্টা করলাম, বললাম, তুমি চেক করে দেখো, আমি অফিসের কাজে এখানে আসিনি, আমি সিস্টেমে এখনও ক্লকইন করিনি, কে শুনে কার কথা, সে বেটা নাছোড়, বলে না, তুমি ওখানে গাড়ী রাখতে পারবে না (পার্সোনাল কাজে কেউ আসলে, রেগুলার লটে গাড়ী রাখা যায়)। কোনভাবেই যখন সে আমাকে যেতে ডিবে না গাড়ী না সরানো পর্যন্ত, আমি দিলাম ঝাড়ি, দেখ, আমার দেরী হয়ে যাচ্ছে, তোমার ব্যাজ নাম্বার দাও, আমার দেরীর জন্য আমি তোমাকে দায়ী করব, তখন বেটা ঘাবড়ায় গেছে, কিন্তু তখন আমারও মেজাজ চরম পর্যায়ে , আমি জোর করে তার ব্যাজ নাম্বার টুকে নিলাম। তখন বলে, তুমি আমার উপর রাগ করছ, আসলে আমাকে লট থেকে কল করেছে, আমার কোন দোষ নাই, তুমি গাড়ী না সরালে তোমারই সমস্যা হবে, আমি বল্লাম তুমি একটু লটের লোকটাকে বল, আমি আধঘন্টা পড়ে এসেই গাড়ি সরিয়ে নিয়ে পিছনে পার্ক করব। তারপরে, ষে বলে, না, সিকিউরিটির ওই চান্দু বলেছে, গাড়ী না সরালে আমার গাড়ী টো করবে, আধঘন্টা সময় দেয়া যাবে না, এখনই আমাকে সরাতে হবে। আরো বলল আজকে তোমার চাকরি খাবো। আমি তখন তাকে বললাম, "very good, please, relieve me of this pain, do what you can", আমাকে জুজুর ভয় দেখায়, চাকরি খাবে, আমি হাসতে হাসতে শেষ। বল্লাম, আমার সাথে যা করছ তা ১০ গুন হয়ে তোমার ঘাড়ে পড়বে, দেখে নিও, এক বলে কর্মফল, শুনে বেটার চোখগুলো রসগোল্লার মত বড় বড় হয়ে গেল। (বেটা ভয়ে শেষ, এই বেকুবদের ধারনা, উপমহাদেশ থেকে আগত সবার 'ক্ষমতা' থাকে), হাতে সময় থাকলে বেটাকে আরেকটু ভয় দেখানো যেত। আমাকে গাড়ী সরাতে হল, পিছনে গাড়ী পার্ক করে যখন আমি মিটিংএ গেছি, তখন সাড়ে সাতটা, মেজাজ তীরিক্ষি হয়ে আছে। 
মিটিং থেকে আমার বসকে email দিলাম পুরা ঘটনা বলে, তারপর মিটিং সেরে বসের সাথে দেখা করলাম, বস বলে তোমার নামে বেটারা email  দিয়েছে, তারপর আমার বস তাকে পাল্টা ধোলাই দিয়ে জবাব দিয়েছে। ধোলাইটা নিজে দিতে না পারায় কোন শান্তি পেলাম না, সারাদিন, তারমধ্যে এত কাজ ছিল যে, কি বলব, বের হতে হতে সন্ধা সাতটা। মজার কথা হল, পরে ওই বেটা নিজের ভুল স্বীকার করে email করেছে। আমি মনে মনে বোললাম, বেটা ফাজিল, এত ঝামেলা না করে আমাকে ৩০ মিনিট সময় দিলে কি হত!!
 
