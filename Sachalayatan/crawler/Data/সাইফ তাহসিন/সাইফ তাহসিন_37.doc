পোস্টারায়তনঃ সাকিব দ্যা টারমিনেটর



গত কয়েক সপ্তাহ ধরেই একটা করে পোস্টার দেখি আর ভেতরে ভেতরে কুরকুর করতে থাকে, মনে হয়, নিজেও কিছু একটা বানাবো, কিন্তু মাথায় কিছু আসে না, তাই আর বানানো হয় নি এ পর্যন্ত কিছু। কিন্তু আজকের খেলার ফলাফল দেখে আর নিজেকে ধরে রাখতে পারলাম না, লেগে পরলাম কাজে। প্রথমে ভেবেছিলাম বাংলায় বানাবো, কিন্তু  ফটোশপে বাংলা লিখতে না পারায় সে কাজে ইস্তফা দিয়ে ইংরেজীতেই লেগে পড়লাম। আশা করি আমার মত ভুদাই এর এই অপরিণত প্রচেষ্টা সবাই ক্ষমা সুন্দর দৃষ্টিতে দেখবেন।
বাংলাদেশের ৮ উইকেটে ৩২০ রান করতে দেখে যত না দাঁত বের হয়েছে, অথবা ৪৯ রানের বিজয় না যত বড় হয়ে দেখা দিয়েছে, তার চেয়েও ব্যাপক মজা পেয়েছি সাকিব এর ৬৪ বলে ১০৪ রান, যা আমার ধারনা বাংলাদেশী কোন ব্যাটসম্যানের করা দ্রুততম শতক, যেখানে ৯ টি চার এবং ৪ টি ছক্কার উপহার দিয়েছেন সাকিব আমাদের এবং জিম্বাবুয়ের বোলারদের  . এরকম স্কোর দেখে একটাই কথা মনে এসেছে বার বার, কোপা শামসু, কোপা। 


