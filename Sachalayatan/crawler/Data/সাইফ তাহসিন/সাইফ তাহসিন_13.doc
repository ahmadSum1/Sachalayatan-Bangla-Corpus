মৃত্যুর হাতছানি



 ২বার রিং বাজতেই জবাব দেয় তৃষ্ণা, অপর পাশ থেকে তারেক বলে উঠে, সে একটা অ্যাপয়েনমেন্ট করতে চায় আজকে রাতের জন্যে, আর সে এই নাম্বার পেয়েছে তার এক বন্ধুর কাছ থেকে। জবাবে তৃষ্ণা জানিয়ে দেয় যে তাতে তার কোন সমস্যা নেই, ঠিক ৭:৩০ যেন সে চলে আসে। স্বাভাবিক ভাবেই তৃষ্ণা তার আসল নাম না, ব্যবসার খাতিরে সে এই নাম নিয়েছে, তার আসল নাম নিয়ে এই ব্যবসা করতে গেলে তো আর চলবে না। ফোন রেখে দিয়ে গুন গুন করতে করতে তৃষ্ণা রাতের জন্যে প্ল্যান করতে থাকে। ধানমন্ডি ৪ নাম্বারের এই বাড়িটা তার একাধারে বাসা এবং ব্যবসা কেন্দ্র, সে সমাজের একজন উচ্চবিত্ত পতিতা, আর এই বাসাটা তার বাঁধা খদ্দের এবং বিশিষ্ট সাংসদ হুদার কাছ থেকে পেয়েছে। মাঝে মাঝে এসে ঢুঁ দেয় হুদা, বাকি সময় সে তার ব্যবসা চালিয়ে যায়, আসলে এটা তার পেশা এবং নেশা। 
৬টার দিকে তারেক তার বাবার মোতায়েন করা দেহরক্ষীদের চোখে ধুলো দিয়ে বের হয়ে আসে, গত ১৯ বছর ধরে সে প্রায় বন্দী জীবন যাপন করছে কারন তার জন্ম থেকেই হৃৎপিন্ডের কর্মক্ষমতা কম, এ নিয়ে ৩ বার অপারেশনও করা হয়েছে, কিন্তু কোনভাবেই তার হৃৎপিন্ড পুরোপুরি কর্মক্ষম হয়ে উঠেনি, তাই তাকে দিন কাটাতে হয় এভাবে, যে কারনে সে কখনো কোন মেয়ের সাথে অন্তরঙ্গ হতে পারেনি, আর পারছে না সে, তাই সে এবার নিজেই ব্যবস্থা করে নেবে নিজের চাহিদার। তার আর সকল চাহিদা পূরণ হলেও তার বাবা-মা তাকে কোন মেয়ের কাছে ঘেষতে দেয় না ডাক্তারের নিষেধাজ্ঞার কারনে। আর অন্যদিকে তার বাবা একজন বিশেষ শিল্পপতি হওয়ায় নিরাপত্তাজনিত কারনে সবসময় দেহরক্ষী থাকে বাসায়।  কিন্তু সমস্যা হল যে, একটু দৌড়ালেই তার শ্বাসকষ্ট শুরু হয়ে যায়, তাই সে এতদিন সাহস করে উঠতে পারেনি, আজকের দিনটার জন্যে সে অপেক্ষা করে আছে বহুদিন যাবৎ আর তার জন্যেই ভেতরে ভেতরে তৈরি হচ্ছে। বাসা থেকে বের হয়ে সিএনজি নিয়ে নেয় তারেক, বাসায় গাড়ির অভাব নেই, কিন্তু গাড়ির সাথে আছে ড্রাইভার, তাদের সবাইকে কঠোর ভাবে না করা আছে, আগে চেষ্টা করেছে সে, কিন্তু ঘুষ সেধেও তাদের রাজি করাতে পারেনি।
রাস্তায় জ্যাম থাকে বলে সে আগে আগে বের হয়ে পড়ে, পৌছাতে প্রায় সোয়া সাতটা বেজে যায়। সিএনজি থেকে নেমে তারেক ভাড়া মিটিয়ে দেয়, মার আলমারী থেকে সে পঞ্চাশ হাজার টাকা চুরি করেছে, সব প্ল্যান মত চলছে ভেবে মনে মনে খুশি হয়ে উঠে। তৃষ্ণার নাম সে শুনেছে তার এক বন্ধুর কাছ থেকে, তার বর্ননা শুনার পর থেকেই মুখিয়ে আছে তারেক, তার কৌমার্য সে এখানেই হারাবে বলে বদ্ধ পরিকর। দরজার বেল বাজায় সে ৩ বার, কিন্তু কোন পাত্তা নেই কারো, চতুর্থবার বাজাতে যাবে, এমন সময় প্রায় বিশ বছর বয়সের এক তরুনী দরজা খুলে দেয়, দেখেই মনে হয়ে সদ্য ফোটা ফুল যেন, এই মাত্র গোসল করে এসেছে, মাথার চুল এখনো ভেজা, পরনে একটা টি-শার্ট আর স্কার্ট, ঠোটে হালকা লিপ্সটিক আর গা থেকে এলিজাবেথ আর্ডেনের মৃদু সুগন্ধ বের হয়ে আসে তার উরু উরু মনকে যেন হাওয়ায় ভাসিয়ে নিতে চায়। গেঞ্জির উপর দিয়ে সুডৌল স্তন জোড়া যেন তাকিয়ে আছে তারই দিকে, পেটের কাছটা একদম ফানেলের মত গিয়ে স্কার্টে গিয়ে ঢুকেছে কোমরটা যেন হঠাৎ করেই বেলুনের মত ফুলে বের হয়ে এসেছে পেট থেকে, তারপর মেদহীন সরু মসৃন পা জোড়া যেন তার স্পর্শের অপেক্ষায় আছে।  তৃষ্ণার সৌন্দর্যে তারেক হা হয়ে যায়, মাছি ঢুকে পড়বে পড়বে অবস্থা প্রায়, এমন সময় মেয়েটা বলে উঠে, কাকে চান? 
লজ্জায় লাল হয়ে যায় তারেক, তারপর হড়বড় করে বলে উঠে, আপনে কি তৃষ্ণা? আমি তারেক, আজকে ফোন করেছিলাম, সাড়ে সাতটায় আসার কথা ছিল, একটু আগে এসে পড়েছি। তৃষ্ণা হেসে বলে, আমাকে তুমি কর বল, আমি কাউকে আপনে করে বলি না, ব্যবসার জন্যে তা খারাপ। আর এত লজ্জা পেলে এখানে আসা তো মাঝপথে উঠে দৌড় মারবে। ব্যবসা হলেও তৃষ্ণা এমন ভাব করে তার খদ্দেরদের সাথে যেন সে আসলে ডেটে আছে। হাত ধরে তারেককে ভিতরে নিয়ে যায় সে, তারপর দরজা বন্ধ করে দিয়ে বসতে বলে, তারপর জিজ্ঞেস করে, সে কোন পানীয় নেবে কিনা, তারেক বলে সে একটা কোকের ক্যান নিবে। এরপর তৃষ্ণা তাকে নিয়ে একটা লাভসিটে বসায়, তারপর একটা কোকের ক্যান এনে দেয়, তারপর এসে মৃদু স্বরে গল্প শুরু করে, সে সাধারনত ১০ পর্যন্ত থাকতে দেয় তার খদ্দেরদের, তাই এদের সাথে কথা বলতে তার ভালোই লাগে, সময় যেমন কেটে যায়, নিঃসঙ্গতাও ঘুচে। সে তো আর বাজারে পতিতা নয় যে পয়েন্ট এন্ড শুট করে ভাগিয়ে দিবে। তবে প্রথমেই সে তারেকের কাছ থেকে টাকাটা নিয়ে নেয়।
কথা বলতে বলতে তারা দুজনে বেশ অন্তরঙ্গ হয়ে যায়, তৃষ্ণা এ নিয়ে প্রায় ৩ বছর ধরে এই কাজ করছে, আর এমন অনেক বড়লোকের ছেলে পেলেরা আসে তার কাছে, তাই খুব অভ্যস্ত ভাবে সে গল্প করতে থাকে, এর মাঝে তারেক জানায় বাসা থেকে পালিয়ে এসেছে, তার বন্ধুর কাছে থেকে সে শুনেছে তৃষ্ণার কথা। কথা বলতে বলতে একসময় তৃষ্ণা আগ বাড়িয়ে এসে চুমু খায় তারেককে। তারেকের যেন দম বন্ধ হয়ে আসে, ঠোঁট জোড়া জোড়া লাগতেই যেন মনে হয় একজোড়া স্ট্রবেরী ফ্লেভারের গরম মাখন এসে ওম দিচ্ছে তার ঠোঁটে আর তার উষ্ণতার কারনে গলে গলে যাচ্ছে। এর মাঝে আরো অভ্যস্ত ভাবে তৃষ্ণা হাত বাড়িয়ে তারেকের হাত দুটো নিয়ে নিজের শরীরে বসিয়ে দেয়, এভাবে চলতে থাকে প্রায় ১০ মিনিট। এর মাঝে সে বেশ লজ্জা কাটিয়ে উঠেছে, তাই তৃষ্ণা তার হাত ধরে তাকে নিয়ে চলে শোবার ঘরের দিকে। 
বিছানায় গিয়ে তারেক আর তর সইতে পারে না, বিবস্ত্র হয়ে ঝাপিয়ে পড়ে, তৃষ্ণা মনে মনে হেসে ফেলে, ছেলেটে এক্কেবারের নতুন, অবশ্য একটু আগে সে তা স্বীকারও করেছে। এরপরে যেই সে আরো অন্তরঙ্গ হতে যাবে, তৃষ্ণাকে একান্ত আপন করে নিতে যাবে, এমন সময় তার তার বুকের বাম পাশে তীব্র ব্যাথা শুরু হয়, তীরে এসে তরী ডুবাবে, তাই সে দাঁত মুখ খিচিয়ে কাজ সারতে যায়, কিন্তু তার কপালে নেই সে কি করবে, ১৫ সেকেন্ড এর মাঝে মনে হয় সে দম হারিয়ে ফেলবে, এ পর্যায়ে সে তৃষ্ণাকে বলতে বাধ্য হয় যেন সে তার বাবাকে ফোন করে দেয়। এই বলেই সে দম হারিয়ে ফেলে। ইতিমধ্যে তৃষ্ণা জানতে পেরেছে যে, তারেক পালিয়ে এসেছে, আর তার বাবার নাম ও জেনে গেছে, তাই সে ঠিক সাহস করে উঠতে পারে না ফোন করার। সে তারেকের বুকে কান লাগিয়ে কোন আওয়াজ পায় না, তখন ধরে নেয় সে মারা গেছে, কারন বুক উঠানামা করছে না, বুকের কোন ধুকপুকও শুনতে পাচ্ছে না।
তখন সে ফোন তুলে নিয়ে হুদাকে ফোন করে বলে, তার পোষা খুনী অভিকে যেন পাঠিয়ে দেয়। অভি আসতে আসতে তৃষ্ণা তারেকের দেহটা টেনে গোসলখানায় নিয়ে যায়, তারপর বাথটাবে ফেলে রাখে। অভি এলে তাকে নিয়ে সে লাশটাকে কেটে কয়েকশত টুকরা করে ফেলে, তারপর পলিথিন ব্যাগে ব্যাগে করে নিয়ে অভির পাজেরোর পিছনে নিয়ে তুলে। তারপর গাড়ি নিয়ে তারা রওয়ানা দেয় মানিকনগরের পথে। রাত তখন প্রায় ২টা বাজে, রাস্তাঘাটে সুনসান নিরবতা। এর মাঝে অভি হুশহুশ করে গাড়ি চালাতে থাকে, আধাঘন্টা পর তারা এসে দাঁড়ায় মানিকনগরের ময়লার ঘাটিতে, তারপর অভি গিয়ে ব্যাগগুলো ফেলে দিয়ে আসে ময়লায় ঘাটিতে। এরপরে তার লাশের কি হয়েছে তৃষ্ণা জানে না।
এইটুকু বলে থামে তৃষ্ণা পুলিশের জেরার মুখে। সে বুঝে পায় না, পুলিশ তার খবর পেল কিভাবে। আর তার সামনে বসে আছে ডিটেক্টিভ ফয়সাল আহমেদ আর তার সহকারী নাসের। গত ২ ঘন্টা ধরে জেরা করছে তারা তৃষ্ণা নামের এই উচ্চবিত্ত পতিতাকে, এক উড়ো ফোনে তারা সন্ধান পেয়েছে এই মেয়ের, আর যথেষ্ট প্রমাণের অভাবে তারা একে অ্যা্রেষ্ট করতে পারছে না, শুধুই জিজ্ঞাসাবাদের জন্যে থানায় নিয়ে এসেছে এরা মিস তৃষ্ণাকে। জেরার মুখে বের হয়েছে, তার আসল নাম মরিয়ম এবং ব্যবসার খাতিরে সে এই নাম নিয়েছে, কিন্তু আর কিছুই বলছে না। নানা ভাবে জেরা করে যখন মুখ খোলাতে পারছিল না, তৃষ্ণা স্বীকারই করে না যে তারেক নামে তার কোন খদ্দের আছে। এমন সময় নাসের বলে উঠে, যদি বলি, ঠিক সন্ধ্যা ৭:১৫ টায় তারেককে দেখা গেছে তোমার বাসায় ঢুকতে, তখন তোমার কি বলার আছে? তখন তৃষ্ণা ২ হাতে মুখ ঢেকে কাঁদতে শুরু করে, এতক্ষন ধরে যে ছলচাতুরী চলছিল, তা যেন নিমিষে উবে যায়, সে বলে, ভিডিও ক্যামেরা বন্ধ করলে সে সব খুলে বলবে।
স্বীকারোক্তি শুনার পর ফয়সালের মুখ আরো গম্ভীর হয়ে যায়, অভিজ্ঞতা থেকে জানে, ভিডিও করা নেই, তা উকিলের সামনে এসব ধোপে টিকবে না, আর এই ঘটনার পরে তৃষ্ণা হয়ে যাবে মিডিয়ার আকর্ষনের কেন্দ্রবিন্দু, আর সত্যের সাথে মিথ্যা মিশিয়ে জগা খিচুরী পাকাবে প্রেস। আর লাশ খুজে বের করতে হবে, নাহলেও অন্তত অস্ত্রটা, যেটা দিয়ে লাশ কাটা হয়েছে, সেটাও খুজে বের করতে হবে। কোর্টে প্রমাণ করবে কিভাবে এই গল্প, দেখা যাক যদি তৃষ্ণা কোন লিখিত স্বীকারোক্তি দেয়। কিন্তু এর মাঝেই তার উকিল এসে হাজির হয়, এসে বলে, অগ্রীম জামিন নিয়েই এসেছি, কাজেই কোর্টে দেখা হবে। এদিকে তারেকের বাবাও তেতে উঠবে, কারন ৩ মাসে পুলিশ, সিআইডি কেউই কিছু করতে পারেনি। তারেক হারিয়ে যাবার পর টানা একমাস সে সকল দৈনিক পত্রিকার প্রথম পাতা দখল করে ছিল, সেই পানিতে শান্ত হয়েছিল, এখন আবার আলোড়ন উঠবে। অথচ কেউ তাকে হরণ করে থাকলে মুক্তপণ চায়নি, হয়ত কেউ নিয়ে মেরে ফেলেছে। আর যে উড়ো ফোনের মাধ্যমে তৃষ্ণার খোঁজ পেল তারা, সেই বা ৩ মাস অপেক্ষা করল কেন? এতগুলো প্রশ্ন, পুরো ঘটনাটাই যেন এক্কেবারে খাপছাড়া, কোনভাবেই তো হিসাব মিলে না।
(চলবে)
[বিদেশি গল্পের ছায়া অবলম্বনে এই লেখাটা শুরু করেছিলাম প্রথমে অনুবাদ করব মনে করে, পরে ভেবে দেখলাম, তাতে লেখকের যে শৈল্পিক কাজ তা আমার পক্ষে ফুটিয়ে তুলতে পারব না। অনুবাদ করার মত বিদ্যা, জ্ঞান বা ভাষাগত দখল আমার নেই, তাই সেই পথে আর পা বাড়ালাম না। তাই সে অপচেষ্টা বাদ দিয়ে নিজের মত করে আমাদের দেশের পটভূমিতে নতুন করে লেখা শুরু করলাম। জানি না কতটুকু সফল হতে পারব, নিজের দুঃসাহস দেখে আমি কিছুটা অবাক হয়েছি, আশাকরি সবাই আমার এই ধৃষ্টতা ক্ষমা সুন্দর দৃষ্টিতে দেখবেন। জানি গল্পের বুনন খুবই দুর্বল হচ্ছে, তাই আপনাদের সমালোচনার মুখ চেয়ে রইলাম] 

