মামার সাথে মামদোবাজী - ১



এ লেখাটা লেখতে গিয়ে নিজেকে চোর চোর লাগছে। সচল আজমীরের পুলিশ সংক্রান্ত লেখা হলো তার কারন। উনি যদি প্রতারিত বোধ করেন, তার জন্যে আমি ক্ষমাপ্রার্থী। আসলে উনার লেখা পড়তে গিয়ে আমার নিজের ঘটনা গুলো মনে পড়ে যায়।
- সাইফ
আমি আমেরিকা আসি ২০০৫ এর জুলাই মাসে, তখন আমার স্ত্রী ৩ মাসের গর্ভবতী। আমি এসে পৌঁছাই নিউ ইয়র্ক সিটি, আমার শ্যালিকাও ছিল, বেচারী তখন আমাদের গাইড, এর আগে কখনো উপমহাদেশের বাইরে যাইনি, খুব ই ভীত সন্ত্রস্ত অবস্থা। সে বেচারী তখন আপস্টেটে থাকে, আন্ডারগ্র্যাড করছে কেমিস্ট্রিতে। সে বেচারী আমাদের আস্তে আস্তে শিখায়, কিভাবে সাব ওয়েতে উঠতে হয়, কিভাবে ম্যাপ বুঝতে হয়, সেই সাথে প্রতিদিন শহরের বিভিন্ন জায়গায় ঘুরাঘুরি চলছে। সোশাল সিকিউরিটি কার্ড না আসা পর্যন্ত আমি কাজ ও শুরু করতে পারছি না। আমি তখন থাকতাম শহরের একটু বাইরে, কাছের সাব ওয়ে স্টেশনটাতে যেতে ৪৫ মিনিট লাগে বাসে। আমি বুঝে গেলাম, ঘোড়ার ডিমের শহর, এখানেও ত গাড়ী ছাড়া অচল। আসার আগে সবাই বলল নিউ ইয়র্ক সিটি যাও, ওখানে সাব ওয়ে আছে, গাড়ী লাগে না, কচুর সাব ওয়ে।
যাক, এক মাসের মাথায় সোশাল সিকিঊরিটি কার্ড আসতেই ছুটে যাই ডি এম ভি, এরা লাইসেন্স দেয়, আমাকে লারনার পারমিট দিয়ে বলে, রোড টেষ্টের জন্য আগে থেকে নাম লেখাতে হবে। ঐ ওয়েবসাইটে গিয়ে দেখি, একটা সার্টিফিকেট লাগবে যে, আমি ২০ ঘন্টা গাড়ী চালিয়েছি। গেল মাথাটা গরম হয়ে। বাধ্য হয়ে যেতে হল ড্রাইভিং স্কুলে, সেখানে সর্বনিম্ন ৫টা ক্লাস নিতেই হবে। বললাম, কী করা যাবে, তাই সই, এর মাঝে আমার গাড়ী কেনা শেষ। জিজ্ঞেস করলাম, তা দাদা, রোড টেষ্ট কবে? বলে , ২ মাস পর, আমার তো পুরা মাথা ভনভন করে চক্কর দিতে থাকে, ঐ বেটা বলে, এর আগে খালি নাই কোথাও। আমি মনে মনে গালির তুব্রি ছুটাতে থাকি, নিজেকে খুব অসহায় লাগতে থাকে। লারনার থাকায় আমি সাহস করে গাড়ী রেজিস্টার করিয়া ফেলি, তারপর চালানো শুরু করি। আমার লাইসেন্স হয় শেষ মেস ৬ মাস পর, এই ৬ মাস আমি বিনা লাইসেন্সেই গাড়ী চালাতে থাকি নিউ ইয়র্ক সিটিতে। কিভাবে লাইসেন্স হল, সে গল্প নাহয় আরেকদিন বলা যাবে।
বিদেশ আসার পর প্রথম রোজার ঈদ, তখন আমার শ্যালিকা ছাড়া আর কেউ নেই এখানে। ঠিক করলাম, আমার এই আদরের ছোট বনের সাথেই ঈদ করব, তার ক্লাস চলছে, তাই আমি আপস্টেট যাব মনস্থির করলাম। যেই না ভাবা, সেই না কাজ, আমি আর আমার স্ত্রী রওনা হলাম, যাবো পুকিপ্সি (Poughkeepsie)। এর মাঝে আবার আমার এক বন্ধু এসে হাজির দেশ থেকে, তার ভাই নাকি আপস্টেটে থাকে, পুকিপ্সিতেই, তার সাথে দেখা করব বলে ঠিক করলাম। ম্যাপকোয়েস্ট করে তার বাসায় হাজির হলাম, সে আবার খুব করে ধরে বসল, ইফতার না খেয়ে যাওয়া যাবে না, আমরা তখন হাভাতে, কেউ খেতে দিলে আর না করি না, বিদেশ এসে এটুকু শিখে গেছিলাম, কেউ খেতে দিলে না করতে নেই, “মাগনা পাই, আলকাতরা খাই” এর মত অবস্থা। রোজার মাস বলতেও পারি না যে, খাওয়া এখন দেয়া যায় না? আমরা তো রোজা নাই, হে হে হে। আমরা মুসাফির। গিয়ে পৌছিয়েছি বেলা ১২ টার দিকে, বন্ধুটিকে বললাম, এতক্ষন কি করা যায়, চল ঘুরতে যাই, আসে পাশে যা আছে ঘুরে আসি। 
আমার বন্ধুটি বলল, বেস, চল, এখানে একটা স্টেট পার্ক আছে হাডসন নদীর উপত্যকায়। গেলাম সেখানে, জায়গাটা এতই সুন্দর যে বলে বোঝানো যাবে না। পাহারের ঢালের মত পাড় দুপাশে, মাঝখান দিয়ে বিশাল নদী, ঢালে আবার নানান রঙের ফুলের গাছ হিসাব করে লাগান, একই রঙের ফুল ফুটে আছে। অসাধারণ অপরূপ এক দৃশ্য। ওই খানে কিছুক্ষন বসে থাকলাম ৩ জনে, তারপর ঠিক করলাম, পার্কটা ঘুরে ফিরে দেখি, এই ভেবে পার্কের ভেত্রের সর্পিল রাস্তা দিয়ে গাড়ী চালাতে চালাতে একেবারে পার্কের শেষ মাথায় চলে আসি, সেখানে এক গাড়ী চলার মত সরু একটা ব্রিজ। পার হ্যে ভেতরে ঢুকে দেখি, এক পার্ক রেঞ্জার বসে আছে, কিছু না থাকায় সাঁই করে গাড়ী ঘুরিইয়ে নিয়ে বের হয়ে আসি, কিছু রসিকতাও করি, “দেখেছ, কোন কাজ নেই, বসে বসে ডিম পারছে। কে জানত সেই ডিম আমাকে কাঁচা খেতে হবে!
ওই যায়গা থেকে বের হওয়া মাত্র দেখি পার্ক রেঞ্জার পুঁ পুঁ করে ছুটে আসছে, আমি এক পাশে দাড়িয়ে যাই, তার হয়ত জরুরী ডাক এসেছে, কিন্তু সে এসে ঠিক আমার পিছে দাড়িয়ে পড়ে, আমার তো তখন প্যান্ট খারাপ করার অবস্থা, নেই আমেরিকার লাইসেন্স !! ভাবলাম, আজ জেলের ভাত নিশ্চিত। আর বুঝতেও পারছি না, কি জন্য মামু আমার পিছে??
যাক, আমি কন নিয়ম কানুন জানি না, তাই গাড়ী থেকে বের হয়ে যাই, যেই না বের হয়েছি, মহিলা রেঞ্জার (মামি) মাইকে ধমক দেয়া শুরু করল, আমি ভয়ে হাত তুলে দাড়াই, কথায় ভাবলাম, মাফ টাফ চাইব, সে আমাকে কোন সুযোগই দিতে চায় না। এর পরে সে আমাকে মাইকে যা বলল, তার মানে হল, গাড়িতে গিয়ে বস, আমি আসব। এম্নিতেই গড়বড় করে ঘটনার শুরু, তখন তো ভয়ে আমার হাত পা ভেতরে সেঁধিয়ে যেতে চাইছে। 
ভিতরে ঢুকে বসলাম, মহিলা এসে আমাকে বলল, “লাইসেন্স এন্ড রেজিস্ট্রেশন”, ইন্সুরেন্স , গাড়ীর রেজিস্ট্রেশন বের করে দিয়ে বললাম, লাইসেন্স তো নাই, বলে, “মানে, কস্কি মমিন” । আমি দেঁতো হাসি দিয়ে বললাম, আসলে আমার ইন্টারন্যাশনাল লাইসেন্স আছে, ওইটা দেই? মহিলার আমার কাচুমাচু মুখ অথবা বিটকাল দাঁত, কোন একটার গুনে মণে দয়া হল, সে বলল, দাও। দিলাম, নিয়ে বলল, তুমি বস, আবার বের হইয়ো না। আমি এর মধ্যে ২বার সরি বলার চেষ্টাও করলাম, আসলে সে আমাকে এখনো বলতেই পারে নি, কি জন্যে সে আমাকে দাড় করিয়েছে। তার মাথায় তখন আরো বড় চিন্তা, আমি লাইসেন্সের নামে তাকে যা দিয়েছি, তা কতটুকু আসল। যাক ১৫ মিনিট পরে ফিরে এসে বলল, তুমি যে ব্রিজটা পার হয়ে এসেছ, সেটা এক লেন, তমার অপেক্ষা করে থাকার কথা আসার পথে। আমি বললাম, আসলে আমি তো একদম নতুন, নিয়ম জানি না, তারপরেও আমি খুবি লজ্জিত, দেখলাম, সে আর লাঈসেন্স নিয়ে কিছু জিজ্ঞেস করল না, সে বলল, বস, আমি আসতেছি, বলে, আবার ১৫ মিনিট এর জন্য হাওয়া।
তারপরে এসে বলল, যাও এবারের মত তোমাকে ক্ষমা করে দিচ্ছি, কিন্তু এমন ভুল যেন আর না কর! এই বলে সে আমার কাগজপত্র ফেরত দিয়ে দিল। আমার তো যেন দেহে প্রান ফিরে আসল, কিছু পাম্প পট্টি দিয়ে দিলাম, ওহ, ইউ আর সো কাইন্ড, ইউ আর দা বেস্ট, এদিকে আমার স্ত্রীতো আমাকে পারলে জবাই করে তখনি কোরবানির ঈদ করে ফেলে। 
(চলবে?)
সাইফ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%61%69%66%6d%61%6e%6e%61%40%67%6d%61%69%6c%2e%63%6f%6d%22%3e%73%61%69%66%6d%61%6e%6e%61%40%67%6d%61%69%6c%2e%63%6f%6d%3c%2f%61%3e%27%29%3b'))

