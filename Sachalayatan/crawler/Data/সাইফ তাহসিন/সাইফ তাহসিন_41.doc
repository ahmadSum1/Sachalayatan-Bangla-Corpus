আতশবাজীর ক্যামেরাবাজী



আমার আগের ছবি ব্লগ দেখতে চাইলে চিপি ধরেন নিচে।
প্রতিফলন ও প্রতিবিম্ব
কদিন ধরে লেখব বলে ভাবছি, কিন্তু লেখা হচ্ছে না, এদিকে সচলেও অনেক মজার লেখা আসছে, আসার গতিও এত বেশী যে পড়ে শেষ করতে পারছি না, আর নতুন লেখব কী? আর বানানের ও যা অবস্থা, লজ্জায় মাথা হেঁট হয়ে যায়। অনেক আশা করে ছিলাম, পিপিদা আতশবাজী মাত করা ছবি দিয়ে সচল গরম করবেন, কিন্তু উনারো কোন পাত্তা পেলাম না, এদিকে ছবি ব্লগ দিয়েও বেশ সাড়া পেলাম, ঝড়ে বক মরে, সাইফের কেরামতি বাড়ে, তাই এই সুযোগে আরেক খানা ছবি ব্লগ নামানোর ধান্দায় নেমে পড়লাম, আমার হাকুল্লা ক্যামেরায় তোলা হাকুল্লা ছবি দিলাম, নিজে যা উপভোগ করেছি, তা সবার সাথে ভাগ করে নেয়াই আমার উদ্দেশ্য। আর ছবি কি আসলে আমার ক্যামেরার কারণে খারাপ নাকি “নাচতে না জানলে উঠান বাঁকা” সেই সত্যের ও মুখোমুখি হওয়া দরকার।





From rehoboth beach 09







From rehoboth beach 09


চৌঠা জুলাইয়ে আতশবাজী পুড়বে, এ আর নতুন কী? কিন্তু কোথায় গিয়ে দেখব সেটা একটা বিরাট বিষয় বটে, আমার কাছাকাছি ফিলাডেলফিয়ার পেন্স ল্যান্ডিং এর আতশবাজী বিখ্যাত, কিন্তু ১১ জন মানুষ একসাথে সেখানে যাওয়া, পার্কিং এর হুজ্জত, সব কিছু মিলিয়ে চিন্তা করে বুঝলাম, খামোখা বামন হয়ে চাঁদে হাত না দিয়ে আরো ছোট কোথাও যাই, যেখানে চোখের তৃপ্তি হবে (ধুগোদার জন্য শালি খুজবো) আর সেই সাথে সময়টাও যেন খুব ভালো কাটে, অযথা ঝামেলাতেও যেন জড়াতে না হয়। সব ভেবে অনিকেতদার পরামর্শটাই সবচেয়ে মনঃপূত হল, আমরা ঠিক করলাম, রেহেবথ বিচে যাবো, উদ্ভিন্নযৌবনা ললনাদের ভীড়ে নাকে সেখানে টেকা যায় না এদিনে। আমারদের দল হল আমি, প্রজাপতি, আমার কন্যা সামারা, অনিকেতদা, স্রিনি, প্রিয়া এবং প্রিয়া, আমার কলেজের ছোট ভাই রোমি এবং তার স্ত্রী ববি, প্রজাপতির ফুফাতো বোন মুন্নি আপা আর তার স্বামী তাপস ভাই, তাদের পুত্র মাহিন। রোমি এবং তাপস ভাই, দুজনেই নিউ ইয়র্ক থেকে চলে আসলেন আগের রাতে।





From rehoboth beach 09


মহা সমারোহে চলতে থাকলো আমাদের অভিযানের প্রস্তুতি, রেহেবত বিচ আমার বাসা থেকে ১০০ মাইল দূরে, যেতে দেড় ঘন্টার মত সময় লাগে, আর আমার মত মামদোবাজের জন্যে তা দুধভাতের চেয়েও সোজা কাজ। শেষমেষ ঠিক হল যে, অনিকেতদা স্রিনির সাথে যাবে তার একর্ডে (১৯৯৬), তাপস ভাইয়ের একর্ডে (২০০১) যাবে উনারা আর প্রজাপতি আমার মেয়ে সহ, আর ছোট ভাই রোমি এলাকায় নতুন বিধায় তার একর্ড (২০০৩) চালাবো আমি। কাজেই শোভা যাত্রার মতই বের হলাম আমরা ৩ গাড়ীতে, যাবার পথে ৩ গাড়ীর দল হওয়ায় বেশ কয়েকজন কে হাল্কা পাতলা চিপা দিতে দিতে গেলাম, তার মধ্যে অন্যতম ছিল একটা করভেট । ৬টার দিকে পৌঁছে  গেলাম আমরা রেহেবত বিচ, তখনই লোকে লোকারণ্য, কিন্তু স্থান দখল করবার জন্যে আমি রোমিকে নামিয়ে দিয়ে গাড়ী পার্ক করে ফেললাম ফটাফট। তারপর তাপস ভাইকেও নেমে যেতে বললাম, কিন্তু আর তো স্থান পাইনা, মনে মনে নিজের পিন্ডি চটকাতে থাকলাম, ৪০ মিনিট ঘুরপাক খাওয়ার পর দেখি একজন ক্যামেরা হাতে গাড়ীতে গিয়ে উঠছে, আমি ততক্ষনে তাকে পার হয়ে গিয়েছি, কিন্তু পরাজয়ে যেমন ডরে না বীর, আমিও ওয়ান ওয়েতে সাঁ সাঁ করে গাড়ী ব্যাক করে তার পিছনে চলে আসলাম, আমার কাজ কারবার দেখে তো মানুষজন হাত পা নেড়ে প্রতিবাদ জানাতে লাগল। আমার কি আর তখন সে সব দেখার অবস্থা আছে, পথে ২ ক্যান কোক পান করেছিলাম, তা বের হবার পথ খুজতেছে।





From rehoboth beach 09


যাক বিচের সামনে বিশাল বোর্ড ওয়াকে লাখ খানেক মানুষ কিচির মিচির করছে, দাড়ানোর জায়গা নাই, আমি ভাবলাম, এখানেই যদি এ অবস্থা, তাহলে পেন্স ল্যান্ডিং এ কি অবস্থা? তারপর দুরালাপনি করলাম অনিকেতদাকে, উনার বলে তখনো পার্কিং খুজতেছে, অতঃপর তারা স্থান না পেয়ে দূরে এক জায়গায় পার্ক করে বাসে করে এসে পড়লেন বিচের মাথায়। এসে শুনলেম, আমি একদম বোর্ডোয়াকের কাছে পার্কিং পেয়েছি, তাদের চেহারা যা দেখার মত হয়েছিল না, পারলে মনে হয় উনারা নিজেদের কপাল কেই গুলি করে ফেলতেন। কিন্তু ভীড়ের মাঝে আসতেই সবার দাঁত যেন বের হয়ে গেল, উদ্ভিন্নযৌবনা থেকে বিগতযৌবনা সবাই যেন কেমন পাগলের মত খিলখিল করে হাসছে আর ছুটছুটি করছে  । 





From rehoboth beach 09


আমরা আর দেরী না করে সাগরে ঝাপিয়ে পড়লাম, অনিকেতদার পিছে পিছে আমার মেয়েও দিল দৌড়, সেও যাবে গভীর সমুদ্রে, পানিতে নামা মাত্র আমি ঠক ঠক করে কাঁপতে লাগলাম, পানি এতই ঠান্ডা যে ‘স্থানে’ কুন্ডলি পাকানো শুরু হয়ে গেল। আমার মেয়েও কাঁপছে, মুন্নি আপা বলল, উনি সামারাকে ধরে রাখতে পারছেন না, অনেকক্ষন ধরেই নাকি তারা ভিজছে (আমি যখন পার্কিং এর সন্ধানে দুনিয়া তোলপাড় করছিলাম) আমাদের আনন্দে উত্তেজিত হয়ে রোমিও ঝাপিয়ে পড়ল জিন্সের প্যান্ট পড়ে সমুদ্রে (তাকে বাসায় থাকতে বলেছিলাম কাপড় নিতে, তখন শুনে নাই), গেঞ্জি খুলতে লজ্জা পাচ্ছে বিধায় আমার গেঞ্জি পড়েই নামলো, তার আনন্দ যেন তার  স্ত্রীকেও স্পর্শ করল সেই বেচারীও জিন্সের প্যান্টেই নেমে গেল সমুদ্রে। মজার ব্যাপার হল যে, দুজনের একজন ও কোন অতিরিক্ত কাপড় নিয়ে যায়নি। এর মাঝে ববি স্রোতের ধাক্কায় পল্টিও খেল, আর তার জামাই হেসেই বাঁচে না, ধরে তুলবে কী!! কাজেই সাড়ে আটটার দিকে যখন সন্ধ্যা নামি নামি করছে, তখন তারা বের হল কাপড়ের দোকানের সন্ধানে। স্বামী-স্ত্রী দুজনেই কাপড়ের দোকানে কাপড় কিনে ড্রেসিং রুমে কাপড় পাল্টিয়ে বের হয়ে আসল। মাঝ খান থেকে ধরা খেল বেচারা স্রিনি। রোমি ব্যাটা বদের সাথে গিয়েছিল সে বেআব্রু ভাবে (খালি গায়ে, শুধু হাফ প্যান্ট), কোথায় কাপড় পালটানো যায়, তার জায়গা খুজতে। রোমি তাকে বুদ্ধি দিল, একটা গলিতে ঢুকে পড়ার, কেউ তাহলে দেখতে পাবে না। এই ভাবে যেই স্রিনি এক গলিতে ধুকতে নিয়েছে, ভক ভক করে গাঁজার গন্ধ আসতে লাগল, কাজেই সেখানে ঢুকতে পারল না, পরের গলি খালি পেয়ে সে বেচারা গেল কাপড় পাল্টাতে, গলিতে ঢুকলে ‘গে’ ভাবতে পারে লোকজন, তাই রোমি দাড়ালো গলির সামনে, এদিকে সবাই খুব আগ্রহ নিয়ে দেখতে লাগল , ঘটনাটা কী? রোমির কারনে সবাই গলির সামনে দিয়ে যাবার সময় উঁকি দিতে ভুললো না।





From rehoboth beach 09


এরপর সন্ধ্যা নামতেই শুরু হল আতশবাজী, সে এক অপরূপ দৃশ্য, অনেক বড় না হলেও স্থানের তুলনায় বেশ বড়ই ছিল আতশবাজী পুরানোর অনুষ্ঠান। অনিকেতদার তেপায়ায় আমার ক্যামেরা বসিয়ে ঝাপিয়ে পড়লাম ছবি তুলতে। কিছু টানা শট নিলাম, কিছু লম্বা এক্সপোজারে শট নিলাম, ৩টা ভিডিও করে ফেললাম। সেগুলো শেয়ার করার জন্যই আজকে এত বকবক করে চলেছি। SLR ধারের কাছের কোন শটই নিতে পারিনি, কিন্তু, যা পেরেছি, তাই ভাগাভাগি করছি নিচে। আশাকরি আমার এই খুদ্র লোভী মনের বাসনা পুরনের মাধ্যমে আমি যেম্ন আনন্দ পাবো, আপ্নারা একটু হলেও তার ছিটেফোঁটা উপভোগ করতে পারবেন।





From 4th july 09







From 4th july 09







From 4th july 09







From 4th july 09







From 4th july 09







From 4th july 09







From 4th july 09







From 4th july 09


ফেরার পথে বিচ থেকে বের হতেই ১১:৪০ বেজে গেল, তারপর শুরু হল যে কে কার চেয়ে জোরে গাড়ী চালতে পারে তার প্রতিযোগিতা। আমি উঠলাম তাপস ভাইয়ের গাড়ীতে, রোমি তখন নিজের গাড়ী নিজেই চালাতে চাইল, আর স্রিনি তার গাড়ীতে। বেহায়ার মত স্পিডিং করতে করতে আমরা ১০০ মাইল রাস্তা ৮০ মিনিটে আসলাম। এক পর্যায়ে স্রিনি হঠাৎ করেই গরম হয়ে ৯০ তুলল, তাকে দেখে রোমি তুলল ৯৫, আর তখন আমার তো মাথা গরম, ইজ্জত থাকবে না আর, কাজেই ১০০ মাইল বেগে তাদেরকে আমার ওভারটেক করে দেখাতে হল যে, স্পিডিং করলে ভালোমতই করা উচিত। বেহায়ার মত স্পিডিং করতে করতে আমরা ১০০ মাইল রাস্তা ৮০ মিনিটে আসলাম।

