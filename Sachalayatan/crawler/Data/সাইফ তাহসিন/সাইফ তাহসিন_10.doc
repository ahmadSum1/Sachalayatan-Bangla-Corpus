আরো কিছু আলোকচিত্র - বিষয় সবুজ



যতদিন যাচ্ছে গায়ে হাতে পায়ে যেন জং ধরে যাচ্ছে, নড়েচড়ে বসতে আলস্য ভর করে আমার উপরে। কোনমতে অফিস ছেড়ে বাসায় এসে কতক্ষণ মেয়ের লাফালাফি দেখি, তারপর খেয়ে ঘুম দেই। মাঝে মাঝে মনে হয় বিষন্নতা ভর করে বসেছে আমার কাঁধে শাটারের ভূতের মত। অবশ্য যারা দেখেন নাই, তারা এখনি শাটার ছবিটা দেখে ফেলেন, এমন বিজ্ঞানসম্মত ভূত মনে হয় না আগে কোন ছায়াছবিতে দেখা গেছে। এই ব্যাপক অলসতার মাঝেও এক আপার ঘাড়ে চেপে গিয়ে হাজির হলাম ২ সপ্তাহ আগে পেন্সিল্ভেনিয়ার কেনেট পাইক নামক স্থানের এক বিশাল বাগান বাড়িতে, এর নাম লংউড গার্ডেন, বিয়াফক সৌন্দর্য ওয়ালা জায়গা। 
সেখানে গিয়ে আমার চোখ ছানাবড়া হয়ে তারপরে আরো কিছুটা ফুলে যখন ইউরিয়া সার দেওয়া কমলার সমান হয় হয়, তখন সম্বিত ফিরে পেয়ে আমার ক্যামেরা বের করে আমি ছবি তুলার জন্যে লাফিয়ে পড়তে যাই। কিন্তু বিধিবাম, দরজা পার হতে না হতেই দেখি এক সাদা ভদ্রলোক বিশাল এক কামান বাগিয়ে দাড়িয়ে আছেন, তাই দেখে আমি বিয়াফক ভড়কে গেলাম, তারপর মিন মিন করে সুন্নতি কায়দায় ৪০ কদম হেঁটে আবার ক্যামেরা বের করি। এবারে আর একই ভুল করি না, ক্যামেরার লেন্স ছোট, তাই ভুং ভাং দিয়ে তার দৈর্ঘ্য কিছুটা বাড়িয়ে নেই, যেমন লেন্স হুড, ম্যাক্রো ফিল্টার। নাহলে তো লজ্জায় মাথা কাটা যায় যায় অবস্থা। সেদিন মনে হয় এসেলার ওয়ালাদের মাঝে আমার মত ফকিরা কেউ ছিল না। এত রং সেখানে একদিনে দেখেছি যে ১০ টা ফটোব্লগ দিয়েও আমি তার ১০ শতাংশ দেখাতে পারবো না। তাই আজকে গুটিকতক সবুজ ছবি নিয়ে আপনাদের সামনে হাজির হলাম। ছবি তুলার অদক্ষতার জন্যে অনেকেই বিরক্ত হতে পারেন, কিন্তু আশাকরি আগের বারের মতন দুধভাত হিসাবে একই গ্রেস এবারেও পেয়ে যাবো।

অবজারভেটরিতে ঢুকতেই এই সবুজ গালিচায় শুয়ে গড়াগড়ি দিতে মঞ্চাইছিল

বলেন ভাই, কারো বোতল মাজতে হবে?

কি লজ্জা! কেন যেন মনে হল, আমাকে দেখেই এই পাতাটা লজ্জায় কুঁকড়ে গেল

ক্ষুদ্র অথচ সুন্দর

গোটা চাই 

জলে ভাসা পাতা, সেদিনের আমার সবচেয়ে প্রিয় ছবি

লুকিয়ে থাকা ভালোবাসা?

কাছে এসে পাশে বসে...

ভেংচি কেটে দেখ, পাচ্ছে হাসি খ্যাক

আয় বাবুল, বুখে আয়!

দাড়ি দেখে যায় চেনা

সবুজ মাঠের মাঝে লাল সূর্য খুঁজে বেড়াই

