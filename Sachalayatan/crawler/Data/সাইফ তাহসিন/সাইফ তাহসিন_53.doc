আহা! জীবন!



আজকের দিনটি ভালো যাচ্ছে না, খুবই উৎকন্ঠার মাঝে দিয়ে যাচ্ছে,  রাত বাজে ১টা, ঘুম নেই চোখে। কি হবে কালকে, ৩০ সেকেন্ডের মাঝে নির্ধারণ হবে তাঁর আগামী জীবন। কালকে প্রকাশিত হবে আমার স্ত্রীর USMLE এর প্রথম ধাপের ফলাফল, তাই দুজনেই খুব অস্থির হয়ে আছি। অফিস থেকে ফিরে তাই বলে বসলাম, চল কোথাও থেকে ঘুরে আসি, কাছাকাছি কোথাও। আমার স্ত্রী বলল, বাইরে তো ঠান্ডা, আর বৃষ্টিও হচ্ছে, আমি বললাম তাও চল।
এমন জায়গায় থাকি যে জাওয়ার ও জায়গা নেই বেশী, তাই গেলাম চেসাপিক নামের এক ঐতিহাসিক শহরে, কিছুই নেই বলতে গেলে এই শহরে মাঝখান দিয়ে বহমান নদী ছাড়া, মন বিক্ষিপ্ত হলে আমি ছুটে আসি এখানে।এসে বসে থাকি নদীর তীরে, শুনতে থাকি নদীর কুলকুল শব্দে বয়ে চলা, আর ম্যারিনাতে এসে ছলাৎ ছলাৎ শব্দে স্রোতের ধাক্কা। এই কুলকুল শব্দে আমি আমার দেশকে খুজে পাই, চোখ বন্ধ করে ভাবি শব্দটাই সত্যি, আমি তো ঢাকাতেই আছি।
তাই আজ ও গেলাম, এতই ঠান্ডা যে, কেউ নেই নদীর পাড়ে। কাজেই গাড়ী পার্ক করে বসে পড়লাম বেঞ্চিতে, দুজনে পাশাপাশি অনেকক্ষন, ঝিরঝির বাতাস এসে শান্তির পরশ বুলিয়ে দিতে লাগল। মনটা যখন একটু ঠান্ডা হয়ে এসেছে, ফেরার সময় হয়ে আসছে, আবার ফিরে এল ২০০ রকমের চিন্তা ৪০০ মাইল বেগে। যদি এভাবেই বসে থাকা যেত নদীর পাড়ে, কিন্তু কিসের কি? আবার সেই পুরানো প্যাচাল, খাও ঘুমাও, ভোর ৫.৩০ বাজতেই অ্যালার্ম বেজে উঠবে, উঠে আবার দৌড় শুরু হবে জীবনের।
আহা! জীবন!
সাইফ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%61%69%66%6d%61%6e%6e%61%40%67%6d%61%69%6c%2e%63%6f%6d%22%3e%73%61%69%66%6d%61%6e%6e%61%40%67%6d%61%69%6c%2e%63%6f%6d%3c%2f%61%3e%27%29%3b'))

