একলা একলা খেলা



বুকের ভেতর ছিলো আমার মস্তবড় মাঠ
মাঠের ভেতর ছড়িয়ে ছিলো ছেলেবেলার স্মৃতি
দুরন্তপনা, হারিয়ে যাওয়া, ঘুড়ির পিছে দৌড়
হারিয়ে গেছে মাঠটা আমার বুকের কাছে নেই
কোন আকাশে কোন সাগরে কোন পাহাড়ের কাছে
মাঠটা আমার হারিয়ে গেছে বুকের কাছে শূন্য
তাই মানুষ আমি পাল্টে গেছি ঋতুর রঙের মতো
এখন আমি মানুষটা আর নেই সেরকম সবুজ
নীলচে আমার চোখে এখন লালচে আগুন জ্বলে
পায়ের নিচে হারিয়ে গেছে নরম ঘাসের বাগান
কঠিন পাথর হচ্ছে ধুলো এখন হাতের মুঠোয়
মানুষ আমি এখন ভীষণ রুদ্র ছন্নছাড়া
মানুষ আমি এখন আমার একলা একলা খেলা 

