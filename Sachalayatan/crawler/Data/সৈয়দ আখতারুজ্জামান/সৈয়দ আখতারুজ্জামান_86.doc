শীতকালীন পাখির মতো বাড়ি ছেড়ে



শীতকালীন পাখির মতো বাড়ি ছেড়ে
অনেক অনেক দূরে
আটকা পড়েছে প্রাণ নগরের সুরে
বাড়ি ছেড়ে বহু বহু দূরে।
এখানে চোখ ধাঁধাঁনো আলোয় পাথুরে দেয়াল ভাসে
সন্ধ্যার অনেক আগেই দু'চোখে সন্ধ্যা নেমে আসে
উদ্দাম নৃত্যে ঝলকিয়া ওঠে সোনারঙা হার
আমার বুকে মোচড় খায় ছায়াঘন পুকুরের পাড়
পুকুরের জলে মাছরাঙা ওড়ে
স্বপ্নভাঙে কাকডাকা ভোরে ...
তখোনো কাটেনা ঘোর বুকে জমা দীর্ঘশ্বাস
তখোনো চোখের জলে ডানা ঝাপটায় একদল পাতিহাঁস
তখোনো মাছরাঙা বসে থাকে ডালে
আমি হাঁটি পিচঢালা পথ পাথুরে জঞ্জালে
টাওয়ারের ঘড়িতে সময় চলছে বেড়ে
অনেক অনেক দূরে বাড়ি ছেড়ে ।
মৃত্যুময় দুঃসময় খাচ্ছে কুরে কুরে
যদি পারো, হৃদয়ের ঠিক এইখানটায় দেখো খুঁড়ে
আটকা পড়েছে প্রাণ
আষাঢ় শ্রাবণ শরত অঘ্রাণ -
পাজরের কাছে
শ্রাবণের চাঁদ মরে পরে আছে।
মাস যায় বছর আসে ঘুরে
অতিথি পাখির মতো বাড়ি ছেড়ে অনেক অনেক দূরে। 

