এ জন্মের নিকুচি করি / উৎসর্গ: সুমন চৌধুরী



দেশের দৈনিক আছে যত কেন হয়না সব বন্ধ
সারাপৃষ্ঠা জুড়ে ব্যথা কান্না ময়লা আর দুর্গন্ধ
পড়তে পড়তে বেদনায় ভারাক্রান্ত হই
এ শরীর পঙ্গু হয়ে যাক আমি অন্ধ কেন নই
সব কিছু দেখে যাই সব কিছু শোনে এই কান
হাত পা নিশপিশ করে মুখে ওঠে খিস্তির তুফান
আমি কেন দেখতে পাই সবকিছু কেন শুনি
গুনীজন মার খান রাস্তায় ললিপপ চুষে খান উনি
ক্যামেরা ধরলেই কথার তুবড়ি ছোটে জনতার সম্মুখে
সকলে দখেতে পাই - মাছি ভন ভন করে সারা মুখে
চার কোটি ভুখা পেট দেশে, দিন কাটে ভাত মাছ ছাড়া
মজায় খাচ্ছে লুটে দেশ কুকুর আর শুয়োরের বাচ্চারা
কারা করে চুক্তি সই কারা বেচে তেলগ্যাস দেশে
পাছার কাপড় তুলে দেয় কারা নৈশভোজ শেষে
লুঙ্গি উঁচু করে সংসদে গেল কারা মেঘে ঢাকা রাতে
আজন্ম ধর্ষিত হলো কারা ভোট গেলা রাক্ষসের হাতে
বলার সাহস নাই তাই এ জন্মের নিকুচি আমি করি
কে আছিস দড়ি দে - তিরিশ লক্ষ ফাঁস এক সাথে পড়ি।
(সুমন চৌধুরীর টুকরো টুকরো লেখা ১৪ আর মন্তব্য পড়তে পড়তে আর সহ্য করা গেলো না। লিখে ফেললাম। তাই উৎসর্গ তাকেই।)


