আয়োজন শেষ হয়ে এলো



আয়োজন শেষ হয়ে এলো
চলে যাবো
ঋতুর বদলে যাওয়ার ইতিহাসে রেখে যাই
জীবনের নানা না-লেখা গীতিকা
ডাকে মেঘ পাহাড়ের সিঁথানের পাশে
গাঢ় অন্ধকারে ঢাকে ছায়া-বিথীকা
যাওয়ার সময় এগিয়ে এলো, একটা জানালার ছবি ভাসে মনে
রুদ্ধশ্বাসে ছোটে রক্ত, তপ্ত হয় শিরা ও ধমনী
স্মৃতিতে নীল হয়ে ভাসে এক মুখ বিদায়ের গোধূলীতে
আগুনের পাশে চুপাচাপ বসে আছে এক রাখাইন রমনী
আয়োজন শেষ হয়ে এলো
হাতে ধরা মলিন এক তাড়া চিঠি
চলে যাচ্ছি।

