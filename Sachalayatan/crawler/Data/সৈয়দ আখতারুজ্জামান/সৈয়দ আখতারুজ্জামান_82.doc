হা রে রে রে রে রে আমি সচল হয়েছিরে...



আমার ভেতরের আমিটার অবস্থা শিরোনামের মতোই। সচলায়তনের ইমেলটার ওপর চোখ পড়তেই বুকটা ছলকে উঠলো। সাথে সাথে রিসিভার তুলে মৃদুল ভাইকে (মৃদুল আহমেদকে) ডাকলাম। (জীবনের জন্য অন্ন সংস্থান করতে আমরা একই অফিসে যাতাকল পিষি কিনা!) বললাম, দ্রুত বলেন, এটাই সেই মেইল কিনা, যেটা আসি আসি বলে আসছিলো না এবং আসবে না বলে একরকম ধরেই নিয়েছিলাম। মৃদুল ভাই উত্তরে মৃদু হাসলেন আর Congratulations জানালেন। হয়ত মনে মনে ভাবলেন, “এই ব্যাটা বেশি তরপাইতাছে। এত ফালাফালির কী আছে?” এর কোনো জবাব নেই। মন তরপাইতাছে, মন ফালাইতাছে। মৃদুল ভাইকে অনেক ধন্যবাদ, এই জগতের সন্ধানদাতা তিনিই। আর সব সচলকে জানাই আগমনী সালাম। ‘মোর নাম এই বলে খ্যাতহোক/আমি তোমাদেরই লোক’।
যাদের উতসাহ এগিয়ে যেতে সাহায্য করেছে, যাদের মন্তব্য লিখতে প্রেরণা যুগিয়েছে, দিয়েছে সাহস (লেখালেখি তো একরকম ছেড়েই দিয়েছিলাম), যাদের সাথে ক্ষণিকের পরিচয়ে অনন্তের বন্ধন তৈরি হয়েছে তাদের সবাইকে আন্তরিক কৃতজ্ঞতা জানাচিছ। অনেকেরই নাম তাদের মধ্যে উল্লেখযোগ্য, সেই ধূগোদা, সন্ন্যাসী ভাই, আকতার ভাই, জলিল ভাই, দ্রোহী ভাই, মুজিব মেহেদী ভাই, পরিবর্তনশীল, মুমু আপা, নজরুল ইসলাম ভাই, খেকশিয়াল, থার্ড আই, শাহীন হাসান ভাই, ফকির ইলিয়াস ভাই, বিপ্রতীপ, অতন্দ্র প্রহরী, হিমু ভাই, কনফুসিয়াস, লীলেন ভাই, শ্যাজা, রায়হান আবীর ভাই, তীরন্দাজ ভাই, রেনেট ভাই, কির্তীনাশা, খালেদ, অনিন্দিতা... ...নাম বলে শেষ করতে পারবো না।
সবার কাছে কৃতজ্ঞতা। 
সচল হওয়ার পরে মনে হয়েছে - একটু অপেক্ষা করে সচল হলে খুব আক্ষেপ করার কিছু নেই। আনন্দই বেশি। মজার বিষয় হলো - অচল অবস্থায় মনে হতো ঠিক এর উল্টোটা।

