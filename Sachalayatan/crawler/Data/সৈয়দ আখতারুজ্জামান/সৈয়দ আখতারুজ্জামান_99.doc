জল তরঙ্গ



শেকড় নিস্তেজ
জেগে আছে ভাঙনের সুর
ঢেউয়ের রূপালী ফেনায় জনপদ কথা বলে
হারানো স্মৃতির এ কী প্রহসন!
প্রাচীর লুটিয়ে পড়ে প্রাচীন আঘাতে
জনপদ মিশে যায় স্রোতের গহীনে
ঢেউয়ের রূপালী ফেনায় জনপদ কথা বলে
নতুন স্বপ্নের এ কী আগমন!
কাকের বকের পাখার শব্দ ধেয়ে আসে কাছে
নতুন বালুকা-শিশু জন্মেছে ঢেউয়ের পলিল ঔরষে
আকাশ নিশ্চুপ
জেগে আছে অনন্ত নক্ষত্রবিথী
কেউ বলে সর্বগ্রাসী কেউ বলে শাশ্বত কল্যাণ
কেউ বলে ভেঙে গেলো
কেউ বলে এসেছে নতুন সকাল পুরানো দিগন্ত রেখায়
রোদ বৃষ্টির এ খেলা আর কতো হবে!

