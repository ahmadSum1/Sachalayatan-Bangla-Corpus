চুমকি পদ্য চতুষ্টয়



এক। 
আলুবাজ
কবি বড় বাজে
বড় বাজে কবি
শব্দের পর্দাটা সরালেই আ-কথা কু-কথা
কবি আলুবাজ
আলুবাজ সব
ব্যাকুল চোখের ইশারা বোঝেনা - উল্লুক্-কা-পাঠ্ঠা !
দু্ই। 
কাভার
বইয়ের যেমন কাভার হয়
মানুষের হয় চোখ
এ কালের বইদের মতো
তোমারও হয়েছে চোখের প্রচ্ছদ
কে আঁকেন এসব?
তিন।
এক জীবন
এক জীবনে আমার আর কুলালো না রে...
মেঘ ডাকছে
মেঘ ডাকছে
মেঘ ডাকছে
ভালোবাসার মানুষটারে মন মিটাইয়া ভালোবাসাতে পারলাম না...   
চার।
আপেক্ষিত-তত্ত্ব
আমাকে সাজাও যে জলে
ঢেউয়ে ফেনায় তরঙ্গে
অথবা শেওলা সবুজ এঁদো জলে
আমাকে যেভাবে জলজ করে তোলো
প্রতিদিন
প্রতিদিন
প্রতিদিন
হঠাত যদিবা না-মানি এইসব?
ভালোবাসার সংজ্ঞা আপেক্ষিক নাকি?

