ভালোবেসে একদিন দিয়েছিলে ঠাঁই



হাতে হাত বুকে বুক চোখে চোখ রেখে বলি -
ভালোবেসে একদিন দিয়েছিলে ঠাঁই
তারপর থেকে ভানছি ধান ঢেকিতে আর
মাটিতে শেকড় হাওয়াতে ফুল জন্মাই।
এক নদী এক স্রোত ক্লান্তিকর একঘেয়ে লাগে
মাঝরাতে কার জোছনা শরীর দেখে চমকাই?
মহাকাশের ছায়ার নিচে ডাল-পালা মেলে বৃক্ষ
বারান্দার বটবৃক্ষ ছায়াবতী- নাম বনসাই!
নতুন দিগন্তে ডানা মেলে পাখি, ভুলে যাই
ভালোবেসে একদিন দিয়েছিলে ঠাঁই।

