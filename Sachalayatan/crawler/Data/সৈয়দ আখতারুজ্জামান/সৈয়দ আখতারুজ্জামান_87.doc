আমাদের আর কথা নেই কোনো



তোমার কাছে মনের কথা বলি
কিছুটা তার শুনতে পাও
কিছুটা যায় স্রেফ জলাঞ্জলি।
তোমার আছে নানান কাজে হাজার মতামত
কিছুটা তার বলতে পারো
কিছুটা তার হারিয়ে ফেলে পথ।
পথের খোঁজে আমরা হাঁটি পথের চারিপাশ
যে যার পথে যোজন দূরে হাঁটছি বারো মাস
(ও আমার প্রাণের দোসর সই -
পথের দেখা পেলাম কই?)
বয়েস হলো সন্ধ্যা এলো বনের ছায়া বাড়ে
চোখের আলো ফুরিয়ে গেলো নিকষ অন্ধকারে
মনের কথা রইলো মনে বাড়ছে নিরবতা
ও সই, এ কেমন রসিকতা।
(ও সই, কান পেতে শোনো
আমাদের আর কথা নেই কোনো।)

