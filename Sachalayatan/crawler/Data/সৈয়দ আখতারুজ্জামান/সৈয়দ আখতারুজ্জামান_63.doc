ফেলে আসা দিন



শালিকেরা খড়কুটো ফেলে গেছে উঠানের কোণে
ফুরফুরে বাতাস পাকা খেজুরের ঘ্রাণ নিয়ে
দাপিয়ে বেড়াচ্ছে মাঘের প্রান্তর
গাঁও-গেরামের মা আমার শেয়ালের ভয়ে
হাঁস মুরগীগুলোকে খোঁয়াড়ে ঢোকাচ্ছেন তড়িঘড়ি
আর ঘন কুয়াশার স্তর আরো ঘন হয়ে আসছে সন্ধ্যার নিরবতায়
ফেলে আসা অগণিত ঋতুর দেয়াল ভেদ করে ¯পষ্ট দেখতে পাই
বারান্দার চৌকির ওপর জ্বলে উঠেছে শীতের সন্ধ্যা-বাতি
হারিকেনের ম্লান আলো ঘিরে লাফিয়ে বেড়াচ্ছে
আমুদে ফড়িংরের দল
দেখতে পাই আমাদের পৌনঃপুনিক দিনগুলো এভাবেই
পেরিয়ে যাচেছ বয়সের মাইল ফলক
আর  কড়কড়ে ঋতুগুলো স্মৃতির ভাঙা পানসি হয়ে
পড়ে আছে পরিত্যক্ত হাওরের কিনারে।

