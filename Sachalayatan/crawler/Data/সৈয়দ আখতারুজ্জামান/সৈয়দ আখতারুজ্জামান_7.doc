আমারও ইচ্ছে করে



আমারও ইচ্ছে করে তোমার মতো
হাওয়ার আঙুল ধরে হই স্বচ্ছল ঈগল
তারপর উড়ালের ঝাপটায়
ধাওয়া করি উত্তরাধুনিক মেঘ
একবিংশ শতাব্দির মানমন্দিরে 
তুলে আনি প্রকান্ড শিকার;
ধারালো নখড়ে তাকে 
করে তুলি লোভনীয় খাবারের স্তুপ
কিছুটা মেটাই ক্ষুধার জ্বালা
কিছুটা সঞ্চয়ে তুলে রাখি
বাকিটা সাজাই থরে থরে
ব্যপক বিজ্ঞাপণে
আমাদের প্রচলিত মেঠো পথে তারপর
সচেতন ফাঁদের মতো পেতে রাখি 
রাষ্টবিজ্ঞানের এই গুঢ় থালা
আমারও ইচ্ছে করে তোমার মতো এইভাবে একে একে 
পৃথিবীর তাবৎ ক্ষুধার্তকে করে তুলি নিজের আহার।

