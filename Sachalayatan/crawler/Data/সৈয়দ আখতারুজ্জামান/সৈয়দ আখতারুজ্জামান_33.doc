প্রেম করতেও রাজনীতি জানা লাগে, সোনা...



তোমার কথাই ঠিক।
তুমি যা যা বলো;
আমি মাথা-ঘাড়-লেজ নাড়ি...ঠিক...ঠিক...
তুমি বললে - ওড়াও ঘুড়ি
আমি মাঞ্জা দেয়া সূতা আর লাটাই নিয়ে তৈরি ততক্ষনাত
ঘুড়িবাজ, মাঠ-ঘাট, গাছ-গাছালি, লাটাই-সূতা
সব্ই উড়লো
হালায় খালি ঘুড়িটাই উড়লো না...
তুমি বললে - বড়শি ফেলো
আকর্ষনীয় খাবার (টোপ) আর ছিপ নিয়ে আমি তৈরি নিমিষেই
মাছ ধরা নৌকা স্থির; বড়শি ফেল্লাম - 
মাছটা (শিকার) এলো আর মুহুর্তেই নৌকা, ছিপ, শিকারী সমেত গিলে নিলো
(পাঠক ঠিকই ধরেছেন)
......................... , শুধু টোপটাই গিললো না...
এ বড় কলির কাল!
প্রেম করতেও রাজনীতি জানা লাগে, সোনা...

