বাড়িতে কেউ নেই, তো?



ধরেন আমার বাড়ি নাই
অথবা বাড়িতে আমি নাই
তাতে কার কী যায় আসে?
তার মানে দায়-স্বীকার করাটা দরকার?
ধরেন পঁচিশে মার্চ রাতে যদি শেখ মুজিব বাড়িতে না থাকতো?
অথবা হেমলকের পেয়ালায় লাথি মেরে সক্রেটিস চলে যেত বাড়ি?
অথবা জন্ম-বাড়িটা রক্ষা করবে বলে যারা যুদ্ধে গেলো, আর বাড়ি ফিরলো না
কোনদিন
অথবা জন্ম-বাড়িটা রক্ষা করতে না পেরে যারা ওপাড় পালিয়ে বাঁচলো
আর ফিরতে পারলো না কোনদিন
অথবা সাতাশ বছর রবেন আয়ল্যান্ডে যিনি অপেক্ষা করেছেন বাড়ি ফিরবেন বলে
তাতে কার কী যায় আসে? আসে নাকি?
এ বাড়ি আমার। এ দেশও। 
যখন-খুশি-আছি, যখন-খুশি-নাই। 
দায় স্বীকার আবার কী জিনিস?
এখানে স্বাধীনভাবে সবাই সবার গোয়া মারে
শুধু সুযোগের তারতম্য হয় কারো কারো মাঝে মাঝে
তাতে কার কার কী কী যায় আসে? আসে নাকি?

