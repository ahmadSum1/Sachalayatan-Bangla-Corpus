স্বপ্নগুলো এবং ভয়গুলো



স্বপ্নগুলো আকাশ জোড়া
স্বপ্নগুলো মেঘের ঘোড়া
স্বপ্নগুলো জোনাক পোকা
জ্বলছে নিভছে থোকা থোকা
বৃষ্টি ভেজা  মুখটি তোমার
দেখেছিলাম গাঁয়ের বাঁকে
সেদিন থেকে স্বপ্ন-ঘোড়া
দিচ্ছে পাড়ি জীবনটাকে
স্বপ্নগুলো ছিলো বলেই
ছুঁলাম তোমার ভরা নদী
স্বপ্নগুলো আছে বলেই
ভয় পাচ্ছি - হারাই যদি!
বাসবে ভালো চিরটাদিন?
ভয় আমার অন্তবিহীন
স্বপ্ন এখন ভয়ের সাথে
খাচ্ছে হোঁচট রাত বিরাতে।

