প্রেম আর সংসার



এই তবে সেই প্রেমের সোপান
এই তবে সেই গোলাপের স্তম্ভ
যেখানে দাঁড়িয়ে তুমি শুনেছিলে কোকিলের শীষ-বার্তা
মানবিক পতাকার ছায়াতলে যেদিন আমরা রচনা করেছিলাম সভ্যতা
এই তবে সেই যুদ্ধের প্রাঙ্গন
এই তবে সেই মৃত্যুফাঁদ
যেখানে বাড়িটা ফাঁকা মাঠ
পুকুরের জল শ্যাওলা-সবুজ
ঢেউয়ের বুক ফুঁড়ে মেছো সাপ তড়িত পালায়
ঘাটে মরা মাছরাঙাটার নীল পাখনায় শেষ সূর্যের আলো
এই তবে সেই গানের অন্তরা
এই তবে সেই ময়ূরের লেজ
যেখানে এখন স্মৃতি সর্বস্ব সাপের ফনা ফোঁসফাঁস করে
মাটির অতলে বিষের কাফন তোমার শরীরে পেচানো
এই তবে মৃত্যুর পেয়ালা হাতে জীবনের অগস্ত যাত্রা?

