মেঘের খেলা পাহাড় বুকে



পশ্চিম আফ্রিকায় অবস্থিত আইভরি কোস্ট দেশটি ১৯ টি রিজিয়ন নিয়ে গঠিত। আমাদের দেশের বিভাগ এই দেশে রিজিয়ন নামে পরিচিত। আইভরি কোস্টের একটি রিজিয়নের নাম হল ১৮ মাউনটেন রিজিয়ন। এই রিজিয়নের একটি শহর হল মান।এই রিজিয়নের বানিজ্যক রাজধানী এটি। এখানকার সবার কাছে শহরটি মা হিসেবে পরিচিত।কাউকে মান বললে নাও চিনতে পারেন কিন্তু মা বললে সবাই চেনে। প্রাকৃতিক সৌন্দর্যের জন্য এই জায়গাটার একটা আলাদা গুরুত্ব আছে।আর সবচেয়ে বড় আকর্ষণ হল পাহাড় আর মেঘের খেলা। পাহাড় দিয়ে ঘেরা এই রিজিয়নের উচ্চতা সমুদ্র পৃষ্ঠ থেকে অনেক উপরে । যে কারণে এখান থেকে  আকাশ খুব কাছে মনে হয়। দেশটির উত্তরে যাবার সাথে ক্রমেই উচ্চতা আরও বাড়তে থাকে।
অনেক গুলো পাহাড়ে ঘেরা এই মান শহর। পাহাড়ের গায়ে গায়ে লেগে থাকে সাদা মেঘ। চলতি পথে পাহাড়ে উঠেই হাত বাড়ালে মেঘেদের সাথে একটা নান্দনিক সংঘর্ষ হবে বলে মনে হয়। এই মান শহরে আছি বেশ কিছুদিন হল। প্রতিদিন সকালে ঘুম থেকে উঠেই যে দৃশ্যটি মন কেড়ে নেয় তা হল নিচের এই ছবিটি 
(১)

রাতের আকাশ দেখতে পাই না তবে সারাটা দিন ধরে মেঘ আর পাহাড়ের যে লুকোচুরি তা সবসময় উপভোগ করি। কখনও কখনও মেঘকে মনে হয় নিজেকে আর শুন্যে ধরে রাখতে পারছে না তার বন্ধু পাহাড়ের সাথে যেন সে জরুরী কোন কমিটমেনট এ বাঁধা । সে কারণেই ক্ষণে ক্ষণে তার দেখা পাহাড়ের সাথে। পরিস্কার নীল আকাশে মেঘেরা ছুটে বেড়ায় একেবারে স্বাধীন মত কোন অজানা প্রান্তে। তখন ওই মেঘমুক্ত আকাশের সাথে কোন লেনদেন নেই এই বিশালদেহি পাহাড়ের। তার যত পাওনা তা পরে নিতেও  সে প্রস্তুত। কিন্তু বৃষ্টি আসার উপক্রম হলেই আর কোন ছাড় দিতে সে নারাজ। আকাশকে যেন বলা আছে একেবারে কোমল পরশ বুলিয়ে দিয়ে তবেই যেন হাওয়ায় মিলিয়ে যায় মেঘ দল। মেঘদল ও যেন অনেক দিনের দায়ে বাঁধা । কিছুতেই এই অনুরোধ ফেলবার নয়।এবেবারে শিশুর মত যেন তার মায়ের কোলে ঢলে পড়ছে।
(২)

(৩)
 
আর মা তার জন্য জায়গা করে দিয়েই চলেছে। মাঝে মাঝে চলছে লুকোচুরি খেলা। এ পাশ থেকে ওপাশে ছুটে চলেছে মেঘ। অনেক পুরানো বয়স্ক মা তাই যেন গায়ের জোর কম। একেবারে অনড় হয়ে পড়ে রয়েছে আর মেঘমালা একবার এদিক আর একবার ওদিক কানামাছি খেলাতে মেতে উঠছে তার সাথে। 
(৪)

পাহাড়ের গা ঘেঁসে গজে উঠেছে ছোট ছোট অনেক আগাছা। একটু ঝড়ো হাওয়া হলেই তারা মেলে তাদের শাখা প্রশাখা। সাদা পেখম খুলে তখন ময়ূরের নৃত্যে মেতে ওঠে মেঘরাশি । সাদা রঙয়ের চাদরে ঢেকে দেয়  পাহাড়ের উন্মুক্ত শরীর ।
(৫)

কখনও কখনও আবার মেঘ নেমে আসে একেবারে পিত কালো হয়ে। তখন আবার মেঘেদের ভিন্ন সাজ। এখানে  সবেমাত্র বর্ষা শুরু হয়েছে চলবে একেবারে সেপ্টেম্বর পর্যন্ত । বৃষ্টির প্রধান আকর্ষণ রাতে। ঠিক ঘুমোতে যাবার আগে। টিনের ঘরে রিমঝিম রিমঝিম শব্দে তৈরি হয় এক ভিন্ন সুরের মূর্ছনা ।সারারাত ধরে মেঘ ঝরে ঝরে ভোর বেলা ফিরে আসে পাহাড়ের কাছে। তখন আবার দেখা যায় মেঘ পাহাড়ের মাঝে এক নৈসর্গিক সৌন্দর্য । পাহাড় ঢেকে যায় মেঘে। হঠাৎ একেবারে অদৃশ্য করে দেয় তার এই বিশালতাকে। সূর্যের কিরণে ক্রমেই কেটে যায় মেঘ । আবার উকি দিয়ে দাড়িয়ে ওঠে পাহাড় । 
(৬)

(৭)

(৮)

(৯)

(১০)

(১১)

(১২)

প্রকৃতির এই অপরূপ সাজ সত্যি মনোরম । মান বা মায়ের এই সৌন্দর্য দেখার মত।
( উপরের ছবিগুলো তোলা হয়েছে সনি সাইবার সট ক্যামেরা থেকে। রেজুলেশন অতটা ভালো না তারপরও একটা ছবি ব্লগ দিতে মন চাইল। খুব বেশী ভিন্নতা আনতে পারিনি ছবিগুলোতে কারণ পাহাড়টা আমার ঘরের একেবারেই সামনে। মেঘের খেলা বেশীরভাগই জমে এখানটাতে ।)
অমি_বন্যা

