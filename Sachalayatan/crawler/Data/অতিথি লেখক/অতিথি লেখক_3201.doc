না আছে সাহেব কোম্পানী না আছে পরাধীনতা/তমিজ উদদীন লোদী



জেনাটিক পদার্থের মতো এখন চারপাশে বহমান
আধিপতয়,রক্তপাত ও আনন্দ।
একটি চতুর্বলয় একটি ঘূর্ণাবর্ত কিংবা খোড়লের ভেতর
বাস করছে নৃশংসতা-খন্ড খন্ড মাংশ,ঊরু,কব্জি ও আঙ্গুল।
অনুষঙ্গের মতো প্যাসনের মতো লাল-নীল নৃশংসতা
যেন এক একটি নানা রঙের মুখোশ
ধূসর স্বপ্নগুলো যেন এক একটি সরীসৃপ
এদের চোখের জায়গায় লিঙ্গ আর হাতের জায়গায় অস্ত্র
ফুলেল ইচ্ছেগুলো ডাঁই করা ময়লার স্তূপ
স্বপ্নগুলো ছায়াচ্ছন্ন, বোধি বৃক্ষে চকচকে করাতের দাঁত
অথচ না আছে সাহেব কোম্পানী না আছে পরাধীনতা।
শার্সিতে জমাট কালো কালচে হলুদ
রাইফেলের ঠোঁটে ঝুলে আছে জীবনের পুলসেরাত।

