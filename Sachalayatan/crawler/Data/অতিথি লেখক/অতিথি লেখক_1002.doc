হাই সাহেবের ভীমরতি  ও বাংলাদেশের আমলাকুল



১।
হাসনাত আবদুল হাই বিষয়ে প্রথম থেকেই একটা তিক্ত ধারণা মনের ভেতর ছিল। একবার এক সাহিত্য পুরস্কারের অনুষ্ঠানে, হাই সাহেবের জুনিয়র একজন সহকর্মীকে কেন তার সামনের সারিতে বসতে দেওয়া হলো এই নিয়ে তিনি ভয়ানক ঝগড়া করে সেই কলিগকে নানাবিধ "....বাচ্চা...." টাইপের নানান চূড়ান্ত বাজে গালি দিয়ে চলে গিয়েছিলেন, যে ব্যক্তি সামান্য বসার আসন নিয়ে এইরকম করতে পারে, সে যে আসলে আস্ত একটা ছোটলোক তাতে কোনও সন্দেহ নাই। গালাগালির শিকার হয়েছিলেন যে সরল মানুষটি, তাঁকে আমি চিনতাম, তাঁর কাছে এমন বিব্রতকর পরিস্থিতির কথা শুনে দুঃখই লেগেছিল। পরে আরেকটি কান্ড জানতে পারি। হাই সাহেব "নভেরা" উপন্যাসটি লিখে খ্যাতিমান, আমাদের চেনাজানা অনেকেই এই উপন্যাসের ভক্ত। তো যাঁকে নিয়ে এই উপন্যাস রচিত, সেই অসামান্য শিল্পী নভেরা আহমেদকে ফ্রান্সে  আমাদের খুব চেনা একজন সিনিয়র অভিনেতা বইটা পৌঁছে দিয়েছিলেন, নভেরা সেই বই একটুখানি পড়েই ছুঁড়ে ফেলে দিয়ে বলেছিলেন, "এই বইয়ের কথা যে বলবে বা এই বই যে সাথে নিয়ে আসবে সে আমার ঘরে ঢুকতে পারবে না,  কেননা গোটা বইটাই অসত্য আর মনগড়া কথায় ভরা।" এবং, পরে বইটার কিছু তথ্য নিয়ে পরিচিত কিছু সূত্র ঘাঁটাঘাঁটি করতে গিয়ে দেখেছি, কথা ঠিক, হাই সাহেব মনগড়া বাক্য লিখতে ওস্তাদ।
হাই সাহেবের লেখক হিসাবে  উত্থান আশির দশকে, কিন্তু তার মানহীন লেখাপত্র কী করে ছাপা হতে লাগলো হুট করে এত এত, তার পিছনে একটা ভানুমতীর তথা আমলামির খেল আছে। এবং সত্যি এই, হাই আমলা না হইলে জীবনেও লেখক হকে পারতেন না। এটা হলফ করেই বলা যায়।  আশির দশকে তিনি ছিলেন চট্টগ্রাম জেলার ডিসি। এরকম দামী একটা পদে  থাকার সময় সপ্তাহে সপ্তাহে তার প্রধান কাজ ছিল ঢাকার বড় বড় পত্রিকার সম্পাদক ও লেখকদের প্রমোদভ্রমণ করানো কক্সবাজারে। এইভাবে কাজ সেরেছেন তিনি। আমোদে-প্রমোদে সম্পাদককুল খুশি, প্রধান লেখকেরাও, তো ছাপাও ত্যাঁদড় ও অভদ্র আমলাটির লেখা দেদারসে। মেকি ও জোরপূর্বক প্রশংসার কমতিও হয় না। 
তো, হাই সাহেব যখন সুশীল প্রথম আলো পত্রিকায় একটি নোংরা, চটিগল্পেরও অধিক চটিগল্প লিখলেন, আমি অবাক হইনি। লম্পট স্বৈরাচারী শাসক এরশাদের প্রিয় আমলা যে কলমের বদলে শিশ্ন দিয়ে লিখবেন, এটাই স্বাভাবিক। এছাড়াও তিনি প্রমাণ করে দিলেন যে, আর দশটা বাঙালি অন্ধ পেশী-ফোলানো পুরুষের মতোই তিনি ভয়াবহ পুরুষতান্ত্রিক, বিকৃত যৌনকাতরতার রোগী, বিদ্বেষপূর্ণ মন-মানসিকতার অধিকারী ও পার্ভাট। মৌলবাদের সাথে তার দোস্তির বিষয়টিও এর সঙ্গে সামনে চলে আসে। এছাড়াও, সভ্যতার বিন্দুমাত্র দায় যে এই তথাকথিত "লেখকটির" মধ্যে নাই, সেটা আমাদের চোখের স্পষ্ট হয়ে যায়।  কিছু ভণ্ড সম্পাদকের উদ্দেশ্যের সাথে তার উদ্দেশ্যও মিলে যায়, দুইজনে মিলে অতঃপর শুরু করেন গেমপ্ল্যান, নোংরা এবং অনৈতিক ষড়যন্ত্রের জাল বোনা হতে থাকে।
২।
হাই সাহেব নিন্দিত সিএসপি ঘরানার একজন আমলা। ক্ষমতার অলিগলিতে, সড়কে-মহাসড়কে তাদের আনাগোণা, আর সেই ক্ষমতার দাপটে দেশের আর সবার থেকে নিজেকে আলাদা করে জাহির করার হীন প্রবণতা অন্য বেশিরভাগ আমলার মতো তার মধ্যেও আছে। এবং আছে তা হাবেভাবে ও তুচ্ছতম কাজেকর্মেও প্রকাশ করার অসভ্য অভ্যাস। বাংলাদেশের কত ইয়া বড় বড় ক্ষতি যে রাজনীতিবিদরা করেছেন তা প্রায়ই ফলাও করে কেঁদেকুটে প্রচার করা হয়, কিন্তু বাংলাদেশের তার চাইতেও কত বেশি ভয়ানক ক্ষতি যে এমন ভণ্ড আমলারা করেছে, তার কোনও খতিয়ান অজানা কারণে কো থাও কখনোই প্রকাশ করা হয় না।
ভবিষ্যতে এসব ষড়যন্ত্র ও ক্ষতির খতিয়ান ক্রমে ক্রমে প্রকাশ পাবে, এমন আশা রাখি আপাতত।
==
দিগন্ত চৌধুরী

