দ্বিতীয় ধর্ষণ/তমিজ উদদীন লোদী



মেয়েটি পাঁজাকোলা----মেয়েটি সারারাত
ধূর্ত শেয়ালেরা পার হয়ে গেছে কাঁটাঝোপ।
মেয়েটি বেঞ্চিতে মেয়েটি স্নানহীন
যে করেই হোক ধরে রাখতে হবে স্খলিত সীমেন
কিন্তু আজ যে ছুটির দিন আজ তো---
মেয়েটি নির্বাক,চোখ ভাষাহীন,স্থির।
আগামীকাল!আগামীকাল হরতাল।
হরতালে খুলবেনা কিছু,অতএব তুমি এসো
নিশ্চত পরশু,তাহলে পরশুই হবে সব।
কিন্তু সাবধানোংসল করবেনা।গোসলে
ধুয়ে যায় সব,সেক্ষেত্রে সীমেন থাকবেনা।
আচ্ছা বলতো,তোমাকে যখন পাঁজাকোলা--
তখন তুমি একটুও চিৎকার করোনি?
মোট কতজন?মানে কতজন ছিল ওরা?
বলো,বলো সংকোচ করোনা।
মেয়েটি নিশ্চল মেয়েটি ফালাফালা
মেয়েটি পাথরসম,ভেতরে ক্ষরণ,
মেয়েটি স্থাণুবৎ,মেয়েটি হিমশিম,
মেয়েটি জানেনা পরীক্ষার মানে
বোধহীন সে চলেছে দ্বিতীয় ধর্ষণে।

