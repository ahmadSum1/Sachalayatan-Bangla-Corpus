ফটোশপ সিএস৫ এর ২৫ টি অসাধারণ কি-বোর্ড শর্টকাট (পর্ব-১):



কর্মক্ষেত্রের অভিজ্ঞতার সুবাদে আমি দেখেছি অনেক আর্টিস্ট বা গ্রাফিক ডিজাইনার আছেন যারা অ্যাডোবের নতুন কোনো ভার্সন বের হলে সেটি ইউজ করতে ভয় পান (কম্পিউটারের পারফর্মেন্সের ব্যপারটি বাদ দিয়ে)। আজকে থেকে প্রতি দিন আমি ৫টি করে মোট ৫ দিনে ২৫ টি ফটোশপ সিএস৫ এর টিপস নিয়ে আলোচনা করব আপনাদের সাথে। নতুনদের কাজে তো লাগবেই সেই সাথে নতুন ভার্সনের ফোবিয়াগ্রস্থরাও আশা করি নতুন ভার্সন ব্যবহার করার লোভে পড়ে যাবেন   
১. ড্র্যাগ-জুম: সিএস৫ এর নতুন অ্যানিমেটেড জুমিং সিস্টেম অনেককেই ঝামেলায় ফেলে দিয়েছে! আসলে Ctrl + Space চেপে ডানে বামে ড্র্যাগ করলেই আগের জুমিং এর স্বাদ পাবেন। কষ্ট করে আর কি বোর্ডে হাত এনে Ctrl + - চাপতে হবে না। আপ-ডাউন ড্র্যাগ করলে ঝামেলা হতে পারে। (শুধুমাত্র GPU enabled সিএস৫ এর জন্য কার্যকর)
২. HUD কালার পিকার: Alt + Shift + Right Click (Win) অথবা, Control + Option + Cmd + Click (Mac) করলে কালার পিকারসহ কালার হুইল আসবে। General tab (Ctrl +k) থেকে কাস্টোমাইজ করা যায়। (শুধুমাত্র GPU enabled সিএস৫ এর জন্য কার্যকর)

৩. Bird’s Eye ভিউ: কোনো ছবি অনেক জুম করে কাজ করার সময় এক জায়গা থেকে আরেক জায়গায় যাওয়া বেশ জটিল ব্যাপার। হয় জুম আউট করে নির্দিষ্ট স্থানে ক্লিক করে আবার জুম ইন করতে হয় নয়তো নেভিগেটর প্যালেট থেকে নির্দিষ্ট স্থানে ক্লিক করতে হয় আর না হয় অসীম ধৈর্য নিয়ে হ্যান্ড টুল নিয়ে টেনে টেনে যেতে হয়। কিন্তু সিএস৫ এ এবার যোগ হয়েছে অত্যন্ত মজার একটি ফিচার যার নাম Bird’s Eye ভিউ! জাস্ট অনেক জুম হওয়া ছবিতে H চেপে রেখে ক্লিক করে রেখে ড্র্যাগ করলেই ছবিটি মূল সাইজে ফিরে যাবে। এবার যায়গামতো ড্র্যাগিং করে ক্লিক ছেড়ে দিন। মজা দেখুন 
৪. ব্রাশ সাইজ ও হার্ডনেস: ব্রাশ টুলটি নিয়ে কাজ করার সময় অনেকবার এর আকৃতি ও প্রকৃতি পরিবর্তন করা লাগে। সিএস৫ এ এই কাজ করার চমৎকার শর্টকাট হচ্ছে, Ctrl + Alt + Right Click (Win) অথবা Control + Option + Click (Mac) চেপে রেখে ডানে-বামে ড্র্যাগ করলে ব্রাশের সাইজ পরিবর্তন হবে আর উপরে-নিচে ড্রাগ করলে ব্রাশের হার্ডনেস পরিবর্তিত হবে।  সিএস৪ এ শুধুমাত্র সাইজ পরিবর্তন করা যায়। (শুধুমাত্র GPU enabled এর জন্য কার্যকর)

৫. সোজা লাইন আঁকা: এটি অনেক পুরোনো শর্টকাট। প্রায় প্রতিটি ড্রয়িং করার টুল দিয়ে Shift চেপে কাজ করলে প্রতিটি ক্লিক সোজা লাইনে পরিচালিত হবে। 
--
মুহাম্মাদ তারিক সাইফুল্লাহ

