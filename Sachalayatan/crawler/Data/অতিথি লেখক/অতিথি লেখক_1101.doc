whitehouse.gov এ পিটিশন এর সমর্থনে 



ব্যাকগ্রাউন্ড:
১। "We the people" নামে whitehouse এর একটা ওয়েবসাইট আছে, যেখানে কি না লোকজন (মূলত যুক্তরাষ্ট্রের নাগরিক) পিটিশন করতে পারেন, এবং একটা নির্দিষ্ট সংখ্যক স্বাক্ষর যোগাড় হলে whitehouse একটা অফিসিয়াল উত্তর দেয়। উত্তর প্রাপ্তির জন্য যেটা দরকার: To cross the second threshold and require a response, a petition must reach 100,000 signatures within 30 days.
২। শাহবাগের আন্দোলনকে সমর্থন জানাবার জন্য যুক্তরাষ্ট্র সরকারকে আহ্বান জানিয়ে একটা পিটিশন ওখানে দাখিল করা হয়েছে ১৩ই ফেব্রুয়ারী।
৩। এই লেখাটা পর্যন্ত (গত ৫ দিনে) এতে সাক্ষর পড়েছে প্রায় ১৫৫০০। এই হারে চললে উপরের ওই "থ্রেশহোল্ড ক্রস" করাটা কঠিন হয়ে যেতে পারে।
ডিসক্লেইমার:
আমি পিটিশন এর সাথে formally জড়িত নই। কে শুরু করেছে জানিও না।এর সম্বন্ধে জেনেছি কেবল গতকাল, ফেইসবুক থেকে, এবং আমার স্বাক্ষর নম্বর: ১৩৪৩০.
পিটিশন থেকে আশা:
১। whitehouse এর একটা সাম্প্রতিক রেসপন্স দেখুন Catalonia এর ব্যাপারে: পিটিশনটা ছিল Catalonia (বর্তমানে স্পেনের একটা অঞ্চল) এর অধিবাসীদের একটা referendum করতে পারার অধিকারের সমর্থন চাওয়া। whitehouse এর উত্তর হচ্ছে: এটা স্পেনের অভ্যন্তরীণ ব্যাপার, কাজেই আমরা নাক গলাব না।
২। আমি খুব বেশি হলে এই রকম একটা উত্তরই আশা করছি। এবং নিচে আমি লিখতে যাচ্ছি কেন এরকম একটা উত্তরও শাহবাগের পক্ষেই যাবে।
পিটিশন এর পক্ষের কিছু যুক্তি:
১। জামাতীদের পক্ষ থেকে ওয়াশিংটনে লবি করা অনেক আগে থেকেই শুরু হয়েছে। এই পিটিশন আর কিছু না হোক, অন্তত এটা প্রমান করবে (যুক্তরাষ্ট্র সরকারের কাছে) যে জামাতীদের বিপক্ষেও কিছু লোক আছে।
২। যদি Catalonia'র টার মতই উত্তর আসে, সেটাও ওইসব লবিকে পুরোপুরি পথে বসিয়ে দেবে: যুক্তরাষ্ট্র সরকার যদি স্বীকার করে যে এটা আমাদের অভ্যন্তরীণ বিষয়, তাহলে ওইসব লবিতে আর খুব একটা কাজ হবে না।
৩। মাহবুব মুর্শেদ সম্প্রতি লিখেছেন বিশ্বের চোখে শাহবাগকে দৃশ্যমান করে তোলার ব্যাপারে। এই পিটিশনটা ওই ক্ষেত্রেও কিছু কাজে দেবে। 
৪। পিটিশনটা যখন দাখিল করা হয়েই গেছে, তখন এতে যদি সই বেশি একটা না পড়ে, সেটা রাজাকারদের পক্ষেই যাবে। (এটা একটু ব্ল্যাকমেল টাইপের যুক্তি 
উপসংহার:
দয়া করে সবাই সই করেন এই পিটিশনে: এতে ভালো কিছু যদি নাও হয়, খারাপ কোনভাবেই হবে না।

