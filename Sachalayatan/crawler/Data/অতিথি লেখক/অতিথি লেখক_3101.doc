দস্যি কজন...



স্কুলে 'সপ্তর্ষি' অর্থাত্‍ আমরা সাত বিচ্ছু ছিলাম অতি কুখ্যাত ! পড়াশুনোয় মন্দ ছিলাম না , এক থেকে দশেই আটকে থাকতো সবার রোল নাম্বার...সেকারনেই অনেকবার মরতে মরতেও বেঁচে গেছি | ক্লাস নাইনে তখন , সময়টা ২০০১...টিচাররাও মোটামুটি হাল ছেড়ে দিয়েছেন এই ভেবে --চলেই তো যাচ্ছে মেয়েগুলো ; আর তো মাত্র কটা দিন !! মাধ্যমিকে ঐচ্ছিক বিষয় ছিলো কম্পিউটার;  জিনিষটার কিছুই বুঝি না তবু ফাঁক পেলেই ঘাঁটাঘাঁটি করি ..কখনো গেমস ..কখনো অন্যকিছু , হ্যাং হয়ে গেলে শাট ডাউন করে ভালমানুষের মতো বেরিয়ে আসি ল্যাব থেকে ! আয়াকে ম্যানেজ করে পরের দিন আবার...একদিন পাসওয়ার্ড ভেন্গে বের করে ফেললাম আমাদের তরুন প্রশিহ্মক মহোদয়ের  (যিনি আমাদের দুচোখে দেখভে পারতেন না ) ব্যাক্তিগত ফাইল...সিভিতে তাঁর বৈবাহিক অবস্হা থেকে জাষ্ট "অ" টা ডিলিট করে দিয়ে সেভ করলাম ,, তারপর লহ্মী মেয়ের মতো সবাই ফিরে গেলাম ক্লাসে ..কবে এই অসামান্য কীর্তি আবিস্কৃত হলো , অপরাধের ফলাফল কতোটা ভয়াবহ ছিলো ..সে এক বিরাট ইতিহাস ! তবে গোপনসুত্রে জানা গেছে, তিনি এখনো আমাদের হ্মমা করেননি !!!      *তিথীডোর

