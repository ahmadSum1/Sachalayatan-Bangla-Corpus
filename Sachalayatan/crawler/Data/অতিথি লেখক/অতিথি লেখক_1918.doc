সাম্প্রতিক



দৃষ্টিহীন দৃষ্টি বাড়িয়ে প্রতিদিন, ছুঁয়ে থাকি এইসব স্বাভাবিক শহর।
উদ্বুদ্ধ হই প্রায়শই তোমার চোখে তরলতা, শব্দে পক্ষপাত অনুভব করে।
বাকিটা সময় কাটে নিমগ্নতায়, জলাবদ্ধ জানালায় বসে
আমাকে ঠেস দিয়ে রাখা পচনশীল কাঠে হাত বুলিয়ে;
নদীদের লিখে রাখা গোপন কথা স্বশব্দে অনুমান করে।
পথভুলে হঠাৎ হাজিরা দেয়া স্বপ্নজড়িত ভয়ংকর আশ্রয়
এখন নিয়মিত ধেয়ে আসে চেতনার মধ্যবিন্দু লক্ষ্য করে।
আমাকে আগলে রাখে মধ্যবিত্ত পৈতৃক পরিখা।
নাছোড়বান্দা পৃথিবী তাতে ঘুরপাক খায়
অসম্পৃক্ত শরবতে চুপসে যাওয়া সৈনিক পিঁপড়ার মতো।
যুক্তির সরুপথে বাস্তবতার প্রহরা নির্মম।
ইচ্ছেপূরণ পাখিরা উড়ে যেতে পারেনা ইচ্ছেমতন দূরে;
মরুভূমির বালির মত চোখবুজে পড়ে থাকে নিজের মত করে।
তুকমুবিল

