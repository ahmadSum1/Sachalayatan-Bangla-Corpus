ক্লজেটের জীবন- ১



আমি রোবট টাইপের মানুষ। না পড়ে পরীক্ষা দিতে যেতে ভয় করে না কিংবা পরীক্ষার রেজাল্ট খারাপ হলে মন খারাপ লাগেনা। বয়ফ্রেন্ডের রোড একসিডেন্ট হলে উতলা লাগেনা। ক্রিকেট খেলায় আমার কোন প্রিয় দল নেই। রাজাকারদের ফাঁসি না হলে আমার কিছুই যায় আসে না। 
মাঝে মাঝে এই অনুভূতিশুন্যতা একধরনের কষ্টের অনুভূতি দেয়। এতো শুন্য, শুন্য লাগে, কিছু একটা অনুভব করতে এত ইচ্ছা করে, ইচ্ছা করে একটা ব্লেড নিয়ে আমার হাত পা কেটে দেখি, ব্যথা লাগে কি না। অন্তত সেটাও এতো একটা অনুভূতি। অন্তত তাহলেও তো আমি বুঝতে পারব, আমি বেঁচে আছি। 
সমস্যাটা শুরু হল গত বছর আমার এক কাজিন মারা যাওয়ার পর। তার সাথে আমার যে খুব ঘনিষ্ঠ সম্পর্ক তা নয়। বরং গত তিন বছর তার সাথে হয়ত ২বার আমার ফোনে কথা হয়েছে। কিন্তু মৃতদের বাড়ি থেকে আসার পর আমার কি যে হল। পিঠে ব্যথা। কোথাও যেতে ইচ্ছা করেনা। ভোররাতে একবার ঘুম ভেঙে যায়। তারপর সারাদিন ঘুমাই। বিছানা থেকে বের হতে পারিনা। ক্লাস মিস হতে থাকল। পরীক্ষা মিস হতে থাকল। 
শেষে ডাক্তারের কাছে গেলে সবরকম পরীক্ষার পর অবশেষে আমাকে পাঠানো হল সাইকায়াট্রিস্টের কাছে। তিনি বললেন আমি অসুস্থ। তাও তো ভাল অসুখ ধরা পড়ল। ভাল হওয়ার জন্য সে-ই থেকে স্ট্রাগল করেই যাচ্ছি। কিন্তু এই দুই বছরে পরিস্থিতি কেবল খারাপই হয়েছে। এর চেয়ে খারাপ আর কি হতে পারে জানিনা। পড়াশুনা নষ্ট হয়েছে, শরীর ভেঙে পড়ছে। অনুভূতিশুন্য প্রকৃতি সত্ত্বেও যাদেরকে বন্ধু ভাবতাম, অনেককে হারিয়েছি, আজকাল আবার মনও খারাপ লাগে। এখনকার মত একা সম্ভবত কখনোই ছিলামনা। ২/১জন বন্ধুকে ডায়াগনসিসের কথা বলার পরে, তাদের রেসপন্স দেখে, ধরা পড়ে যাওয়ার ভয়, চিরদিনের মত সমাজে তুচ্ছ হয়ে থাকার ভয়ে কুঁকড়ে থাকি। তথাকথিত সুস্থ মানুষের অভিনয়টা আর করতে ইচ্ছা করেনা। তাই কারো সাথে কথা বলতেও ইচ্ছা করেনা। এটা একটা অদ্ভুত দুষ্ট চক্র। চেমবার্স নামে এক ভদ্রলোক দারিদ্র্যকে ব্যাখ্যা করতে দিয়ে ডিপ্রাইভেশান ট্র্যাপ থিওরি নামে এক থিওরি দিয়েছেন। কিছুটা সেটার মত করে এই পরিস্থিতি হয়ত কিছুটা বোঝানো যায়ঃ 
 সুস্থ সবল একটা মানুষকে মানসিক ডাক্তারের কাছে যেতে হলে, কিংবা ওষুধ খেতে হলে, সেটা কেবলই বিলাসিতা। এর চাইতে ভাল উপায় হচ্ছে যারা আপনার চাইতে খারাপ আছে, পঙ্গু, বৃদ্ধ, দরিদ্র, অন্ধ, তাদেরকে দেখে সান্তনা নেওয়া, শক্তি সঞ্চয় করা। যেন বিষন্ন লোকজন 'দুঃখবিলাস' করে বিনোদন লাভ করে। বিশ্বাস করেন, যখনি আপনি কোন বিষন্ন লোককে এই ধরনের কোন তুলনা দেন, মনে মনে সে আরো ছোট হয়ে যায়, ভিতরে ভিতরে কুঁকড়ে যায়। বাংলাদেশে বছরে যত মানুষ মারা যায়, তার ২% মারা যায় রোড একসিডেন্টে, কিন্তু ২% মানুষ আবার আত্মহত্যা করেও মারা যায়। আর ধারণা করা হয় যারা আত্মহত্যা করে তাদের ১০ জনের মধ্যে ৯ জনই বিষণ্ণতা বা অন্য কোন মনের অসুখে কষ্ট পাচ্ছিল। সংখ্যাটি কিন্তু খুব একটা ছোট নয়। আমরা আপনাদের আশেপাশেই আছি। আমরা হয়ত আপনাদেরই বন্ধু, বোন। প্রাণপণে চেষ্টা করছি টু ফিট ইন, টু ব্লেন্ড ইন। আপনার যদি বদ্ধমূল ধারণা হয়, যারা বিষণ্ণতা বা অন্য কোন মনের অসুখে ভোগে, তারা ইয়োগা করে, কিংবা নিজের ইচ্ছা শক্তি প্রয়োগ করে, কিংবা যদি পংগু হাসপাতালের ওয়ার্ড থেকে এক বেলা ঘুরে আসে তাহলেই তার জীবন বদলে যাবে, তাহলে সম্ভবত এই লেখা আপনার জন্য না। অন্যথায় আপনাকে আজকে আমি বলতে পারি, আপনার কোন কথাগুলি আসলে আমাদের কাছে কোন অর্থই বহন করেনা।

তোমার এতো খারাপ লাগতেসে কেন?
আমি জানিনা! কিন্তু বিশ্বাস করেন এই কষ্টের উপরে আমার কোন হাত নাই, হয়তো আমার ব্রেইনের ভিতরের কেমিকালগুলা কিছু জানতে পারে
সুস্থ হও
কিছু বলার নাই
দৃষ্টিভঙ্গি বদলান, জীবন বদলে যাবে 
বদলাবে না, আমার একটা অসুখ আছে
তুমি ওভাররিএক্ট করতেসো 
হইতে পারে আমি ওভাররিএক্ট করতেসি, কিন্তু আমার কষ্টের অনুভূতি এতো তীব্র যে আমি ঠিক করে চিন্তা করতে পারতেসি না
প্রত্যেকের জীবনে এরকম একটা পর্যায় আসে। এতে ঘাবড়ানোর কিছু নাই
আমি তো বলতেসিনা যে আসেনা। কিন্তু তুমি কি বলতে পারো তাতে প্রতিটা মুহূর্তে কোন বড় কারন ছাড়াই তাদের এতো অসহ্য কষ্ট হয় কিনা? 
ওষুধ খাওয়া বন্ধ কর
আমার ব্রেইন টিউমার হইলেও কি আমাকে একই কথা বলবা?
আমি জানি তোমার কেমন লাগে। আমার জীবনেও একবার এইরকম খারাপ সময় আসছিল।
আমি মেনে নিলাম তোমার জীবনে খারাপ সময় আসছিল, তুমি কি মানতে পার, আমি সারা জীবনই এই কষ্টের অনুভূতি বয়ে নিয়ে যাচ্ছি, এই কষ্ট আমি আর চেপে রাখতে পারতেসিনা দেখেই আজকে আমার এই অবস্থা?

আসলে এই কমিকসটাতেই এই সব কথা বলে দেওয়া আছেঃ
 

