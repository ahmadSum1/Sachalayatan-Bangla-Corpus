উড়াউড়ি



১
তেলাপোকাদের উপর বিরক্তি ধরে যায় টিকুর; এত নোংরা হয় এরা? আরে বেটি টিকটিকি হয়ে দেখতিঃ জীবন কারে কয়, যৌবনের স্বাদ কি। ত্বকটা আবার খসখসে হয়ে গেছে, ফেসিয়াল নিতে হবে। মিস টিনার কথা মনে পড়ে যায় তার, আহ! পেপের পাতার মত সূক্ষ্ম ও যৌগিক তার হাত, বডি তে যখন ফেসিয়াল করে নিজেকে আমাজনের টিকটিকি মনে হয় টিকুর। গত পরশু গিয়েছিল টিকু, মেটি(লেডিস টিকটিকি) টার চোখে স্পষ্ট আমন্ত্রণ দেখেছে। কিভাবে খেলিয়ে তুলবে তাই ভাবছে। ধীরে বৎস, ধীরে,নিজেকে প্রবোধ দেয় সে। আর তার কিচেন মেট কিনা তুলি? কুৎসিৎ টিকটিকি একটা। 
কানপাতে টিকু।
ফ্ররররর-ফ্ররররর-ফ্ররররর একটা শব্দ কানে আসে। নিশ্চয়ই মাগিটা।
সাঁই করে ল্যান্ড করে তুলি, শুঁড় খাড়া করে বলে হাই জান, কেমন আছো?
তেলতেলে মুখ করে ঘাড় নাড়া দেয় টিকু যেন আড়মোড়া ভাংছে। ধরবে সে, একদিন খপ করে ডানা ধরবে সে; পিতলা ঘুঘু উইড়া বেড়াও, একদিন টেরটা পাইবা।
.........................................................
২
-হেল্লো সুইট হার্ট। হাত নাড়ে রেয়ন, সানগ্লাসটা হাতে নিয়ে পাক দেয় একটা। বাম হাতটা কাত করে দুই আঙ্গুল ঠোটের সামনে ধরে। অনেক অভ্যাসে রপ্ত করা।
-হাই রেয়ন। রুবাও হাত নাড়ে।
যদিও রুবা এখনো সপ্রতিভ হতে পারেনি প্রাইভেট বিশ্ববিদ্যালয়ের এই খোলামেলা আবহাওয়ায়। সাধারণ পরিবারের মেয়ে সে, তার জিদেই বাবার একটু কষ্ট হলেও এখানে ভর্তি হয়েছে সে। তার ভাল লাগে, একটু বেশিই ভালো লাগে। ইচ্ছে করে উদ্দাম হতে। যেমন রেয়ন এর এই হুড খোলা গাড়িতে বেড়াতে ইচ্ছে করে তার। রেয়নের বন্ধুরা সবাই ঘনিষ্ঠ হতে চায় তার সাথে, সবার সামনেই; কেউ কিছু মনেও করে না। রুবাও তার পরিবর্তনটা টের পায়; রাবেয়া খানম কবে যে রুবা হয়ে গেছে টেরও পায়নি সে। লক্ষ্য করেনি সালোয়ার কামিজের জায়গায় জিন্স-ওয়েষ্টার্ণ দখল করে নিয়েছে তার আলনা।
আর রাতে রেয়ন পার্টি দিচ্ছে। ঘরের ভেতর ফানুস নাকি উড়াবে তারা।
মালটা ভাল রে দোস, জোস। রেয়নের বের হয়ে থাকা আন্ডারোয়ারে টান দিয়ে ছেড়ে দেয় নীল। দাত বের করে হাসে।
-ক্ষ্যাত একটু। পার্লারে যায়না, হাত পায়ের কি অবস্থা দেখেছিস? পেডিকিউর, মেনিকিউর মনে হয় বছরেও করেনা একবার।
ঝট করে রেয়নের মনে পড়ে 'স্মেল অন' এ স্পা নিতে যাওয়ার কথা তার। নিকিতা টা মেশিন একটা।
গাড়িতে স্টার্ট দিতে দিতে রাতের পার্টির কথা ভেবে উত্থিত হয় রেয়ন।
.................................
শ্যামল
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%79%6f%6e%39%39%65%40%79%61%68%6f%6f%2e%63%6f%6d%22%3e%61%79%6f%6e%39%39%65%40%79%61%68%6f%6f%2e%63%6f%6d%3c%2f%61%3e%27%29%3b'))

