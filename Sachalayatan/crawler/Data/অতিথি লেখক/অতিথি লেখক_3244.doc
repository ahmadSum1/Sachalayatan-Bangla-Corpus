দৃশ্য



     দৃশ্য
উঁচু, নীচু দালান ঘেঁষে যেখানে
রাস্তা-ফুটপাত পাশাপাশি শুয়ে থাকে।
নারীরা সারি বেঁধে
সভ্যতা সেলাই করে ফিরে।
কালো কালো রাজপথ
আটকে থাকা গতরাতের বৃষ্টি।
বালকেরা বাতাসে তাদের অঙ্গ ছুঁড়ে
খেলা করে ।
এক তাল নীচে অর্ধেক দেহ
অসাড় হাত দুটি ঝুলে থাকে মরা গাছে।
ছিন্ন স্যান্ডেলে অগ্রোজ প্যাডেল চালায়
চলমান গলির মোড়ে সতর্কতা বাজে।
পার্টি সেন্টারগুলো চুমকির শরীর নিয়ে হাসে।
আলু বোখারা চাটনি চাটা তালু,
গুরুপাক ঢেকুড় তুলে।
অতি মেদে অস্বুস্থ্যতা
এ্যাম্বুলেন্সে চড়ে হুইসেল বাজায়।
একই সময়ে আগুন দিয়ে ধুয়ে
জলের উননে হাঁড়ি চড়ায়
আলো আধারির নারী।
জীবন পাত্র থেকে কিছু আগুন ছলকে প’ড়ে
ঠোক্কর খেয়ে থেতলে যেতে যেতে
জ্বলতে থাকে এদিক ওদিক।
পৃথিবী থেকে
শত আলোক বর্ষ দূরে
সূর্যের গায়ে হেলান দিয়ে
ভবিতব্য পিছন ফিরে হাঁটে।

