কবিতার পোকা



কবিতার পোকা
-----রাতুল
[শেখ জলিল ভাই এর লেখার শুরুটা পড়ে এ কবিতাটা লেখার চিন্তাটা মাথায় এসেছে]
কাব্য পোকা এমন জিনিস যখন যারে ধরে,
ভাবের সাগর ঊথলিয়া যায়,কলম নাহি সরে।
ছন্দে আমার কথা বলা ছন্দ আমার ভাষা,
কাব্যে প্রকাশ ব্যকুলতা, কাব্য করেই হাসা।
কাব্যপ্রীতি সব মানুষের আছে সকল যুগে
কেঊবা লেখে ডায়রী পাতায় কেউবা আবার ব্লগে।
শেখ জলিলের কাব্যপ্রীতির সময় এখন শেষ
রাতুল মিয়ার মাথায় এখন কাব্য পোকার দেশ।
কাব্য এখন লিখতে লাগে “জাস্ট এ লিটল বিট”
গদ্য ধারার কাব্য করে দারুন রকম হিট!!
এই বাজারে কবিতো নয় পাঠক বড়ই কম
নাম কবিতার শুনলেই পড়েই পাঠক ছাড়ে দম।
সবাই করে চ্যাট রুমেতে হাজার ঘন্টা পার
কবিতা নয় পড়তে রাজি, আবৃত্তি তো ছাড়।
কবি আর কবিতা তো আগের যুগের কথা
"ফেইসবুকটা অনেক ভালো চলে যথাতথা।"
কাব্যপ্রীতি বলে মোদের “কবে মানুষ হবি?”
জন্ম ঘটুক লাখ কোটি বাংলা সাইবার কবি।

