 ঝুলছো শপিং ব্যাগ



 ঝুলছো শপিং ব্যাগ
কেমন হলো শপিং ? তুমি খুউব উড়ে বেড়াচ্ছো প্রজাপতি আবহে একতলা দোতালা তিনতালা প্রতিটি ফোর ভেদ করে ঢুকে যাচ্ছো বাতাসের বেগে খুবলে নিচ্ছো প্রতিটি হাড় তারপর ঢেকে যাচ্ছো রুপালী - সোনালীতে থামছো এসে ট্রাফিক জ্যাম ছুঁেয় রাখা এক্সপ্রেস ওয়ের কাছেই যে মার্ট দাগিয়ে রেখেছে দোনলা বন্দুক
কি কি শপিং করলে ? যতটা নেমে আসছো তর তর করে কাঁপছে মাটি তারপর তোমার পলেস্তারা থেমে থেমে আই ওয়াশ করে যাচ্ছো আই লাইনার ধরে লাইন ছেড়ে কখনো ইউ টার্ন নিচ্ছো তারপর সাবধানে ব্রেক যেখানটায় কিউ নেই শুধু পারলার্ড হয়ে আছে ব্রাউন আইশেড গতকাল যে শাড়ীটা উড়ছিলো আজ সেটার আঁচল ছিড়ে গেছে হাই হিল লেগে
কখন যাবে নিজঘরে ? বের হতেই সামনের প্রথম সিএন্ডজিটা তোমার নিজের আর সোজা কয়েকঘন্টা পাড়ি দিয়ে তুমি হাতবিহীন প্যাকিংগুলো সমেত নোনাজলে মিশে আছো স্ট্রিপলেস হয়ে খসে পড়ছে সুতোগুলো আর আগামীকাল সিডিউল্ড পুরোটা বিকেল
আমি কি তোমার সিডিউল্ড ? তুমি যখন ভাবছো আগামীকাল আমি তখন ড্রাইভওয়ে ছেড়ে বাসায় ফিরছি ঝুলে থাকা বাদুরের মতোই ঝুলছি অফিসঘরে জমে থাকা আনপ্লান্ড প্ল্যানার লিখে বিকেলের কান্তিতে একটা নিশ্চুপ রাস্তা ধরে হাটবো বলে এলিভেটর এক্সপ্রেস এড়িয়ে বাম দিকের গলিটা ধরি গলিটার ঠিক শেষ মাথায় জুড়ে আছে সাত রাস্তার প্রথমটা আর পুরো পথটা এমনিতেই আমার খুব প্রিয় সেখানে অনেকদিন যাওয়া হয়নি ভাবছি একদিন মেঘ ঘনালেই যাব ভিঁজবো সবুজ ঘাসের মতো তারপর একদিন হলুদ হয়ে যাব
তোমার সিডিউল্ড বিকেলটার কথা জানালে লেট হয়ে যায় সান্ধ্য বাতি জ্বলে উঠা প্রথম কিছুদিন এই ভাবতাম যতই দেরী হয়ে যাক তবুও প্রতিটি রবিবার একবার করে ঢুঁ মেরে আসবো পাহাড়ী নিস্তব্ধতায় সাথে থাকবে তুমি সুতোয় জড়ানো সেই অনামিকা
সুতোও সিডিউল্ড হয়ে আছে বলেছিলে কিছু রেশমী পোকার সাথে লেপ্টে যাচ্ছে মগ্নতায় অবয়বে অর্ধাংশ হচ্ছে রাত পোহানো গল্প বলা বাকি হতেই নেমে আসছিলো গাউনের সফেদ ফিতে
......পাতা উল্টানো বন্ধ হলেই প্রতিবার কংক্রিট ছাদের দিকে থ্রিডি ছবি বার বার স্পষ্টতর হয়ে যাচ্ছিল যেন এক একটি শপিং ব্যাগ ঝুলছে তোমাকে নিয়ে আর উত্‍সব ওদের সাথে বসবাসে তুমি আনন্দ লুটছো আর আমি দন্তস্য
-মাছরাঙ্গা 

