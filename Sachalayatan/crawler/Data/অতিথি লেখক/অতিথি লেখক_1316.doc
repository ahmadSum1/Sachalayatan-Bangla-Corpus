শিক্ষা না প্রতিযোগিতা 



পৃথিবীতে যেদিন হাঁটতে শিখে ছিলাম সেদিন কে যেন মন্ত্র পড়ে ফুঁ দিয়ে বলেছিলো – “ ছুটতে থাক বাবা! ছুটতে থাক!”। সেদিন থেকে ছুটছি, কিসের নেশায় ভাবা হয়নি কখনো। 
মাঝে মাঝে যখন পেপারে স্কুলের ভর্তির লাইন দেখি অথবা ছোট্ট শিশুকে বাগের ভারে কুঁজো হয়ে হাটঁতে দেখি তখন ছেলে বেলার কথা মনে পরে যায়। স্কুল, কলেজ, বিশ্ববিদ্যালয় শিক্ষা প্রতিষ্ঠানের নাম না হয়ে যেন নম্বর পাওয়ার প্রতিযোগিতা প্রতিষ্ঠানের নাম। 
প্রতিযোগিতা যেমন আমাদের মাঝে ছিলো তেমন ছিল আমাদের বাবা-মার মাঝেও। সমাজ- সভ্যতার মাঝেই যেন প্রতিযোগিতার ভুত চেপে বসে আছে। 
মনে পড়ে গীষ্মে আম খাওয়া হতো না ঘুম আসবে পড়তে পারব না বলে,বর্ষা কালে রেইন কোট পড়ে ক্লাশে যেতে হতো, বর্ষা ছিল এক প্রাকৃতিক অসহ্যকর ভোগান্তির নাম, শীতে লেপ মুরি দিয়ে ঘুমানোর সু্যোগ ছিল না, গরম কাপড় পরে ক্লাশে যেতে হতো। বছর শেষে যে টুকু সময় পেতাম তা পরের বছর এর জন্য প্রস্তুতি নিতেই কেটে যেতো।
আজ বিশ্ববিদ্যালয়ের শেষ দিন, সবাই ছুটছে নতুন করে অনেক গুলো চেয়ারের পিছনে, আজ বহু সাধনার ফল পাওয়ার সময় এসেছে আজ, হয়তো সবাই পেয়ে যাবে প্রতিক্ষীত ফল একটি চেয়ার, তাতেই কি শেষ হবে প্রতিযোগিতা ?
বৃষ্টি পড়ছে!! বৃষ্টি আজ কোনো প্রাকৃতিক অসহ্যকর যন্ত্রনার নাম নয় আমার কাছে, বৃষ্টির মনমুগ্ধকর সুর আমার মনকে নতুন করে বাচিঁয়ে তোলে, যেমন করে মরা বৃক্ষে নতুন করে কুড়িঁর জন্ম দেয় তেমন করে। নিজের ভেতর থেকে কে যেন চিৎকার দিয়ে বলে ওঠে – “ আমি বেচেঁ আছি”। নিজের স্পন্দন শুনতে পাই।
তখন দেখি দূরে কিছু মানুষ আমাকে ইশারা করে বিদ্রুপের সুরে বলছে – “ ও তো বেকার” ।।
নাম: ঈশান
মনে পড়ে গীষ্মে আম খাওয়া হতো না ঘুম আসবে পড়তে পারব না বলে,বর্ষা কালে রেইন কোট পড়ে ক্লাশে যেতে হতো, বর্ষা ছিল এক প্রাকৃতিক অসহ্যকর ভোগান্তির নাম, শীতে লেপ মুরি দিয়ে ঘুমানোর সু্যোগ ছিল না, গরম কাপড় পরে ক্লাশে যেতে হতো। বছর শেষে যে টুকু সময় পেতাম তা পরের বছর এর জন্য প্রস্তুতি নিতেই কেটে যেতো।

ছবি: 


 



