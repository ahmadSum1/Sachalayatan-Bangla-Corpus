প্রথম আলোর ময়নাতদন্ত: জাতীয় চার নেতার জেলহত্যা বার্ষিকীর সংবাদ উপস্থাপন



আজ তেসরা নভেম্বর ২০১৪ তারিখে জাতীয় চার নেতার জেলহত্যা বার্ষিকীতে প্রথম আলোর প্রথম ও শেষ পাতার আধেয় বিশ্লেষণ করা হলো। যেখানে দেখা যাচ্ছে- প্রথম আলোর প্রথম পাতায় আটটি সংবাদ ও তিনটি বিজ্ঞাপন ছাপা হয়েছে। শেষের পাতায় সাতটি সংবাদ ও সাতটি বিজ্ঞাপন (প্রথম আলোর নিজেদের বিজ্ঞাপন ৫টি) ছাপা হয়েছে। এই জাতীয় দৈনিকটিকে আমরা দেখি বছরজুড়ে জাতীয় ও স্থানীয় রাজনীতিতে সৎ, যোগ্য, দক্ষ নেতৃত্বের খোঁজ করতে। রাজনীতির খোলনলচে পালটানোর আহ্বানও শোনা যায় এদের সম্পাদকীয় ভাষ্যে। দেশের সুশাসন ও গণতন্ত্রকামী একটি পত্রিকার জন্য এই আকাঙ্খা খারাপ কিছু নয়। কিন্তু, তাদের সেই আকাঙ্খা মার খায়, যখন দেখি বাংলাদেশের ইতিহাসের অন্যতম সেরা চার জাতীয় সৎ, যোগ্য, দক্ষ নেতৃত্বের নিষ্ঠুর হত্যাবার্ষিকীর দিন পেছনের পৃষ্ঠায় দায়সারা সিঙ্গেল কলাম ট্রিটমেন্ট দেয়া হয়।

প্রথম পাতার সংবাদের উপস্থাপন:
■ প্রথম পাতা-প্রধান সংবাদ-১: চার কলাম [জামায়াত-মীর কাসেম]
■ প্রথম পাতা-দ্বিতীয় প্রধান সংবাদ-২: চার কলাম [বিদ্যুৎ বিপর্যয়]
■ প্রথম পাতা-সংবাদ-৩: দুই কলাম [বিদ্যুৎ বিপর্যয়]
■ প্রথম পাতা-সংবাদ-৩: দুই কলাম [জামায়াত- কামরুজ্জামান]
■ প্রথম পাতা-সংবাদ-৪: দুই কলাম [জামায়াত-হরতাল]
■ প্রথম পাতা-সংবাদ-৫: দুই কলাম [শিক্ষা- অনিশ্চিত ভবিষ্যৎ]
■ প্রথম পাতা-সংবাদ-৬: দুই কলাম [খেলা-সিরিজ জয়ের আগাম ম্যাচ রিপোর্ট]
■ প্রথম পাতা-সংবাদ-৭: এক কলাম [আয়কর বিবিরণী]
■ প্রথম পাতা-সংবাদ-৮: এক কলাম [ওয়াগায় নিহত]
প্রথম পাতার বিজ্ঞাপনের উপস্থাপন 
■ প্রথম পাতা- বিজ্ঞাপন-১: সোলাস: তিন কলাম [ব্র্যাক ব্যাংক]
■ প্রথম পাতা- বিজ্ঞাপন-২: সেমি সোলাস: তিন কলাম [সিএফটিএম]
■ প্রথম পাতা- বিজ্ঞাপন-৩: সেমি সোলাস: তিন কলাম [এসবিএসি ব্যাংক]
শেষের পাতার সংবাদের উপস্থাপন:
■ শেষ পাতা-প্রথম আলোর এজেণ্ডা সংবাদ-১: তিন কলাম [প্রতিষ্ঠা বার্ষিকী]
■ শেষ পাতা-সংবাদ-২: চার কলাম [হুজি] 
■ শেষ পাতা-সংবাদ-৩: এক কলাম [জাতীয় চার নেতা] 
■ শেষ পাতা-সংবাদ-৪: এক কলাম [বিদ্যুৎ বিপর্যয়]
■ শেষ পাতা-সংবাদ-৫: দুই কলাম [ঢাবি ছাত্রলীগ আটক]
■ শেষ পাতা-সংবাদ-৬: এক কলাম [হালিশহরে সংঘর্ষ]
■ শেষ পাতা-সংবাদ-৭: দুই কলাম [সাগর-রুণী]
শেষ পাতার বিজ্ঞাপনের উপস্থাপন: 
■ শেষ পাতা-প্রথম আলোর এজেণ্ডা বিজ্ঞাপন-১: তিন কলাম [পাঠকমেলায় আমন্ত্রণ]
■ শেষ পাতা-প্রথম আলোর এজেণ্ডা বিজ্ঞাপন-২: তিন কলাম [নকশা- প্রকাশিতব্য]
■ শেষ পাতা-প্রথম আলোর এজেণ্ডা বিজ্ঞাপন-৩: তিন কলাম [ই-প্রথম আলো পড়ুন]
■ শেষ পাতা-প্রথম আলোর এজেণ্ডা বিজ্ঞাপন-৪: এক কলাম [কিআ-প্রকাশিতব্য]
■ শেষ পাতা-প্রথম আলোর এজেণ্ডা বিজ্ঞাপন-৫: দুই কলাম [প্রতিষ্ঠা বার্ষিকী-প্রকাশিতব্য]
■ শেষ পাতা-প্রথম আলোর এজেণ্ডা বিজ্ঞাপন-৬: দুই কলাম [প্রতিষ্ঠা বার্ষিকী-প্রকাশিতব্য]
■ শেষ পাতা-বিজ্ঞাপন-৭: চার কলাম [মানারাত ইন্টাননেশনাল স্কুল এন্ড কলেজ]
গতবছর এই চিত্র ছিলো আরো ভয়াবহ। গতবছর এই দিনে প্রথম আলো প্রথম ও শেষ পাতা বিশ্লেষণে দেখা গেছে  জাতীয় চারনেতার জেলহত্যার সংবাদ ও ছবি পেছনের পৃষ্ঠায় সিঙ্গেল কলামে আল্লামা শফির নিউজের তলায় আর বিজ্ঞাপনের চিপায়-চাপায় ছাপা হয়েছিলো। শুদ্ধবাদী রাজনীতির চর্চার পরামর্শ যারা দেন; তারাই আবার জাতির পরীক্ষিত চার নেতার জেলহত্যার সিঙ্গেল কলাম সংবাদ ও ফটো দিয়ে জামাত-বিএনপিকেই দিনের প্রধান খবরে প্রথম পাতা ভাসিয়ে দেন। এই ধারাবাহিকতা চলতেই আছে! 
সংবাদপত্রের প্রাণ ‘সংবাদ’ বা ‘খবর’। একটি সংবাদ প্রতিষ্ঠানের টিকে থাকার জন্য সংবাদ ছাড়াও তাকে বিজ্ঞাপনের আশ্রয় নিতে হয়। কিন্তু সংবাদের চাইতেও বিজ্ঞাপনের উৎকট উপস্থিতি মাঝে মাঝে গা জ্বালা ধরে। সাংবাদিকতার বিদ্যায়তনিক চর্চায় বিজ্ঞাপন আধিক্যকে প্রশ্রয় দেয়ার জন্য অনুৎসাহিত করা হয়। কারণ, বিজ্ঞাপন আধিক্যের কারণে পাঠককে প্রতারণায় ফেলা হয় বলে ধরা হয়। পত্রিকার প্রাণ তো পাঠকরা। তাই পাঠকদের স্বার্থচিন্তা আগে। কিন্তু বিজ্ঞাপনের আয় থেকে যখন একটি পত্রিকার টিকে থাকার প্রশ্নটি জড়িত সুতরাং বিজ্ঞাপন স্বার্থটিও দেখতে হয়। কিন্তু কোন পত্রিকায় যদি আশি ভাগই বিজ্ঞাপনে ঠাসা থাকে এবং তার মাঝে নিজেদের পত্রিকারই বিজ্ঞাপন থাকে প্রায় পঞ্চাশ শতাংশ, তবে সংবাদ সেখানে গৌন হয়ে পড়ে।

