আমার ঘোড়া রোগ সমূহঃ



আজকাল আমার রোগ বালাই খুব বেড়ে গেছে। শান্তির জীবনে অশান্তি নেমে আসছে। রাতের ঘুম হারাম হয়েছে।এরই মধ্যে এলোপ্যাথি, হোমিওপ্যাথি এর সব কোর্স শেষ করে ফেলছি। কিছুতেই কোনো কাজ হচ্ছেনা। ভাবছি একজন আলেম হুজুরের কাছে যাবো। এলাহি ভরসা।যাওয়ার আগে মনে হলো হঠাৎ আপনাদের কাছে আমার ঘোড়া রোগ সমূহের কথা বলে যাই কারন হুজুরের পানি পড়া আর ফু খাওয়ার পর এইসব তো আর মনে থাকবে না।যাই হোক সিরিয়ালি বলি..
১।রাতে বিছানায় শুলেই জানা অজানা সব টাকা পয়সার হিসেব মাথায় চলে আসে।এক...দুই.. তিন...। ঘুম হাওয়া।(আপনাদের কানে কানে একটা কথা বলি।আমি কিন্তু হায়ার মেট্রিক পাশ। অংকে ৩৫। আমার নামে বেনামে সব টাকা হিসেবের জন্য দুই জন মাইনে দেয়া লোক আছে কিন্তু তাদের উপর বিশ্বাস নাই। জানেন তো চোর জোতচরে দেশটা ভরে গেছে।)
২. আমার গাড়ি আছে গোটা তিনেক। একটা আমার, একটা বউয়ের, আর একটা আমার আলট্রা মডার্ন মেয়ের। আমার আদরের টমি রোজ সকালে মর্নিং ওয়াকে বের হয়। কি কষ্ট এতো হাটতে। ওর ঘেউ ঘেউ ডাক কানে লাগলেই মনে হয় ওর জন্য আরেকটা গাড়ি কিনি।
৩. আপনাদের দোয়ায় পাঁচ মহাদেশে আমার বাড়ি আছে। আলিশান!! কিন্তু আরেকটা বাড়ীর জন্য মন উচাটন।শুনছি চাঁদে জমি বিক্রি হচ্ছে।নতুন বাড়ী চাঁদেই হইতে হবে।
৪। ইনকাম ট্যাক্স এর লোকদের জ্বালায় ঘুম হারাম।দিন রাত ঘুরঘুর। দশ কোটি ঘুষেও কাজ় হইয়নাই। ভাবছি ডাইরেক্ট এ্যাকশনে যাব।তাই তিনবেলা খেতে গেলেই শুধু কালা জাহাঙ্গীর এও নাম মনে পড়ে।
৫. এই সব তো গেলো সব কাজের ঘোড়া রোগ। অকাজের ঘোড়া রোগ গুলা এখন বলি।মাথার ভিতর কিসে যেনো লাঠি দিয়ে পিটায় আর বলে একটা টিভি চ্যানেল... আর একটা দৈনিক পত্রিকা...এই দুইটা করতে পারলে আমারে আর পায় কে। চৌদ্দ গোষ্ঠীরে মডেলিং এ নামায়ে দিব।
৬।অনেক ঘোড়া রোগের কথা বললাম। আপনাদের শিওর মাথা গরম...আর একটা রোগের কথা বলেই শেষ। দেশের রাজা হইতে বড্ড মন পোড়ে.........।
গাড়ীটা মাত্র হুজুরের বাড়ীর সামনে থামলো। আপনারা আমার জন্য দোয়া কইরেন...।
ইশতিয়াক
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%61%6a%69%62%5f%69%40%79%61%68%6f%6f%2e%63%6f%6d%22%3e%73%61%6a%69%62%5f%69%40%79%61%68%6f%6f%2e%63%6f%6d%3c%2f%61%3e%27%29%3b'))

