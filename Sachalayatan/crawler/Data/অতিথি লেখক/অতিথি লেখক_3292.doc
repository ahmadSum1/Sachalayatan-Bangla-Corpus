শুন্যস্থান নিয়ে আমার যত কনফেশন



চেনা রাস্তাগুলো দিয়ে প্রতিদিন হাটি আর ভাবি কালকে নিশ্চই এই শহর ছেড়ে পালাবো। দূর আকাশের ষড়যন্ত্রকারী মেঘগুলোর এমবুশ ক্রমাগত হামাগুড়ি দিয়ে এগিয়ে আশে আমার বাড়ির দিকে। আবহাওয়া অফিসের স্যাটেলাইটে ধরা পরেনি সেই সব মেঘের লাটিম যা ধেয়ে আসছে সবার অগচরে, তাই তারা ফলাও করে প্রচার করছে আকাশ থাকবে ফক ফকা! একবার ভাবলাম সবাইকে সতর্ক করেই দেই, কিন্তু বাশ বাগানের ভুত দেখার মত – আমার কথা কেউ বিশ্বাস করবে না। মনের ইথার তরঙ্গে ধরা পরছে ঢাকার একটা গলির জটলা পাকানো ঝুল ঝুল ইলেকট্রিক তারে কয়েকটি কাকের অস্থিরতা। পাড়ায় নতুন মানুষ ঢুকলে ওরা চিক্কুর দিয়ে কা কা করে ওঠে। ওরা অবশ্য সাধু ভাষায় কথা বলে না, কথা বলে ঢাকাইয়া ডায়ালেক্টে। সেইসব কাকদের রসিকতায় খিলখিলায় হাসে বারান্দায় দাঁড়িয়ে থাকা ফাকিবাদ এক কাজের মেয়ে, মহল্লার রিস্কাওয়ালাদের নজর তালা বন্ধ সেই বারান্দায়।সেইখানে মহল্লার সামষ্টিক রোদ আলো করে দেয় চিপাচাপার ছায়াগুলো। কাকদের শত ডাকেও ভাঙ্গেনা শেফালী ফুল গাছের ঘুম। সেই শোকে রাস্তার পাশে নালায় বাড়ে জলের সীমানা, সেই জলে চলে ডেঙ্গু মশার প্রজননচক্র।
প্রতিদিন ভাবি সেই গলিতে যাব। ডিমের মুখে সাইনপেন দিয়ে চোখমুখ আকি। চোখ মুখ পেয়ে ডিমগুলো আমার সাথে কথা বলে। ডিমগুলাকে বলি- যাবি নাকি শহরে! সেইখানে আমার মত আরো অনেক নীল চাষী কোদালের কোপে জন্ম দেয় ফিকশনাল সব বটগাছ, সেই গাছগুলো আমাদের রক্ত পান করে বেড়ে ওঠে। শহুরে সেপাহীরা হত্যা করতে গিয়ে জন্ম দিয়ে আসে। জন্মদাতারা ক্লোনের বিকাশে ক্ষয় হয়, ঋণের সুদ বাড়ে। সেই পাড়ায় ছিলো আমার এক ঝাক রোদ সিদ্ধ উদ্দামী বন্ধু। ছিল ঘাস ফুলের মত হাওয়ার দোলা খাওয়া একটা মেয়ের ভাসা ভাসা চুল। চুলগুলো ভেসে ভেসে তৈরী করত নবজাতক ঢেউয়ের পোট্রেট। সে রাস্তায় নামতেই রাস্তা ভাসত প্রাণের প্লাবনে, দমক দমক শুকনো বাতাসে আটকে যেতো নিঃশ্বাস, সে এমনই ইলিউশন, এমনই তীব্র… আহা, তাকেও নিয়ে গেলো ফুলের মুকুট পরা গাড়িতে বন্ধী করে। খুব মনে পড়ছে সেই মুহুর্তের তার চোখ, গুলি খাওয়া মানুষের চোখের মত দুই টুকরা বরফ, সেই চোখে বিরাট এক শুন্যস্থান।
আমি হাটি, ক্লান্তিগুলোকে পোষ মানিয়ে হাটতেই থাকি যতক্ষন না পর্যন্ত হারিয়ে যাই। যেদিকে তাকাই বিস্তর ফাকা, বিস্তর শ্বশান, বিস্তর আবর্জনার স্তুপ, কুকুরেরা ঘুর ঘুর করে… যেদিকে তাকাই কেবল নোনা রঙ, নির্বোধ দহন, আজন্ম কনফিউসিং সেই শুন্যস্থান!! 
কাজী আফসিন সিরাজী

