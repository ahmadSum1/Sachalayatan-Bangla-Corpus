তুমি ও এই সময়



এই সময়; এই মুহূর্ত ছেড়ে আমি কোথাও যেতে চাই না—
এই ঘাসের চাঁদরে অথবা জানালার পাশে এই বিছানা
তোমাকে আমাকে আবার নতুন করে ভালবাসতে শেখায়;
এখানে; এই মুহুর্তে দু'জনে আমরা বৈশাখের ঝড়,
অথবা প্রিয় কোন চলচিত্রের রোমাঞ্চকর দৃশ্য।
এই সময়; এই মুহুর্তে তুমি গ্রীক পৌরাণিকীর দেবী অ্যাফরোডাইটি—
সাগরের ঢেউয়ে ভেসে আঁছড়ে পড় আমার সৈকতে;
সৈন্দর্য, প্রেম, আকর্ষণ, কামনা সবই তোমায় ঘিরে। 
এই সময়; এই মুহুর্তে কোন এক ঘুমহীন রাতে—
তুমি এসে দাড়াও মুক্ত স্বাধীন;
কামনার ছলে আঙ্গুলে পেচাঁচ্ছ চুল
সূতোটাও পর্যন্ত নেই,
তোমার ত্বক বেয়ে ঝরে অঙ্গীকার। 
এই সময়; এই মুহুর্তে—
তুমি বয়ে নিয়ে আসো ক্লীয়পেট্রার সৈন্দর্যর গভীরতা—
প্রাচীন হতে প্রাচীনতর সময়ের কাছ থেকে।
আর আমি যেন তোমার রূপে মত্ত কোন রোমান শাসক;
সাম্রাজ্য ভুলে এই বিছানায়— তোমার চোখে আমার চোখ!
--- বন্য
(November 4th, 2010)

