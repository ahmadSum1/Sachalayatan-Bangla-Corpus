ইচ্ছে করেই নিয়ম ভাঙ্গা



অনেক দিন পর লেখালেখি করছি! লেখালেখি মানে- নিজের জন্যে লেখা! নিজে থেকে লেখা!
এম্নিতে তো রোজ ই লিখি, ক্লাস নোট নিতে নিতে আঙ্গুল ক্ষয় হয়ে গেল! আমার আবার পারফেক্টলি ক্লাস নোট নিতে হবে!বাম দিকে মারজিন টানা থাকতে হবে পেন্সিল দিয়ে।টপিক এর নিচে কলম দিয়ে ২টা টান দিতে হবে!টপিক এর একটু নিচ থেকে ডান দিক থেকে লেখা শুরু করতে হবে! লাইন গুলো বাঁকা হতে পারবে না! আরো অনেক হ্যাপা আছে! 
আমি পুরো কলেজ লাইফ এ কোন ক্লাস মিস করিনি ! ক্লাস পালানো শুধু ছিলো গল্পের বই এ পড়ার একটা ব্যাপার! এমন ধারণা হয়েছিল যে বড় ড়াইটার হতে হলে নিয়মিত ক্লাস ব্যাংক করতে হবে! না হলে ভাল লেখক হওয়াটা অসম্ভব!
ভার্সিটি লাইফ এও কোন ক্লাস মিস করি নি! 
যাই হোক, এতো কিছুর পরেও কিন্তু আমি আতেল না !!!! ভাবতে ভালই লাগে !!
আতেল না এই কারনে কারন আমার আতেলত্ত আমি আমি আমার পড়াশুনার ফাঁকিবাজিত্ত দিয়ে ঘুঁচিয়ে দিয়েছি!!
প্রকৃতপক্ষে আমি খুবই সিরিয়াস টাইপ এর ছাত্রী...কিন্তু সমস্যা হচ্ছে সিরিয়াসনেস টা আসে পরীক্ষা শুরু হওয়ার ২ ঘন্টা আগে...
আজকে প্রথম সচল এ লিখছি! অনেক দিন ধরেই লিখবো বলে ভাবছিলাম...কিন্তু লেখা হয় নি!
অনেক দিন ধরে আরো অনেক কিছুই ভাবছিলাম...
ভাবছিলাম ক্লাস ফাঁকি দিবো, কোন কারন ছাড়াই...
ভাবছিলাম “ আর্থ ক্লাব ”  এ সাইন আপ করবো...
ভাবছিলাম প্রাইম ব্যাঙ্ক এ একটা একাউন্ট খুলবো , যেটা দেড় মাস আগে থেকে খোলার জন্য আমাকে বলা হচ্ছিল ভার্সিটি থেকে!
ভাবছিলাম আরো অনেক ভাবনা!
কাল রাতে যখন ঘুমুতে গেলাম তখন ঘড়িতে সোয়া ২ টা! মোবাইলটা মাথার কাছে রেখে দিলাম এর্লাম এর সময় সেট না করেই! আর মনে মনে নিজের সাথে প্রতিজ্ঞা করলাম “ সকালের প্রথম ক্লাস টা মিস দিবই দিব!” ইচ্ছে ছিল সব ক্লাস মিস দিবো! পরে কী ভেবে যেন প্রথম ক্লাস টাই মিস দিলাম!
সকালে এক ফ্রেন্ড এর ফোন এ ঘুম ভাংলো...বেচারি খুবই চিন্তিত কারণ ছাড়াই কেন ক্লাস মিস দিবো?-এটা শুনে!
বললাম, ভাল্লাগে না!যাবো না ক্লাসে! তার পর আবার ঘুম!
পরের বার আপনাআপনিই ঘুম ভেঙ্গে গেলো! উঠে দেখি পৌনে ১০টা! একটা শান্তি শান্তি ভাব এল মন জুড়ে!৯.৪০ এর ক্লাস কে গুল্লি মারতে পেরেছি!এর পর চোখ বুজতেই কেমন যেনো লাগলো! ভেতর থেকে কে যেনো খোঁচা দিচ্ছে “ এই বেটি, উঠ উঠ! ১১.২০ এর ক্লাস করতেই হবে!!”
উঠে গোসল সেরে নাস্তা টা খেয়েই ভৌ...ভৌ...দীর্ঘ ১ ঘন্টার “আ জার্নি বাই বাস” আন্ড “আ জার্নি বাই রিক্সা” শেষে হাপাতে হাপাতে যখন ক্লাস এ ঢুকলাম তখন সবাই দন্ত বিকশিত করে ঘোষনা দিলো “ ১১.২০ এর ক্লাস ক্যান্সেল”
তার পর কিছুক্ষণ আড্ডাফাইং সেরে ঠিক করলাম...আজ কিছু করতেই হবে...ফ্রুটফুল কিছু!
হঠাত এক ফ্রেন্ড এসে বললো “ আর্থ ক্লাব এ সাইন আপ করবি?”
আমি তো দৌড়...
দীর্ঘ দিন পর আর্থ ক্লাব এ যোগ দান করে চিত্ত বড়ই বিকশিত হইলো!
হঠাত মনে হলো একাউন্ট অপেন করার সব কিছু তো ব্যাগেই রয়েছে...ব্যাঙ্ক এ কি চলে যাবো নাকি?
আরেক ফ্রেন্ড বললো “ তোর দোহাই লাগে, প্লিয যা, একাউন্ট খুলতে যা! রোয রোয তোর ঘ্যান ঘ্যান - একাউন্ট খুলতে হবে, একাউন্ট খুলতে হবে- শুনতে শুনতে আমরা বিরক্ত”
কি আশ্চর্য! একাউন্ট ও খোলা হলো আজ! 
তার পর এক কাজিন “সুমিয হট কেক “ এ ডিলাইট খাওয়ালো - অনেক দিন ধরে ঘুরেও যেটা পাচ্ছিলাম না! যেই দিন ই যাই- শেষ হয়ে যায়! আজ ঠিকই পাওয়া গেলো!!
কি অদ্ভুত! 
আরাম করে বাসায় এসে ভাবছিলাম - ক্লাস ফাঁকি দেওয়াতেই কি দিনটা এতো সুন্দর কাটলো? সব জমে থাকা কাজ গুলো সম্পুর্ণ হলো!
তাই এই সন্ধ্যায় মনে হলো এই কাজটাই বা আর ফেলে রাখি কেন ??
তাই আজ সচলে লেখার হাতেখড়ি হয়ে গেলো!!
এক ভাই কে অনেক জ্বালিয়েছি- এই সচল এ কী করে লিখতে হয়- এটা জিজ্ঞেস করে করে!!
সে রীতিমত বিরক্ত হয়ে খেউ খেউ করে উঠা টুকুই বাকি রেখেছিলো!
যাক! আজ তবে লেখা হলো!!
অনেক আগে সচল এ সাইন ইন করেছিলাম! আইডি পাসোয়ার্ড সব ভুলে বসে আছি! কি করবো বুঝতে পারছি না! 
নিয়ম ভাঙ্গার দিন - বড়ই মধুর দিন!

