অলসের গান



ডিস্ক্লে‌ইমারঃ দেশের বিদ্যুৎব্যবস্থার অতুলনীয় উন্নতির ঘর্মাক্ত সাক্ষী আর সেইসাথে মশককুলের মনোহারিণী সঙ্গীতসহকার ভালোবাসায় বিদ্ধ হতে হতে মনে মনে রচিত নিম্নোক্ত অতি আজাইরা পঙক্তিমালা। সুতরাং নিজের মূল্যবান সময় অপচয়ের ইচ্ছা না থাকলে এখানেই ক্ষ্যামা দ্যান। 
ঘোরলাগা সন্ধ্যায়
একা বসে বারান্দায়
ঘরে ফেরে পাখি উড়ে, মানুষ রাস্তায়
এলোমেলো সোনারঙা মেঘেদের আনাগোনায়
ভাঙা পিক, খেলো সুর, হেঁড়ে এই গলায়... এই গান।।
জংয়ে ধরা স্ট্রিংগুলো
সুর খুঁজে বেসুরো
দৃষ্টি ফেরাই ঘরটাতে, আঁধার চোখে সয়
অগোছালো ঘরটা যেন মনেরই ছায়া
বেসুরোই যেন শ্রুতিমধুর - এ কেমনধারা... এই গান।।

