নির্বাচন ২০০৮ – সম্ভাব্য ফলাফল



২৯ ডিসেম্বর এর নির্বাচনের আসল ফলাফল জানতে আর অপেক্ষা ৭২ ঘন্টারও কম সময়। আমি কোন রাজনীতিবিদ নই, নই কোন রাজনৈতিক গবেষক। আমার এই ফলাফল সম্পর্কিত গবেষণা, একজন সাধারণ নাগরিকের কৌতুহলী মনের প্রতিফলন মাত্র। আমি আমার এই ক্ষুদ্র প্রয়াসে ২০০১ ও ২০০৬ সালের সাধারণ নির্বাচনের ফলাফল উপাত্ত হিসেবে ব্যবহার করেছি; আর অবশ্যই রয়েছে আমার এই ক্ষুদ্র মস্তিষ্কের সামগ্রিক পরিস্থিতি বিবেচনা। আমার অনুরোধ, দয়া করে কেউ এই বিশ্লেষণ দ্বারা প্রভাবিত হবেন না।
সম্ভাব্য ফলাফল [ছবি আকারে সংযুক্ত করা হল]
ফলাফল নির্ধারণী নিয়ামক সমূহ
১। জাতীয় পার্টির মহাজোটের হয়ে অংশগ্রহণ।
২। বিগত চারদলীয় জোট সরকারের আমলের সীমাহীন দুর্নীতি।
৩। যুদ্ধাপরাধীদের বিরূদ্ধে সাম্প্রতিক গণজাগরণ।
৪। নতুন ভোটারদের অন্তর্ভুক্তি।
৫। ঢাকা শহরের ২০ টি আসনের সীমানা পুননির্ধারণ।
৬। রাজশাহী, খুলনা, বরিশাল এবং চট্টগ্রামে মেয়র নির্বাচনের প্রভাব পড়তে পারে।
সম্ভাব্য ফলাফল
সাধারণ জনগণ হয়ত চারদলীয় জোটকে প্রতিহত করার জন্যই মহাজোটকে বেছে নেবেন। আর বাঙালী মাত্রই হুজুগে এবং অস্থিরচিত্ত। আমরা খুব দ্রুত ফল দেখতে চাই আর সে কারণেই হয়ত আরো একবার পরিবর্তনকেই স্বাগত জানাতে চলেছি। আমরা আশা করব যে জোটই ক্ষমতায় আসুক না কেন, তারা এই অমিত সম্ভাবনার দেশকে সামনের দিকে এগিয়ে নিয়ে যাবেন; আর বিরোধী দল সরকারী দলের পাশে দাঁড়িয়ে এই উন্নয়নে শরীক হবেন।
--------------------------------------------------------
ধন্যবাদান্তে,
রেজওয়ানুল হক
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%65%7a%77%61%6e%34%34%33%38%40%79%61%68%6f%6f%2e%63%6f%6d%22%3e%72%65%7a%77%61%6e%34%34%33%38%40%79%61%68%6f%6f%2e%63%6f%6d%3c%2f%61%3e%27%29%3b'))
 
