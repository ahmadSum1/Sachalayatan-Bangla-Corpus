গ্যান্ডারী পিসাইয়া লোহার কলে বসাইছে দোকানী রসের কারবার



মেলার সঙ্গে গ্রামীণ জনগোষ্টীর কৃষ্টি ও সংস্কৃতির যোগাযোগ নিবিড় । বাংলার এই সংস্কৃতিতে থাকে সব ধর্মের মানুষের সংস্কৃতির সমন্বয় । কয়েকটি গ্রামের মিলিত এলাকায় বা কোন খোলা মাঠে আয়োজন করা হয় মেলার। মেলাকে ঘিরে গ্রামীণ জীবনে আসে প্রানচাঞ্চল্য। এই সমন্বিত সংস্কৃতিকে পাকিস্তানী শাসক এবং তাদের এদেশীয় ধ্বজাধারী এবং নব-উত্থিত মুসলিম বাঙালি মধ্যবিত্তের একটা অংশ সরকারি পর্যায়ে এবং সামাজিকভাবে অগ্রহণযোগ্য এবং পাকিস্তানী তথা মুসলিম-আদর্শের জন্য ক্ষতিকর বলে প্রচার চালাতে থাকে। ফলে ধীরে ধীরে স্থবিরতা নামতে থাকে মেলার আয়োজনে। 
আমরা মেলার স্বাদ কিছুটা পেলেও ঢাকা শহরের বাচ্চাদের কাছে এই মেলার সাথে পরিচিতি নেই বললেই চলে। ইট কাঠের খাঁচার বন্দী জীবনে তাদের সমস্ত বিনোদন আজ যন্ত্র কেন্দ্রিক। দূর্গা পুজা উপলক্ষে তেজগাঁও পুরাতন বিমান বন্দরের কাছে শাহীনবাগ সিভিল এ্যাভিয়েশন মাঠে বসেছে ছোট্ট পরিসরে মেলা। ছেলেকে নিয়ে বের হয়েছিলাম  আবহমান বাংলার চিরায়ত সংস্কৃতির সাথে তার পরিচয় করানোর জন্য।

গ্রামের মেলায় যাত্রা, পুতুল নাচ,নাগরদোলা, জারি-সারি, রামায়ন, গম্ভীরা কীর্তন, পালার আসর, ষাঁড়ের লড়াই, মোরগের লড়াই, লাঠি খেলা, হাডুডু খেলা মুগ্ধ করে আগত দর্শনার্থীদের। এখানে নাগরদোলা ছিল সব বয়সীদের কাছে প্রধান আকর্ষন।

গ্রামীণ মৃৎশিল্প ও কারুপণ্যের বিকিকিনি মেলার আরেক আকর্ষণ। এই নিয়েই গ্রামীণ মানুষের সেকি আনন্দ! পুতির মালা, বাঁশি, কাঠ-বাঁশের খেলনা, নবান্ন, কদমা, হাওয়ার মিঠাই দিয়েই হাসি ও সুখের আভা ফোটানো যায় অল্পে তুষ্ট গ্রামীণ নারী ও শিশুর মুখে।
http://www.flickr.com/photos/42211226@N02/3962658793/in/photostream/


তেজগাঁও পুরাতন বিমান বন্দর শ্রী শ্রী রাধা কৃষ্ণ মন্দিরের প্রতিমা।

বাবার সাথে দূর্গা দর্শনে এসেছে ধরণীর লক্ষী ও স্বরসতী।

"কিনে দে রেশমী চুড়ি নইলে যাব বাপের বাড়ী" । মেলায়  রেশমী চুড়ি নিয়ে অপেক্ষা করছে বিক্রেতারা।


বাচ্চাদের হরেক রকম খেলনা নিয়ে বসে আছে দোকানীরা


বাদ পড়েনা টিয়া পাখি দিয়ে ভাগ্য গনণাকারী।

বেশী দামের আশায় মেলায় কচ্ছপ বিক্রি করতে এসেছে জনৈক ব্যক্তি। কিন্তু প্রহরীরা তাকে বসতে দেয়নি মেলার আঙ্গিনায়।

গ্যান্ডারী পিসাইয়া লোহার কলে বসাইছে দোকানী রসের কারবার।

মেলার মধ্যে আমার পুত্র অমিয় রেনেসাঁ।

রেনেসাঁ

