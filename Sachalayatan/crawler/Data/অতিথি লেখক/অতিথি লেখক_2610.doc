প্যারাডক্স নিয়ে বিভ্রান্তি



প্যারাডক্স, এর শুদ্ধ বাংলা জানি না, তবে সোজা বাংলায় বলতে গেলে এর অর্থ হবে বিভ্রান্তি। বিভ্রান্তি আছে সব জায়গায়। প্রচলিত “ডিম আগে না মুরগি আগে” এর মত বিভ্রান্তি থেকে শুরু করে আছে “এলবার্ট প্যারাডক্স”, যা থেকে এসেছে ক্রমবর্ধমান বিশ্বের থিওরী, পতন হয়েছিল নিউটনের ক্ল্যাসিক মহাবিশ্বের ধারনা। যাই হোক শুরু করি, আমাদের সবার পরিচিত একটি প্যারাডক্স দিয়ে সেটা হল, ডিম আগে না মুরগি আগে। যদি ডিম আগে আসে তাহলে প্রশ্ন হল সেই ডিমটি কে পাড়ল, আর যদি মুরগি আসে তাহলে সে ডিমটি কোন মুরগি পাড়ল। খুবই জটিল বিভ্রান্তি, কয়জন সমাধান করতে পেরেছেন হাত তুলেন। কম্পু বিজ্ঞানের ছাত্র হওয়ার সুবাদে এই রকম ১টি বিভ্রান্তিতে আমিও পরেছিলাম, সেটি হল কম্পাইলার (যেটি দিয়ে অনান্য সফটয়্যার তৈরি করা হয়) আসলো কোথা থেকে। প্রত্যেকটি কম্পাইলারই ১টি প্রোগ্রাম, তার মানে সেই কম্পাইলারটিও অন্য কোন কম্পাইলার দিয়ে তৈরি করা হয়েছে। তাহলে প্রথম কম্পাইলারটি আসলো কিভাবে। অবশেষে উইকিতে আমার এই জটিল সমস্যার সমাধান পেলাম। 
টাইম ম্যাশিন কল্পবিজ্ঞানের অনেক বড় ১টি জায়গা দখল করে আছে। সেই টাইম ম্যাশিন নিয়েও আছে প্যারাডক্স। শুরুতে গ্র্যান্ডফাদার প্যারাডক্স। ধরুন, কোন একজন লোক টাইম ট্রাভেল করতে সক্ষম হলেন, চলে গেলেন অতীতে। সেখানে তিনি তার দাদাকে খুন করলেন তার বাবার জন্ম হবার আগেই। তার মানে, তার বাবা এবং তিনি নিজে জন্মগ্রহন করতে পারতেন না (আর অতীতে গিয়ে খুন করা তো দূরের ব্যাপার)। তার দাদা বেঁচে গেলেন, সেই লোকটিও জন্মগ্রহন করল এবং অতীতে গিয়ে তার দাদাকে খুন করলেন। প্যাঁচ লাগিয়ে ফেললাম । যদিও বিজ্ঞানীরা তার সমাধান দিয়েছেন। সেটা হল মাল্টিভার্স বা সমান্তরাল মহাবিশ্ব। 
আরেকটি প্যারাডক্স, আমার খুব প্রিয়, সেটি হচ্ছে “প্রিডেস্টিনেশান প্যারাডক্স”। এর মুল কথা হচ্ছে, “নিয়তিকে কখনোই বদলানো যায় না” করিম সাহেব, জ্যোতষী টিয়া পাখির (পল অক্টোপাস নয় কিন্তু) মাধ্যমে জানতে পারলেন, হার্ট অ্যাটাকে তার মৃত্যু হবে। শুনে তিনি সিদ্ধান্ত নিলেন, ব্যয়াম করে অতিরিক্ত ওজন কমাবেন - হার্ট অ্যাটাকের ঝুকি কমানোর জন্য। বলা বাহুল্য, অতিরিক্ত ব্যয়ামের কারনে তিনি হার্ট অ্যাটাক করেন। ভবিষত্য জেনে যখন নিয়তি পরিবর্তন যখন করা গেল না, তাহলে চেস্টা করা যাক অতীতে গিয়ে নিয়তি পরিবর্তন করা যায় কিনা। করিম সাহেব এবার গেলেন শিকারে, সেখানে ভুল করে অন্য শিকারী তাকে শিকার ভেবে গুলি করে বসেন। গুলিবিদ্ধ করিম সাহেব মৃত্যু আসন্ন জেনে টাইম ট্র্যাভেল করে অতীতে ফিরে গেলেন। না, এবার তিনি ভুল করলেন না, নিজের মৃত্যু ঠেকাতে তিনি গুলি করলেন অন্য শিকারীকে। কিন্তু দেখা গেল যে সেই শিকারী হচ্ছেন অতীতের করিম সাহেব। এখানে শিকারী এবং গুলিবিদ্ধ দুজনই একই ব্যক্তি-করিম সাহেব, কিন্তু দুটি ভিন্ন সময়ের করিম সাহেব। এর ব্যাখ্যাও সমান্তরাল মহাবিশ্ব। এটি খুব জনপ্রিয় ১টি প্যারাডক্স; “অডিপাস” গ্রিক নাটক, “হ্যারি পটার” বই, “প্রিন্স অফ পারসিয়া” গেইম অথবা “ডনি ডার্কো”, “টার্মিনেটার” এর মত মুভিতে আছে প্রিডেস্টিনেশান প্যারাডক্স।
অনেক বড় বড় কথা বলে হাঁপিয়ে গেলাম। শেষ করি নিজের ১টি দোষ স্বীকার করে নেই, আমি মিথ্যা বলি। প্রশ্ন হচ্ছে, “আমি মিথ্যা বলি” কথাটি সত্যি না মিথ্যা?

