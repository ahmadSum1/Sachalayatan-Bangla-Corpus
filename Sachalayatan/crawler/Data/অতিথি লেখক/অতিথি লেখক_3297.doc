গল্প - চিন্তা পোকা (প্রথম পর্ব)



জিসানকে চিন্তার আধাঁর, গুদাম যাই বলা হোক না কেন তা সবসময় অপর্যাপ্ত মনেহয়। ওর প্রতিটি দিন প্রতিটি মুহুর্ত শুধু চিন্তা করেই কেটে যায়। চিন্তা করার বিষয়ের ওর অভাব হয় না। এই যেমন আজকে ওর চিন্তার বিষয় হল কষ্ট ও দুঃখ। কষ্ট ও দুঃখের মধ্যে পার্থক্য কি এটা চিন্তা করেই আজকে ওর দিনের অধিকাংশ সময় পার হয়ে গেছে। একটু পরেই সন্ধ্যা ঘনিয়ে আসবে। জিসানের ধারণা সন্ধ্যা নামলেই তার চিন্তাগুলো কেমন যেন গুটিয়ে যায়। একটা ঘোর লাগা ঝিমানো ভাব গ্রাস করে। তখন চিন্তাগুলো সব ধীর লয়ে ছন্দবদ্ধভাবে চলতে থাকে।
জিসান আজ সারাটাদিন অনেক ঝামেলায় কাটিয়েছে। আজ জিসানের মামা এসেছিলেন বাসায়। জিসানের কাছে তার মামা জহির সাহেবকে খুবই অদ্ভুত রকমের বিরক্তিকর একজন মানুষ মনেহয়। শুধু বিরক্তিকর নয় তার চাইতেও বেশী কিছু। ভদ্রলোক আজ এসেই জিসানকে বললেন "ভাগ্নে চল আজ সারা শহরে রিক্সা ভ্রমন করব"। শুনেই জিসান ভয় পেয়ে গেল। জিসান কাউকে কোন বিষয়ে না বলতে পারেনা। যে কেউ তার কাছে যত অন্যায় আব্দারই করুক না কেন তার উত্তর সবসময় হ্যাঁ হয়। তাই সে জহির সাহেবকেও না বলতে পারল না। পাশাপাশি মনে মনে জহির সাহেবের বকবকানি শোনার প্রস্তুতিও নিয়ে রাখলো। সারাটিদিন রিক্সায় ঘুরতে হল জিসানকে। তাও আবার রোদের মধ্যে রিক্সার হুড নামিয়ে রাখতে হয়েছিল। যদিও তখনও তার মাথায় শুধু কষ্ট আর দুঃখই ঘুরপাক খাচ্ছিল। তবে জহির সাহেবের বকবকানিতে ওর চিন্তগুলো পূর্ণতা পায়নি।
চলবে.........
নিবন্ধন নাম - মেঘলা জীবন
ই-মেইল - eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%62%68%65%6a%61%5f%73%68%6f%6e%64%68%61%40%79%61%68%6f%6f%2e%63%6f%6d%22%3e%62%68%65%6a%61%5f%73%68%6f%6e%64%68%61%40%79%61%68%6f%6f%2e%63%6f%6d%3c%2f%61%3e%27%29%3b'))

