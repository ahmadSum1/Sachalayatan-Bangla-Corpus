পতাকা কাহন



কবি বলেছিলেন -
তোমার পতাকা যারে দাও
তারে বহিবার দাও শক্তি।
খুবই খাটি কথা। বুড়া কবি আজাইরা কথা কম বলে গেছেন। পতাকা মানেই যারা মনে করে লাঠির আগায় একটুকরা কাপড় বান্ধা, তাঁদের হাতে পতাকা আর বান্দরের হাতে লোহা ... একই কথা। মান মর্যাদা না জেনে পকেট থেকে ফস করে টাকা বের করে যারা পলিস্টার কাপড়ের লাল সবুজ পতাকা কিনে ফেলে, কিভাবে তা উড়াতে হয়, কিভাবে পতাকা কে তার প্রাপ্য মর্যাদাটুকু দিতে হয় এই ভাবনা করে না, তারা পতাকাবাহী হবার যোগ্য না। যে কোন দেশের পতাকাই সে দেশের সবচেয়ে সম্মানের বস্তু। পতাকা অর্জন করতে গিয়ে আমাদের দেশ এর মত এত দাম আর খুব কম জাতিকে দিতে হয়েছে। আমরা যারা স্বাধীনতা উত্তর প্রজন্ম, আমরা হয়ত কোনদিন বুঝতে পারবো না; পুরো পরিবারের সবার মৃতদেহ উঠানে পড়ে পচতে শুরু করেছে, আর পুকুরে তিন দিন ধরে কচুরীপানায় লুকিয়ে কাপতে থাকা কিশোর ছেলে গোলাগুলির শব্দ থেমে যাবার পর চোখ খুলে বাড়ির সামনে দিয়ে উল্লাস করতে থাকা যুবকের হাতে এই লাল সবুজ পতাকা দেখে তার কেমন লেগেছিল।
আমাদের কাছে পতাকার অনেক রকম মানে থাকতে পারে, কিছুটা গর্বের, কিছুটা কাব্যিক, কিছুটা উল্লাসের, কিছুটা হয়ত দেশপ্রেমের। কিন্তু কারো কারো কাছে পতাকাটাই গোটা অস্তিত্ব। তাঁদের মত করে ভাবতে না পারলেও, স্বাধীন দেশের সভ্য নাগরিক হিসাবে আমাদের অন্তত নিজেদের পতাকাটাকে কেমন করে ব্যবহার করা উচিত তা জানা দরকার। আমরা অনেকেই জানিনা আবেগ প্রকাশ করার জন্য যে আমরা টান মেরে পতাকা মাথায় বেধে ফেলি, খেলা দেখার সময় সুপারম্যান এর মত পতাকা পীঠে বেধে ফেলি, খেলায় জিতলে পতাকা গাড়ির বনেটে কায়দা করে সেট করে ফেলি, এগুলো অনুচিত আচরন। নিয়ম মত নির্মিত জাতীয় পতাকা এইরকম ভাবে ব্যবহার করা যায় না। তবে লাল সবুজ রঙ্গে অন্য কোন ডিজাইন নিয়ে আমরা একই উল্লাসটাই করতে পারি, তাতে কিছু কমতি হয় না। মাঝখান দিয়ে পতাকার ইজ্জত টা বেঁচে যায় ।
আমরা আমাদের পতাকা সম্মান নিয়ে তুলে ধরতে জানিনা বলেই কিছু বান্দরের হাতে আবার লোহার সঙ্গে আগুনও উঠে। তারা মহা উল্লাসে ক্রিকেটের মাঠে , মহররমের মিছিলে উসিলা পেলেই পাকিস্তানি ঝান্ডা উচা করে ধরে। টেবিলে বসে ভাগ হয়ে দেশের মালিক হবার পর যেই ঝান্ডা তারা পেয়েছিল সেই ঝান্ডার নিচে তারা নিজেরাই এক হতে পারেনি এখনো, আর আমার দেশের মর্কটকূল সেই ঝান্ডা উচা করে ধিতাং ধিতাং করছে।
আসলে দেশপ্রেম কাউকে বলে শেখানো যায় না। যেমন শেখানো যায় না যুদ্ধ করা। অস্ত্র ধরার ট্রেনিং তো সেনাবাহিনী প্রতিদিনই নেয়, তারপরেও আবেগে উদ্ধত মুক্তিবাহিনীর কাছে পৃথিবীর ৮ম চৌকষ সেনাবাহিনী যুদ্ধে হেরে বসেছিল। দেশপ্রেমের শিক্ষা নিজের ভেতর থেকেই নিতে হয়। নিজেকে যদি কেউ প্রশ্ন করে দেশ আগে না খেলা আগে ? তাহলে উত্তরটা পেয়ে যাবার কথা। "রাজনীতির সঙ্গে খেলা মেশাবেন না" এই জাতীয় একটা পুরান ত্যানা পেচানো কৈফিয়ত শোনা যায়। যারা এই ত্যানা মুখে নিয়ে ঘোরেন, তাদের সঙ্গে তর্ক করে লাভ হয় না। তাদের ব্রেন একটু ট্যাপ খাওয়া। তারা কিসের সঙ্গে কি মেশাতে হয় এটাই জানেন না। অস্তিত্বের সঙ্গে যে দেশ, গৌরব আর সার্বভৌমত্ব না মেশালে মানুষ হওয়া যায় না এটাই জানেন না। এইসব হাফ হিউম্যানদেরকে; কেউ মরে গিয়ে দেশ স্বাধীন করে দেবে, কেউ সম্ভ্রম হারিয়ে সম্মান এনে দিবে, কেউ পুরো জীবনের অর্জন তুলে দিয়ে গৌরব এনে দিবে, অন্য নাগরিকদের ট্যাক্সের টাকায় এদের পালতে হবে, গ্যাস, কারেন্ট, পানি, স্যুয়ারেজ, টেলিফোন, হসপিটাল দিতে হবে। মোটকথা এরা বাংলার আগা পাশ তলার সব সুবিধা নিয়ে আরাম করে পাকি জোয়ানদের খেলা দেখবেন আর মারহাবা মারহাবা করবেন। যেন এরা জন্মেছেন ক্রিকেট খেলা দেখে পৃথিবীকে ধন্য করে দিতে। কিছু হাফব্লাড কনফিউসড লোক যদি সঠিক সময়ে কন্ডম ব্যবহার করতেন তাহলে এই তামাশা দেখতে হত না আমাদের। তাই জন্মনিয়ন্ত্রণ করা এত জরুরী।
নিজের দেশের মাটিতে ভিন্ন যে কোন দেশের পতাকা উচা করে ফেলা যে আসলে নিজের দেশের পতাকাকেই অপমান করে বসা, যারা এই সত্যটুকু উপলব্ধি করেন তারা শুধু সমালোচনা করেই ক্ষ্যান্ত দিয়ে দিলে এই ঘটনা কমবে না। সঠিক শিক্ষা আর সামাজিক প্রেরণা জাগানোর কাজটা শুরু করে দেয়া উচিত মনে হয়। তা না হলে দিকভ্রান্ত প্রজন্ম আরো বড় বড় ভুলের পথে পা বাড়াতে থাকবে নিজের অজান্তেই।
আমরা বাঙ্গালী, এই পরিচয় ভুলে যারা যে কোন পরিস্থিতিতে পাকিস্তানী পতাকা উচা করে ধরে রাখে, তাদেরকে বুঝাতে হবে দৃশ্যটা তাদের লুঙ্গি উচা করে ধরে রাখার মতই উৎকট, নোংরা। কে বুঝাবে ? আমাদেরকেই বুঝাতে হবে। ইচ্ছা করলেই শুরু করে দেয়া যায়। ইচ্ছাটাই জরুরী।
পতাকা বহন করার জন্য একটা শক্তি দরকার, প্রজন্ম থেকে প্রজন্মে সেই শক্তি প্রবাহিত হতে হয়। তা না হলে শুধু একটা দন্ড একটা জাতীয় পতাকা তুলে ধরে রাখতে পারে না। সেটা সম্ভব না।
মুকুল চৌধুরী
http://mukulchowdhury.blogspot.com/

