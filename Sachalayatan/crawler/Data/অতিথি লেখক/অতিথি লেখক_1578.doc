পারকিনসন্স একটি রোগ, এটি কোন পাপের ফল নয়!!




মোহাম্মদ আলী, ইয়াছির আরাফাত, মাইকেল জে ফক্স, পোপ জন পল টু র মত এই বিখ্যাত ব্যক্তিদের এমনকি  হিটলার মত কুখ্যাত ব্যক্তির ও একটি জায়গায় মিল আছে আর তা হল একটি রোগ। যেই রোগটির পরিচিত নামটি হল পারকিনসন্স রোগ। জীবনে কোন এক সময় ওনারা প্রত্যেকই এই রোগটি ধারা আক্রান্ত হন। হ্যাঁ আজকে আমি এই রোগটি নিয়ে বলার চেষ্টা করব।
 [img]http://www.medindia.net/news/featured-news/Biomarker-promise-Parkinsons-disease.jpg       [/img]
ছবিঃ- পারকিনসন্স রোগে আক্রান্ত বিখ্যাত আমেরিকান বক্সার মোহাম্মদ আলী
পারকিনসন্স এমন একটি রোগ যদি কোন ব্যক্তি একবার আক্রান্ত হন যা থেকে সম্পূর্ণ ভাবে সুস্থ হওয়া সম্ভাবনা প্রায় শূন্যের কোটায়। এই রোগটিকে অন্য নামেও ডাকা হয়,  বাংলাদেশে এটিকে প্যারালাইসিস এজিট্যান্টস বা প্যারালাইসিস নামেই বেশি জানে।
পারকিনসন্স রোগটি আসলে কি ? 
এটি আসলে একটি স্নায়ুতন্ত্রের রোগ । আমাদের স্নায়ুতন্ত্রের খুবই প্রয়োজনীয় কোষের নাম হল নিউরন। এই নিউরনের কাজ হল একধরনের রাসায়নিক পদার্থ তৈরি করে স্নায়ুকোষ গুলোর মধ্যে এক আন্তঃকোষীয় সম্পর্ক স্থাপন করা। এই অতি গুরুত্ব পূর্ণ রাসায়নিক পদার্থটির নাম হল ডপামিন। এই ডপামিনই আসলে এক ধরনের সংকেত বহন করে নিয়ে যায় এক কোষ থেকে আরেক কোষে এবং এই সংকেত শরীরের সবধরনের নড়াচড়া নিয়ন্ত্রণ করে । যখন কোন কারণে এই ডপামিন সৃষ্টি না হয় বা যদি এর কার্যক্ষমতা নষ্ট যায় তখন আমাদের শরীরের স্বাভাবিক নড়াচড়া কার্যক্ষমতা হারিয়ে ফেলে । আর এই অবস্থাটাকেই চিকিৎসা বিজ্ঞানের ভাষায় পারকিনসন্স রোগ বা প্যারালাইসিস বলে।
  [img]http://www.natural-holistic-health.com/wp-content/uploads/HLIC/1375f0cc9e8434b29df7e7578546eb44.jpg?ba4058 [/img]
ছবিঃ- ডপামিন যে ভাবে আন্তঃকোষীয় সম্পর্ক স্থাপন করে
পারকিনসন্স রোগটি কেন হয়?
আসলে ঠিক কি কারণে পারকিনসন্স রোগটি হয় তা এখনো ভালভাবে জানা যায়নি। অনেকে মনে করেন এটি আসলে জীনগত এবং রাসায়নিক পদার্থের সমষ্টিগত প্রভাবে হয়। যদি কোন কারণে কলখারকানার রাসায়নিক পদার্থ বা ফসলের মাঠে ব্যবহৃত কীটনাশক বা বালাইনাশক আমাদের শরীরের মধ্যে প্রবেশ করে তা হলেও এই রোগ হওয়ার সম্ভাবনা থাকে। সম্প্রতি এক গবেষণায় দেখা গিয়েছে ৫-১০ % পারকিনসন্স  রোগ হয় জিনগত কারণে। তবে সবথেকে গ্রহণযোগ্য মতামতটি হল যদি কোন কারণে স্নায়ুকোষে ফ্রি র‍্যাডিকেল (মুক্ত অণু বা আয়ন) সংস্পর্শে আসে তাহলে পারকিনসন্স  রোগ হওয়ার সম্ভাবনা এনেক বেড়ে যায় । ফ্রি র‍্যাডিকেল নিয়ে পরবর্তী কোন লেখায় লিখব।
পারকিনসন্স  রোগের লক্ষণ গুলো কি কি?
পারকিনসন্স  রোগের অনেক গুলো লক্ষণ আছে কিন্তু এই লক্ষণ গুলো ক্ষেত্র বিশেষে একজন রোগাক্রান্ত ব্যক্তি থেকে আরেকজন রোগাক্রান্ত ব্যক্তির আলাদা হতে পারে। প্রথম দিকে রোগাক্রান্ত ব্যক্তি এই লক্ষ্মণ গুলোকে তেমন গুরুত্ব দেয়না তাই দীর্ঘ সময় ধরে এটি রোগীর অজানাই থেকে যায়।
সাধারণ কিছু লক্ষণ
# স্বাভাবিক নড়াচড়া করার ক্ষমতা হারিয়ে ফেলা বা ক্রমান্বয়ে লোপ পাওয়া ।
# রিজিডিটি বা শরীরের কোন কোন সংযোগ স্থলে নড়াচড়া করার ক্ষমতা হারানো।
# শরীরে অনিয়ন্ত্রিত ঝাঁকুনি ।
# কথা বলার ক্ষমতা হারানো, হঠাৎ করে  কথা বলার ধরন পরিবর্তন, একি শব্দ একাধিক বার বলা।
# এই রোগটির শেষ পর্যায়ে কিছু মানসিক কিছু সমস্যা দেখা যায় যেমন- ভুলে যাওয়া, একি ঘটনাকে এক এক জনের সাথে সাথে বিভিন্ন ভাবে বলা ইত্যাদি।
# ঘাড়,হাঁটু এবং বিভিন্ন মাংসপেশিতে ব্যথা অনুভব করা।
# অনিয়ন্ত্রিত মূত্র ত্যাগ, অস্বাভাবিক আচরণ, খাবার গিলতে সমস্যা।
# যৌন ক্ষমতা হারানো ইত্যাদি।
কারা পারকিনসন্স  রোগ দাড়া বেশি আক্রান্ত হতে পারে?
যে কারোই এই রোগটি হতে পারে তবে কিছু কারণে কারোও কারোও এই রোগ হওয়ার সম্ভাবনা বেশি থাকে।
#যদি কারোও নিকট আত্মীয়ের এই রোগ থাকে তাহলে তার  এই রোগটি হওয়ার সম্ভাবনা তাহকে  যেমন -বাবা,মা,দাদা দাদির তাহলে তার সম্ভাবনা অনেক বেড়ে যায়।
#পুরুষদের এই রোগটি হওয়ার সম্ভাবনা বেশি নাড়ীদের থেকে।
#পঞ্চাশ ঊর্ধ্ব ব্যক্তি ।
#যারা অনেক দিন যাবত নিয়মিত নানা ধরনের রাসায়নিক পদার্থের মধ্যে কাজ করেন। যেমন-কলখারকানার শ্রমিক,কৃষক।
পারকিনসন্স রোগটি নির্ণয় কিভাবে করা হয়?
পারকিনসন্স রোগটি প্রাথমিক ধাপে নির্ণয় করা খুবিই গুরুত্বপূর্ণ। কিন্তু এই রোগটি নির্ণয় করার জন্য কোন নির্দিষ্ট পদ্ধতি নেই। এ কথা সত্যি চিকিৎসক এই রোগটি নির্ণয় করতে গিয়ে শতকরা ২৫-৩০ ভাগ ক্ষেতেই ভুল করে থাকেন। তাই রোগটি নির্ণয় এবং চিকিৎসার জন্য একজন স্নায়ুরোগ বিশেষজ্ঞ কাছে যাওয়া উচিত।
এই রোগটি দুইটি ধাপে নির্ণয় করা যায়।
১। রোগের প্রাথমিক পর্যায়ে নির্ণয়
--- আসলে এ ধাপে চিকিৎসক রোগের লক্ষণ দেখে নির্ণয় করেন । যদি রোগীর মধ্যে পারকিনন্স রোগের কমপক্ষে দুইটি লক্ষণ দেখা দেয় তা হলে রোগী পারকিনন্স রোগে আক্রান্ত বলা  যায়, যেমন- রিজিডিটি, , মানসিক ভাবে অস্বাভাবিকতা ইত্যাদি।
২। রোগের পরবর্তী পর্যায়ে নির্ণয়
--- এ ধাপে চিকিৎসক রোগের ইতিহাস এবং শারীরিক পরীক্ষার মাধ্যমে রোগটি নির্ণয় করে থাকেন। ইমেজিং (ছবি নেওয়া) একটি খুবই ভাল পদ্ধতি যেমন- এম আর আই (MRI), সিটি স্ক্যান (CT scan) কিন্তু অনেক সময়ই এগুলো দাড়া ১০০ ভাগ নিশ্চিত হওয়া যায় না। তাই এ জন্য সবচেয়ে ভাল ইমেজিং পদ্ধতি হল Positron emission tomography (PET) এবং single-photon emission computed tomography (SPECT)। এগুলো দারা প্রায় ১০০ ভাগ নিশ্চিত ভাবে পারকিনসন্স রোগ নির্ণয় করা যায় যা কিনা এফ ডি অ্যা (FDA) দারা অনুমোদিত কিন্তু এ গুলো খুব ব্যয়সাপেক্ষ।
  [img]http://sites.lafayette.edu/neur401-sp10/files/2010/04/PET_scan_Parkinsons_Disease.jpg   [/img]
ছবিঃ- সুস্থ ব্যক্তি ও পারকিনসন্স রোগে আক্রান্ত ব্যক্তির PET scan ছবি।
পারকিনসন্স  রোগের চিকিৎসা কিভাবে করা হয়?
আগেই বলেছি এই রোগটির আসলে কোন ভাল চিকিৎসা নেই কিন্তু নানা ধরনের ব্যবস্থপনার মাধ্যমে একে নিয়ন্ত্রণে রাখা যায়। তবে একে নিয়ন্ত্রণে রাখার জন্য কিছু চিকিৎসা আছে আর প্রায় সব গুলোর মূল উদ্দেশ্য একই আর সেটি হল ডপামিনের পরিমাণ বাড়ানো, নিজেরা ডপামিনের মত আচরণ করা বা ডপামিনের কার্যক্ষমতাকে বাড়ানো। পারকিনসন্স নিয়ন্ত্রণে রাখার জন্য নানা ধরনের ঔষধ বাজারে পাওয়া যায় যার মধ্যে অন্যতম হল লেভোডুপা (levodopa), ডপামিন এগনষ্টীক (dopamine agonists), মাউ-বি ইনহিবিটরস (MAO-B inhibitors)। এই চিকিৎসা গুলোর মধ্যে সব থেকে কার্যকরী হল লেভোডুপা কিন্তু এর কিছু পার্শ্ব প্রতিক্রিয়াও আছে। আর যেই পারকিনসন্স রোগীর ক্ষেত্রে ব্যবস্থপনার মাধ্যমে নিয়ন্ত্রণে রাখা যায় না তাদের ক্ষেত্রে  deep brain stimulation (DBS) চিকিৎসাটি কার্যকরী। এটি হল রোগীর মস্তিষ্কের মধ্যে একটা ইলেক্টটোড (একটা ধাতব পদার্থ যা থেকে ইলেক্টিকাল ইমপালস দেওয়া) বসানো হয় যেটা কাজ হল রোগীর নড়াচড়া করার জন্য প্রয়োজনীয় উত্তেজনা দেওয়া।

ছবিঃ- পারকিনসন্স রোগে আক্রান্ত ব্যক্তির মস্তিষ্কে ইলেক্টটোড স্থাপন করা হচ্ছে।
এই রোগটি কিভাবে প্রতিরোধ করা যায়?
ক্যাফেইন যুক্ত খাবার বা পানীয় পারকিনসন্স প্রতিরোধে কার্যকরী । এক গবেষণায় দেখা গিয়েছে যারা নিয়মিত ক্যাফেইন যুক্ত পানীয় পান করেন তাদের মধ্যে পারকিনসন্স হওয়ার হার কম । একটু আশ্চর্য হবেন পড়ে যে ধূমপান পারকিনসন্স প্রতিরোধে সাহায্য করে কিন্তু কিভাবে করে এখনও বিজ্ঞানীরা পরিষ্কার ভাবে কিছু জানে না । এক গবেষণায় দেখা গিয়েছে সিগারেটের নিকোটিন ডপামিন উত্তেজক হিসেবে কাজ করে তাই এটি পারকিনসন্স প্রতিরোধে কার্যকরী। ভিটামিন সি এবং ডি পারকিনসন্স প্রতিরোধে কার্যকরী ভূমিকা পালন করে।
আমরা সবাই কম বেশি মৃগী রোগী দেখেছি আবার আমাদের দেশে প্রায়ই শোনা যায় কারো শরীরে এক পাশ বা কোমরের থেকে নিশ্চল হয়ে গেছে, আর এটা পাপের ফল ভেবে ঝাড় পোক চিকিৎসা দেয়া শুরু করে অনেকেই। এটা একটা স্নায়ু রোগ এটা কোন পাপের ফলে নয়। প্রয়োজনীয়  চিকিৎসা পেলে সুস্ত ভাবে জীবন যাপন করতে পারে। শিল্পোন্নত দেশে প্রায় শতকরা ০.৩ ভাগ মানুষ এই পারকিনসন্স রোগে আক্রান্ত হয়। তাই আসুন কুসংস্কারকে ঝেড়ে ফেলে দিয়ে এটিকে আট-দশটি রোগের মত এটিও একটি রোগ ভেবে তাদের সাথে সেই ভাবে আচরণ করি। 
ছবিসূত্রঃ- উকিপিডিয়া।
ভাল মানুষ
(আসল নাম –বিশ্বজিৎ পোদ্দার)
সুনসানইয়ং বিশ্ববিদ্যালয়
দক্ষিন কোরিয়া।

