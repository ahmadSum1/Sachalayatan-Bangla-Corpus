এমার্জেন্ট কারিকুলামঃ বাচ্চারা কতটুকু শিখছে?




সিলেবাস বা কারিকুলাম ডিজাইনে একজন শিক্ষকের ভূমিকা খুবই গুরুত্তপূর্ন। আমি যখন ছোট ছিলাম, আমাদের শিক্ষক/শিক্ষিকারাই আমারা কি পড়ব, কিভাবে পড়ব তা ঠিক করে দিতেন। সব শিক্ষা প্রতিষ্ঠানেই একটি পাঠ পরিকল্পনা থাকে এবং তা মানা হয়। হয়ত ছোটখাট কিছু অদল-বদল হয়। কিন্তু মূল পরিকল্পনা একই থাকে। মুলত এই পাঠ পরিকল্পনা দেশের মূল শিক্ষা ব্যবস্থার সাথে মিলিয়েই করা হয়। 
কিন্তু ২য় বিশবযুদ্ধের পর ইতালীর রেজিও এমিলিয়া গ্রামে এক নতুন ধরনের পাঠ দান শুরু হয় লরিস মালাগুজ্জি আর বাচ্চাদের বাবা-মাদের প্রচেস্টায়। প্রাক-প্রাইমারি ও প্রাইমারি পর্যায়ের বাচ্চাদেরকে শিক্ষাদানের জন্য তারা বেছে নেন বাচ্চাদের নিজের পছন্দের বিষয়কে।এই শিক্ষা ব্যবস্থাটিতে বাচ্চাদের সহজাত আগ্রহকে উতসাহিত করে তাদের মনোজগত এবং জ্ঞানকে ধাপে ধাপে এগিয়ে নেয়া হয় বলে একে এমার্জেন্ট কারিকুলাম বলে।
 প্রক্রিয়াটি হচ্ছে, শিক্ষক বাচ্চাকে পর্যবেক্ষন ক’রে জেনে নেবেন তার আগ্রহের বিষয়টি। তারপর সেই বিষয়ের উপর ভিত্তি করে পাঠ পরিকল্পনা করবেন বিভিন্ন বিষয়ে।যেমন, কোন বাচ্চার যদি গাড়ির প্রতি আগ্রহ থাকে তাহলে তার জন্য গাড়ি দিয়ে পরিকল্পনা করা হবে অক্ষরজ্ঞান, বানান, গননা, বিজ্ঞানের একটি ক্ষেত্র, সমাজ বিজ্ঞানের কোন একটি ক্ষেত্র, সংগীতের কোন অংশ, চিত্রকলা ইত্যাদি। মোটকথা একটি ৩-৯ বছরের শিশুর যা যা শেখা প্রয়োজন সব শেখাতে হবে কিন্ত তার আগ্রহের বিষয়কে কেন্দ্র করে। পুরো প্রক্রিয়াতে শিক্ষক থাকবেন পরোক্ষ ভুমিকায়। মানে শিশুদের জন্য পরিবেশ সৃষ্টি করে, যে বিষয়টি শেখানো হবে তা প্রক্রিয়ার(experiment) মধ্যে এমনভাবে দিয়ে দিতে হবে যেন শিশু কাজটি করতে করতে বিষয়টি শেখে। আর শিক্ষক অপেক্ষা করবেন ‘শিক্ষাদানের মুহূর্তের”(teachable moment)জন্য, যখন তিনি শেখানোর সুযোগ পাবেন।
ধরুন, একটি শিশুর আগ্রহের বিষয় গাড়ী, আর আপনি আজকে গননা শেখেবেন। তা হলে আপনাকে শিশুটির সামনে  ১,২,৩…এই রকম নম্ব্র ওয়ালা গাড়ি দেবেন আর অপেক্ষা করবেন কখন আপনাকে শিশুটি ১,২,৩ এইগুলা কি জিজ্ঞেসা করবে আর আপনি তাকে গননা শেখেবেন। যদি সে জিজ্ঞাসা না করে তা হলে আপনাকে এমন কিছু করতে হবে (Provocation/Scaffolding)যাতে সে জিজ্ঞাসা করে।
এই পুরো প্রক্রিয়াটি সময় সাপেক্ষ বলে এখন কিন্ডারগার্টেন গুলো সারাদিনের জন্য চালু করা হচ্ছে কানাডায়।পৃথিবীর অন্যান্য অনেক দেশেও এই শিক্ষা পদ্ধতি চালু করার কথা ভাবা হচ্ছে। 
আমার ছেলে আগামী বছর সারাদিনের কিন্ডারগার্টেনে যাবে।আমার ছেলের গত দেড় বছরে আগ্রহের বিষয় গাড়িই। একজন শিক্ষক কতভাবে গাড়ি ব্যবহার করে তাকে তার যা যা প্রয়োজন তা শেখাবেন? আমি ভাবছি এই পদ্ধতিতে কি আদৌ বাচ্চারা কিছু শিখবে নাকি আমাদের সনাতন শিক্ষা ব্যবস্থায় বাচ্চারা বেশি উপকৃত হত? 
------------রুমঝুম------
লিংকঃ
এমার্জেন্ট কারিকুলামঃ http://en.wikipedia.org/wiki/Reggio_Emilia_approach
Scaffolding : http://k6educators.about.com/od/educationglossary/g/scaffolding.htm
provocation : http://reggioinspired.ning.com/profiles/blogs/1975426:BlogPost:3822

