আসুন, SOPA কে না বলি !




গত পরশু থিসিস এর কাজে উইকিপিডিয়ায় ঢুকে একটু থমকে গেলাম। উইকিপিডিয়ার হেডারে কালো রঙের ব্যানারে বড় বড় করে লেখা "In less than 18 hours wikipedia will be blacked out globally in protest of SOPA and PIPA"

নোটিশ দেখে আক্ষরিক অর্থেই আমার মাথায় আকাশ ভেঙে পড়ল! কারন অ্যাসাইনমেন্ট থেকে শুরু করে অনেক ছোট-খাট হিসাবের জন্য আমার ভরসা ঐ উইকিপিডিয়া।  উইকি ২৪ ঘন্টা বন্ধ থাকা মানে আমার কাজ ঐ ২৪ ঘন্টা স্থগিত থাকা ! হাতে সময় কমে আসছে, তাই আমার কাছে একটি ঘন্টার মূল্যও অনেক! SOPA আর PIPA র গুষ্ঠি উদ্ধার করার জন্য তখনই নেটে বসে গুগল দিয়ে গুঁতানো শুরু করলাম। আসুন দেখাযাক সোপা/পিপা আমাদের জন্য কতটুকু মারাত্মক।
সোপা হলো ২০১১ সালের ২৬ অক্টোবর উত্থাপিত Stop Online Piracy Act (SOPA) একটি সংসদীয় বিল (বিল নং H.R.3261)। ইন্টারনেট ঘেঁটে মূল বিলটির একটি কপিও১ পেয়ে গেলাম। সাধারনত আইনী এইসব বিলগুলোর ভাষা কাঠখোট্টা হয়ে থাকে। এটার ভাষাও তারচেয়ে কোন অংশে কম নয়। বিশাল বড় এই বিলটির কাঠখোট্টা ভাষার মধ্যে থেকে যেটুকু তথ্য উপলব্দি করা যায় তা মোটামুটি ভয়াবহ ! 
যদিও মূলত কপিরাইট বা ব্যবসায়ীদের স্বার্থ রক্ষার জন্য বিলটি উত্থাপন করা হয়েছে, কিন্তু এর মাধ্যমে সারা বিশ্বের ওয়েবসাইটগুলির কর্মকান্ড নিয়ন্ত্রন করার ক্ষমতা যুক্তরাস্ট্রের হাতে চলে যাবে। section:102 অনুযায়ী "Action by Attorney General to protect U.S. customers and prevent U.S. support of foreign infringing sites." জানেন এখানে U.S. customers বলতে কি বোঝানো হয়েছে?
কোন একটা ওয়েবসাইটের শেষে যে লেজটুকু থাকে সেটাকে 'ডোমেইন এক্সটেনশন ' বলা হয়ে থাকে । যেমনঃ facebook.com এর ডোমেইন এক্সটেনশন '.com'। ইন্টারনেটে অনেক ধরণের ডোমেইন এক্সটেনশন রয়েছে ,এরমধ্যে .com, .org, .info ইত্যাদি বেশ জনপ্রিয়। 
আপনি যখন কোন নতুন একটি ওয়েবসাইট খুলতে যান, তখন এই ডোমেইনটি কোন নিবন্ধনকারী প্রতিষ্ঠানের কাছ থেকে নিবন্ধন করিয়ে নিতে হয়। সাধারনভাবে .com, .org, .info এই এক্সটেনশনগুলি যুক্তরাস্ট্রের কোন Host বা ডোমেইন নিবন্ধনকারী প্রতিষ্ঠানের কাছথেকে রেজিস্ট্রেশন করা হয়। 
এখন যদি কোন ওয়েবসাইটের ডোমেইন নাম যুক্তরাষ্ট্রের কোন রেজিস্ট্রেশনকারীর কাছ থেকে কেনা হয়ে থাকে তাহলে সেই ওয়েবসাইটে বাংলা থাকলেও সেগুলো যুক্তরাষ্ট্রের ওয়েবসাইট হিসাবে গণ্য হবে। যেমনঃ সচলায়তন সম্পূর্ন বাংলা ব্লগ হলেও এর ডোমেইন এক্সটেনশনে '.com' রয়েছে। তার মানে আইন অনুযায়ী সচলায়তন যুক্তরাস্ট্রের একটি ওয়েবসাইট হিসাবে গন্য হবে। এবং SOPA 'র মাধ্যমে যুক্তরাস্ট্র চাইলে সচলায়তনের  বিরুদ্ধে মার্কিন প্রশাসন সরাসরি ব্যবস্থা নিতে পারবে। (বিভ্রান্তিকর! তাইনা?)
তাহলে প্রশ্ন হলো সব ওয়েবসাইটই কি যুক্তরাস্ট্রের অধীকারভুক্ত? নাহ! যদি ডোমেইন এক্সটেনশনের শেষে নিজ দেশের এক্সটেনশন যুক্ত থাকে (যেমনঃ .com.bd) তাহলে সেগুলোর উপর যুক্তরাস্ট্রের কোন অধিকার নাই। কারন আপনি যদি .com.bd এক্সটেনশনে ডোমেইন নিবন্ধন করতে চান, তাহলে আপনাকে বি.টি.সি.এল. এর কাছে থেকে সেটি রেজিস্ট্রেশন করাতে পারবেন, এখানে যুক্তরাস্ট্রের কোন নিবন্ধনকারী কোম্পানির নাক গলানোর কিছু নাই। এই সাইটগুলিকে foreign site হিসাবে প্রস্তাবিত বিলে উল্লেখ করা হয়েছে।
এছাড়া কোন সাইটে যদি এমন কিছু থাকে যা U.S. গভার্মেন্টের পক্ষে হুমকিসরূপ মনে হয়, তাহলে ইচ্ছে করলে তারা ওয়েবসাইটের ওই অংশটুকুকে ব্লক করে দিতে পারবেন। 

এটি অনেকটা সারা বিশ্বের মানুষের চোখে ঠুলি পড়ানোর মতো একটি প্রস্তাব!
████ ██ █ ████ everything ███ █████ is █████ ████ ████ fine ████ ███ █ ██████ love █████ ██████ your government .........(collected)
আরও উদাহরন চান? বিশ্ববিদ্যালয়স্তর থেকে শুরু করে যারা উচ্চতর শিক্ষার সাথে জড়িত আছেন , তারা প্রায় সকলেই গিগাপিডিয়ার (বর্তমান library.nu) সাথে পরিচিত। মরার উপর খাড়ার ঘা হিসাবে এখন গিগাপিডিয়া  বন্ধ আছে ! 
এই বিচ্ছিরি আইনের প্রতিবাদে গত ১৮ জানুয়ারী উইকিপিডিয়া, ওয়ার্ডপ্রেস ,টুইটপিক, মজিলাসহ নামকরা সব সাইট ধর্মঘট পালন করেছে। ফেসবুকের প্রতিষ্ঠাতা মার্ক জুকারবার্গের উক্তিটি এখানে তুলে দিলাম-
The internet is the most powerful tool we have for creating a more open and connected world. We can't let poorly thought out laws get in the way of the internet's development. Facebook opposes SOPA and PIPA, and we will continue to oppose any laws that will hurt the internet.
The world today needs political leaders who are pro-internet. We have been working with many of these folks for months on better alternatives to these current proposals. I encourage you to learn more about these issues and tell your congressmen that you want them to be pro-internet.
 মাত্র একটি দিন উইকিপিডিয়া বন্ধ রেখে সবাইকে বলা হয়েছিল- এমন একটি বিশ্ব কল্পনা করুনতো যেখানে 'উন্মুক্ত জ্ঞান' বলে কোন কিছুর অস্তিত্ব নেই।'  প্রায় ১৬২ মিলিয়ন মানুষ২ উইকিপিডিয়ার এই বার্তাটি দেখেছে। বিশ্বের জ্ঞান তাপসরা দল বেঁধে কনগ্রেসের এই বিলের প্রতিবাদ করেছে।
ব্যবসায়ী স্বার্থরক্ষার নাম করে এরকম ভয়াবহ আইন কখনই গ্রহনযোগ্য নয়। আসুন আমরাও এর বিরুদ্ধে রুখে দাড়াই। ইন্টারনেট হবে আমাদের জন্য। ইন্টারনেট হবে উন্মুক্ত।
দায়ীন

পাদটীকা

১.  বিলটি  এখান থেকে ডাউনলোড করে পড়ে দেখতে পারেন
২. সোপা ব্ল্যাক আউট-উইকিপিডিয়া


