গ্লাডিয়েটর এর দৃশ্যায়ন, শিকারীর ভূমিকায় প্রশাসন, রক্তাক্ত কুয়েট প্রাঙ্গন ...!





গত কয়েক দিনে ভৈরবে জল গড়িয়েছে অনেক। সাথে হয়েছে জোয়ার-ভাটা। মুছে নিয়ে গেছে পাড়ের অনেক কিছু, সিক্ত করেছে রুক্ষ মাটিকে। কিন্তু কিছুই করতে পারেনি পাশের ছাত্রহল আর ক্যাম্পাসের রাস্তায় পরে থাকা রক্তের ছোপ কিংবা ড্রেনে পরে থাকা রক্তমাখা চাপাতিকে। হয়ত সেটা এমন এক বড় ভাইয়ের রক্ত, যে বড়ভাই দু'দিন আগেই বুঝিয়ে দিচ্ছিলেন পরীক্ষার পড়াটুকুন বা চা খাচ্ছিলেন একসাথে কিংবা হলের ডাইনিং এ পাশাপাশি বসে খাচ্ছিলেন দুপুরবেলার খাওয়াটুকু। কি অদ্ভূত তুমি রাজনীতি! আপন কে করে দাও পর আর পরকে? নিঃসন্দেহে আরও পর!
কুয়েটে আজ শূণ্য ক্লাসরুম। নিঃষ্প্রাণ ক্যাফেটেরিয়া। আড্ডাহীন টং। কিছুই আর অবশিষ্ট নেই ওখানে। ধু ধু করছে খেলার মাঠ। শহীদ মিনারটাও ভুগছে জনশুণ্যতায়। এ মাসের ২ তারিখ কুয়েটে অনির্দিষ্টকালের জন্য বন্ধ ঘোষণা করা হয়। সহপাঠী, সিনিয়র, জুনিয়রের মাঝে ঘটে যাওয়া রক্তক্ষয়ী এক সংঘর্ষে পরিস্থিতি বেগতিক বুঝে বন্ধ ঘোষণা করা হয় ভার্সিটি।
নতুন বছরে প্রিয়জনকে শুভেচ্ছা জানানো আজকাল অনেকটা রীতির মত হয়ে গেছে। কুয়েটের ছাত্ররা এবার সারা জীবন মনে রাখার মত শুভেচ্ছা পেল তাঁদেরই সহপাঠী, সিনিয়র, জুনিয়র থেকে। ফুল কিংবা কার্ড নয়, ওরা এ বছর শুভেচ্ছা দিতে এসেছে লাঠি আর চাপাতি হাতে। রক্তাক্ত করে গেছে সিনিয়র, জুনিয়র, সহপাঠীকে। জুনিয়র মেরেছে সিনিয়রকে, পাশের সিনিয়র বলছিল আরও মার। এ যেন এক অদ্ভূত খেলা। 
রোমান কলোসিয়াম দেখিনি, দেখিনি গ্লাডিয়েটরদেরও, লড়াইয়ে মত্ত অবস্থায় গ্লাডিয়েটরের শরীর থেকে বয়ে যাওয়া রক্তের ঝর্ণাও দেখিনি। গ্লাডিয়েটররা যখন লড়াই করত একটা বন্য পশুর সাথে বা বন্দী অন্য কোন মানুষের সাথে তা দেখে কোন সম্রাটের বিনোদন দৃশ্যও এর আগে দেখার সুযোগ হয়নি। এর সবটুকুই এতদিন শুধু কল্পনাতেই ছিল কুয়েট ছাত্রদের। এবার বাস্তবে সবটুকুই দেখতে পেলো ওরা। আর এটা দৃশ্যায়ন করেছে রাষ্ট্রীয় মদদপুষ্ট সন্ত্রাসী বাহিনী 'ছাত্রলীগ'।
তাহলে একটু বর্ণনা করি কি রকম ছিল এই দৃশ্যায়ন। ঢাল-তলোয়ারহীন এক গ্লাডিয়েটরকে বাঁশ, রড, চাপাতি, কাঁচের বোতল, পাইপ দিয়ে পিটাচ্ছে পশুরা, খুবলে খাচ্ছে গ্লাডিয়েটরের শরীরটাকে। যেন রক্তের নেশা পেয়ে বসেছে ওদের, আজ সবটুকু রক্তপান করা চাইই চাই।
- কে এই গ্লাডিয়েটর? ধর এটাকে! ধরে মার! এটার রক্ত খেয়ে উদরপূর্তি কর!
...
- এটাকে মারা শেষ? তো আরেকটাকে ধর! ধরে ওটাকেও মার! মেরে ওটার রক্তটুকুও শুষে নে! উদরপূর্তি কর!
(আজ ওদের ফিস্টের দিন! সব কটা গ্লাডিয়েটরকে মারবে পশুগুলা, মেরে ওদের রক্ত খেয়ে পেট ভরে ঘুমুতে যাবে।)

মোটামুটি এরকমই ছিল সেদিনকার পরিস্থিতি। আচ্ছা কি সেই মহৎ কারণ, যার জন্য হঠাৎ গ্লাডিয়েটরের দৃশ্যায়ন হল তা জানতে চাইলেন না? না জানতে চাইলেও, আজ আপনাদের জানতে হবে। আমি জোর করে জানাব সেই কারণ। প্রতিটি ঘরে আমাকে এই কথাগুলো পৌঁছাতে হবে। কারণ, এতক্ষণ যাদের পশু বললাম তারাও আমার মতই ছাত্র, আমার মতই কোন না কোন মা'র সন্তান। যে হয়ত বাসায় গিয়ে ভাত খেয়ে মা'র আঁচলে হাত মুছে, মার কোলে মাথা রেখে কথা বলে, বা ছোট বোনটির জন্য বাসায় যাওয়ার আগে একটা বই কিনে নিয়ে যায়, কিংবা টিউশনির টাকা থেকে জমানো টাকায় বাবার জন্য একটা পাঞ্জাবি কিনে। তাহলে, কোন কারণে আমি আজ ওদের পশু বললাম? আমার কি অধিকার আছে বলার? ওরা তো বলেনি আমাকে ওদের পশু ডাকতে। তাহলে? ভুলে গেলেন? ঐ যে ছাত্র হলের করিডোরে যে রক্তটুকু পরেছিল ওরা আমাকে অধিকার দিয়েছে, ঐ ছাত্রগুলোকে পশু বলার। আমি দুঃখিত জননী, আপনার ছেলে পশু হয়ে গেছে, ওকে আমি আর আমার সহপাঠী বা বড়ভাই, ছোটভাই ডাকতে পারব না। ও স্রেফ একটা পশু, জননী। বিশ্বাস করুন আমাকে, ও আর মানুষ নেই, ও অন্য মানুষকে নির্দয়ভাবে প্রহার করে, রক্ত ওর মেখে যায় হাত, তাও ও প্রহার করতে থাকে। ও মানুষ হতে পারে না।
জননী আক্ষেপ আমার, আমাদেরই বর্তমান উপাচার্য ড. মুহাম্মদ আলমগীর। আপনার সন্তানকে পশু বানিয়ে ফেলেছে, এই নির্লজ্জ-বেহায়া লোকটি যেদিন থেকে উপাচার্য হিসেবে ক্যাম্পাসে আছে, তারপর থেকেই মার খেয়ে যাচ্ছে সাধারণ শিক্ষার্থীরা। এই বেহায়া উপাচার্য নিয়োগ পাওয়ার আধ ঘণ্টার মাঝেই ক্যাম্পাসের সবাই দু'টি নোটিশ পায়। এক, মুক্তচর্চার নামে ছাত্র রাজনীতির উন্মেষ আর, দুই, রাজনৈতিক কার্যকলাপের জন্য বহিস্কৃত দুই ছাত্রের বহিস্কারাদেশ প্রত্যাহার (যারা পরবর্তীতে কুয়েট ছাত্রলীগ শাখার সভাপতি ও সাধারণ সম্পাদক হয়েছিল)! বুঝা গেল, দু'টি নোটিশই রাজনৈতিক। যে ক্যাম্পাসে আগে রাজনীতির নামে সন্ত্রাসবাজি চলত না, সেই ক্যাম্পাস আজ বন্ধ হয়ে যায় অনির্দিষ্টকালের জন্য।
অক্টোবর, ২০১১ তে কুয়েটের প্রবেশপথে অবস্থিত একটি ছাত্র হল থেকে আমাদেরই এক বোনকে অনেক বাজে ভাবে উত্যক্ত করা হয়। এবং এ রকম আচরণ আরও আগে থেকেই হয়ে আসছিল। ঘটনার পরিপ্রেক্ষিতে '০৮ ব্যাচের তিনজন ছাত্রকে মারধর করা হয় এবং এরই ফলশ্রুতিতে ১২ অক্টোবর ক্যাম্পাসে একটি ছাত্র আন্দোলন হয়। তখনও ভিসির আচরণ ছিল নির্লজ্জের মত সাধারণ ছাত্রদের বিপক্ষে গিয়ে ঐ মদদপুষ্ট ছাত্রলীগের পক্ষে।

পরবর্তীতে মূলত ঐ হলের বোর্ডার যারা ছাত্রলীগ করে তারা এই ঘটনার জের ধরে গত '০৮ ব্যাচের দু'জন ছাত্রকে শারীরিকভাবে আহত করে। 
এই সেই উপাচার্য যে খুলনার মেয়র তালুকদার আব্দুল খালেককে সাথে নিয়ে মদ্যপানে মারা যাওয়া কুয়েট ছাত্রলীগের সাবেক সভাপতির (যার বহিস্কারাদেশ প্রত্যাহার করেছিল) স্মৃতিফলক উন্মোচন করে। এই সেই নরপশু যার সামান্যতম বিবেক নেই যে একটা শিক্ষা প্রতিষ্ঠানে মদ্যপানে মারা যাওয়া কারো স্মৃতিফলক লাগানো কতটুকু অশ্লীলতা!

(ডান পাশের মার্ক করা বদমাশই আমাদের ভিসি)
আর এর বিরোধীতাকারী হিসেবে শিক্ষক সমিতি ২ নভেম্বর একটি জরুরি সভার মাধ্যমে কর্তৃপক্ষকে জানিয়ে দেয় ১২ নভেম্বরের মধ্যে স্মৃতিফলকটি সরিয়ে ফেলার। কিন্তু, এই নির্লজ্জ-বেহায়া লোকটির প্রত্যক্ষ হস্তক্ষেপে এই ফলক যা সকল ছাত্রদেরই তিরস্কার করে যাচ্ছে তা রক্ষা করাকে নিজের পবিত্র কর্তব্য মনে করে ঝাপিয়ে পড়েন শিক্ষকদের বিরুদ্ধে। ফলশ্রুতিতে শিক্ষকরা ১৭ তারিখ আরও বৃহৎ পরিসরে আন্দোলনে নামার ঘোষণা দেন। তাঁরা ক্লাস ও পরীক্ষা গ্রহণ ব্যাতীত সকল প্রকার প্রশাসনিক কাজ স্থগিত রাখেন। এবং পরিস্থিতির আরও অবনমন হলে নভেম্বরের ২৮ তারিখ থেকে তিনদিন কোন ক্লাসও না নেয়ার সিদ্ধান্ত নেন শিক্ষকরা। কিন্তু, তবুও এই নোংরা জানোয়ার অবনমিত হয়নি। বেহায়াপনার এই চূড়ায় পৌঁছাতে তাকে প্রত্যক্ষভাবে সহায়তা করে আরেক নির্লজ্জ কুয়েট ছাত্র-কল্যাণ পরিচালক ড. শিবেন্দ্র শিখর শিকদার।
এসব ঘটনাই ছিল শিক্ষার্থীদের আগ্নেয়গিরি হয়ে ওঠার মূল কারণ। যার প্রকাশ পেয়েছে ১ তারিখ রাতে হলে বার্ষিক ফিস্ট আয়োজনে অতি নিম্নমানের খাবার পরিবেশনের পর।

(একুশে হলের প্রভোস্টের রুমের বাইরে অপেক্ষমাণ সাধারণ ছাত্রদের সমাবেশ)
যেখানে জনপ্রতি বাজেট ছিল প্রায় ৯০০ টাকার মত, সেখানে সব মিলিয়ে প্রতি ছাত্র প্রতি ৪০০ টাকাও হবে খাবার পায়নি। তাঁরা এই অনিয়মের কারণ জানতে চায়, জবাব দিতে ব্যর্থ হলে ছাত্ররা হল কমিটিকে (যাদের সবাই ছাত্রলীগের সদস্য) ধাওয়া করে হল থেকে বের করে দেয়  এবং চারজন শিক্ষককে হল অফিসে আটকে রাখেন। পরবর্তীতে রাত তিনটায় উপাচার্য এলে ছাত্ররা তাকে দিয়ে এই মর্মে কাগজে স্বাক্ষর করিয়ে নেন যে ভোজন কমিটির সদস্যদের বিরুদ্ধে শাস্তিমূলক ব্যবস্থা নেওয়া হবে। তারপরই কেবল মুক্তি ঘটে অবরুদ্ধ চার শিক্ষকের।
সূত্র : প্রথম আলো
আর পরদিন রক্তারক্তির ঘটনা ঘটেছে সাধারণ ছাত্রদের মাঝে অগ্ন্যুতপাতের পরবর্তীতে ছাত্রলীগের অপমানের প্রতিশোধ হিসেবে। না হলে, ইঞ্জিনিয়ার হতে আসা একজন ছাত্র সামান্য খাওয়া নিয়ে কিই বা আসে যায়। মোদ্দা কথা ছাত্রলীগ, ভিসির যুগপৎ অনিয়ম, অত্যাচারে অতিষ্ঠ হয়ে সাধারণ শিক্ষার্থীদের এই বিস্ফোরণ।
সাধারণ শিক্ষার্থীদের মারধর করার সময় বাহির থেকে পার্শ্ববর্তী বিএল কলেজ থেকেও ছাত্রলীগ কর্মীদের ডেকে আনে ছাত্রলীগে জানোয়ারগুলো। তারা এসে বিভিন্ন ছাত্রদের সাহায্য করতে যাওয়া শিক্ষকদেরও আঘাত করে। কয়েকজন শিক্ষক আহত হন এ ঘটনায়। ওহ, আরেকটা মজার কথা, প্রথমে ছাত্মরলীগ মঞ্চায়িত করেছিল ভিনদেশী কাহিনী গ্লাডিয়েটরের দৃশ্যপট। আর ঘটনার শেষে ছাত্র কল্যাণ পরিচালক বেহায়া-নির্লজ্জ শিবেন্দ্র শিখর শিকদার ঠিক বাংলা সিনেমার শেষ দৃশ্যের মত পুলিশ ডেকে আনে। আর তার আগেই ছাত্রলীগ নামের সন্ত্রাসী বাহিনী ক্যাম্পাস থেকে নীরবে প্রস্থান করে।

ক্যাম্পাসে অবস্থানরত বিক্ষুব্ধ ছাত্ররা আবারো পরিণত হয় শিকারে। শিকারী এবার রাষ্ট্রীয় পেটুয়া বাহিনী। আর দালাল রূপে কাজ করে ঐ শুকরের বংশধর ছাত্র কল্যাণ পরিচালক শিবেন।

(মাঝের কালো সুয়েটার পড়া মানুষরূপী জানোয়ারটা হল শিবেন)
এরই মধ্যে বিক্ষুব্ধ ছাত্ররা ভিসির বাসায় গিয়ে জড়ো হয়ে ভিসিকে বের হয়ে পরিস্থিতি ঠাণ্ডা করতে বলে। কিন্তু, কাপুরুষ ভিসি তো ঐ দিন সকালেই দে ছুট! ক্যাম্পাস চুলায় যাক গে, আমার কি? স্ত্রী-কন্যা নিয়ে পালিয়ে গেছে। ছাত্রকে ফেলে পালিয়ে গিয়েছে দুই পেটুয়া বাহিনীর হাতে। যদিও পরে এই মিথ্যুক ভিসি নির্লজ্জভাবে তার স্বভাব ধরে রেখেছে এই বলে যে, সাধারণ ছাত্ররা নাকি তার পত্নীকে তার বাসভবন থেকে বের করে দেওয়ার চেষ্টা করে। কিন্তু পুলিশের হস্তক্ষেপের ফলে তা ঘটেনি, কিন্তু তার ১৩ বছর বয়সী মেয়ে নাকি আহত হয়েছে।
অথচ এটা ডাহা মিথ্যা কথা। দুনিয়ার সব নোংরা বস্তুর সাথে তুই পঁচে মরবি আলমগীর। লা'নত তোর উপর। সাংবাদিকরা অনেক ক্ষেত্রেই সাংঘাতিক হয়। এরকমই করেছে প্রথম আলো। আমাদের বিপ্লবী ছাত্রদের বানিয়ে দিয়েছে নারী নির্যাতনকারী। ৪ তারিখের সম্পাদকীয়তে বলা হয়েছে, সাধারণ শিক্ষার্থী হামলা চালালেন খোদ উপাচার্যের বাসভবনে ও প্রশাসনিক ভবনে। তাঁরা উপাচার্যের বাসভবন থেকে বের করে দেওয়ার চেষ্টা করেন উপাচার্য-পত্নীকে। পুলিশের হস্তক্ষেপের ফলে তা ঘটেনি, কিন্তু উপাচার্যের ১৩ বছর বয়সী মেয়ে আহত হয়েছে। [লিংক] 
দুঃখিত প্রথম আলো 
মার খেলাম আমরা, স্বাভাবিক নিয়মেই মামলাও হল আমাদের নামে। বিচারের বাণী যে এখানেও নিভৃতে কাঁদবে, কাঁদতেই হবে ...
চার জন শিক্ষক, এবং অজ্ঞাত পরিচয়ের তিনশ জনের নামে ভিসি মহোদয়(!) মামলা করে বসেন। আর তারই ছত্রছায়ায় ছাত্রলীগের নেতা জুবায়ের আরেকটি মামলা করে। এজাহারে এই পশু বলে, সোমবার বেলা আনুমানিক দুইটার সময় পূর্বপরিকল্পিতভাবে চার শিক্ষকের নেতৃত্বে ৪০ জনএবং অজ্ঞাত বিবাদীরা দলবদ্ধ হয়ে লোহার রড, চাপাতি, রামদা, হকিস্টিক, হাতুড়ি ইত্যাদি দেশি অস্ত্রে সজ্জিত হয়ে অমরএকুশে হলে তাঁরকক্ষসহ (২০৫) অন্যান্য কক্ষে ঢুকে ভাঙচুর ও লুটপাট করে। তারা হলে অবস্থানরত ছাত্রদের এলোপাতাড়িভাবে মারধর করে শরীরের বিভিন্ন অংশে জখম করে।’ ...
তোর বাপ আলমগীর, শিবেনের মত সব শিক্ষক হলে শিক্ষক নামটা এতদিনে একটা ঘৃণাবাচক শব্দ হত। তুই একদিন আস্তাকুঁড়ে নিক্ষিপ্ত হবি জুবায়ের। তোর মা, সন্তান বলে হয়ত তোকে কিছু করবে না, কিন্তু তোর অনাগত প্রজন্ম ধিক্কার দিয়ে তোর মুখে থুথু ছিটাবে। সেদিন আসছে।
‘স্যাররা পূর্বপরিকল্পিতভাবে এ ঘটনা ঘটিয়েছেন। মারামারির সময় আমি উপস্থিত ছিলাম। পরিস্থিতি নিয়ন্ত্রণের চেষ্টা করতে গিয়ে দু-একজনেরগায়ে হাত তুলেছিলাম।’ সে আরও বলে, ‘আমাদের বিরুদ্ধে হামলা করার অভিযোগ সম্পূর্ণ মিথ্যা ও বানোয়াট। আসলে যুদ্ধাপরাধীদের বাঁচাতে সারা দেশে জামায়াত-শিবির-বিএনপি সম্মিলিতভাবে অপতৎপরতা চালাচ্ছে। তারা দেশের বিভিন্ন শিক্ষাপ্রতিষ্ঠানে অস্থিরতা সৃষ্টি করছে। তারই অংশ হিসেবে কুয়েটে এই তৎপরতা চালিয়েছে।’
কারও ঘটে যদি বুদ্ধি থাকে তাইলে এই উক্তি থেকেই, বুইঝা নিবে আওয়ামী লীগের শত্রু এই ছাত্রলীগ।

যাইহোক, সেদিন '০৭ ব্যাচের এক ছাত্রকে মারার সময় ছাত্রলীগের পশুরা শ্লোগান দিচ্ছিল "জয় বাংলা, জয় বঙ্গবন্ধু!" হে ধরণী দ্বিধা হও, আমাকে গ্রাস কর। আমি দুঃখিত বঙ্গবন্ধু। আপনার নামে মুক্তিযুদ্ধের চেতনায় বিশ্বাসী আরেকজন ছাত্রনেতাকে মারছে আপনারই প্রতিষ্ঠিত ছাত্রলীগ। এটা ভাবতেই আমি অভিসম্পাত করছি এসব বন্য জানোয়ারদের উপর। গজব নামুক এদের জীবনে। আপনার নামে এরকম রক্তের নহর বয়ে যাওয়া দেখে আপনি কি আপনার পুত্রের মতই "মোনায়েম খার পোলার মতও হইস না" বলে শাসন করতেন না? বুঝতে পারছি পিতা, খুব কষ্টে আছেন আজকাল।
এখন আর কোন কিছু নিয়া আশা লাগে না, হতাশ হয়ে যাচ্ছি দিনকে দিন। আগে ছাত্র রাজনীতির পক্ষে অনেক কিছু বলতাম, এখন আর কিচ্ছু বলি না। কারণ, ছাত্র নামধারী এই সন্ত্রাসীরা শুধু আজকেই না, অনেক আগে থেকেই রক্ত ঝরিয়ে যাচ্ছে সাধারণ ছাত্রদের। তখন অবশ্য এভাবে ভিন্ন মোড়কে রাজনীতিটাকে দেখা হয়নি। আমি জানি না, আর কত মায়ের সন্তানের শরীর থেকে রক্ত শুষে নেবে এই ছাত্রনামধারী সন্ত্রাসীরা? আর কত? আগে নাকি দেবতাদের উদ্দেশ্যে বলি দেয়া হত মানুষকে, ছাত্রলীগ তুমি আর কয়টা মানুষের রক্তপান করবে?
তবুও, আশাবাদী এই আমি স্বপ্ন দেখে যাই। আমি স্বপ্ন দেখি ভিসি আলমগীর, ছাত্র কল্যাণ পরিচালক শিবেনের পদত্যাগ। আমি স্বপ্ন দেখি ছাত্রলীগের নর্দমার কীটগুলোর শাস্তি এবং অতি অবশ্যই তা হল ক্যাম্পাস থেকে বহিস্কার। আমি স্বপ্ন দেখি, এই দেশের মাটিতে থাকবে না কোন রাজনৈতিক সংঘাত। আমি স্বপ্ন দেখি বাংলার মাটিতে মৌলবাদ, সাম্প্রদায়িকতার উৎপাটনের। আমি স্বপ্ন দেখি জামাত শিবিরকে পাকিস্তানে এক্সপোর্টের। আমি স্বপ্ন দেখি ছাত্র রাজনীতি নিষিদ্ধ করে প্রতিটা ভার্সিটিতে খোলা হবে ছাত্র সংসদ। আমি স্বপ্ন দেখি ছাত্র সংসদে হবে কল্যাণমুখী, দেশের জন্য মঙ্গলজনক আলোচনা। আমি স্বপ্ন দেখি ... 
যাইহোক, প্রধানমন্ত্রীকে আর কতবার বলব, সামলান আপনার ছাত্রলীগ। আপনাদের বেঁধে দেয়া যোগ্যতার প্রমাণ দিয়েই পড়তে এসেছিলাম ইঞ্জিনিয়ারিং। কিন্তু ইঞ্জিনিয়ার হতে এসে, লাশ হয়ে আমার মায়ের কাছে ফেরত যেতে চাই না, প্রধানমন্ত্রী। আমাদের এই ছোট্ট দাবিটুকু কি আপনার কানে পৌঁছায় না? কত দূরে থাকেন আপনি? খুব, খুব জানতে ইচ্ছে করে।
ব্লগে আসা কয়েকজন কুয়েটছাত্রের কান্না :
১) রক্তাক্ত হৃদয়ে কুয়েট আমার
২) কাঁদল ছাত্র,কাঁদল শিক্ষক। কুয়েট (পর্ব-১)
৩) কুয়েটের একজন আসামী বলছি
নাম প্রকাশে অনিচ্ছুক,
একজন কুয়েটিয়ান।

ছবি: 


 



