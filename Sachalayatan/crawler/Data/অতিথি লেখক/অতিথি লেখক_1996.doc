একটু স্বস্তি ও রোমান্টিকতা : বর্ষাকে বাঙালির স্বাগতম 




বাংলাদেশ বহুরূপী ছয় ঋতুর এক অপার প্রাকৃতিক সৌন্দর্যমন্ডলীত দেশ। বর্ষাকাল, আষাড় ও শ্রাবনের সমন্বয় তার একটি রূপ | দীর্ঘ ভ্যাপসা গরমের পর একটু স্বস্তি, শান্তি ও রোমান্টিকতা নিয়ে আসে বাংলার মাটিতে রিম ঝিম অঝর ধারা হয়ে | যার স্থায়ীত্ব হয় জুন মাসের মাঝামাঝি থেকে মধ্য সেপ্টেম্বর অব্দি | এই সময় গগন জুড়ে ঘন কালো মেঘের সমাবেশ, প্রায়শই সূর্যের দেখা না পাওয়া, দমকা বাতাস, বজ্র সহ বিদ্যুত চমকানি, জলাশয়-নদীগুলো প্রভৃতির কানায় কানায় থৈ থৈ জলে পূর্ণতা - বাংলার ঋতুর বৈশিষ্ট্যের অন্যতম | দক্ষিন-পশ্চিম বঙ্গোপসাগরে সৃষ্ট অগাধ বাষ্পজনিত কারনে আমাদের দেশে প্রচুর বৃষ্টিপাত হয়ে থাকে | 
বাঙালির ঐতিহ্যে, জীবনে বর্ষার একটি বিশেষ আবেদন রয়েছে যেটা এখন বাংলার সাধারণ ঘরে ঘরে পালিত হচ্ছে | আর তাই দেশের বিভিন্ন সাংস্কৃতিক সংগঠনগুলো ১৫ই জুন (বাংলা বর্ষপঞ্জি অনুসারে পহেলা আষাড়) দেশব্যাপী বর্ষাকে বরণ করতে মনোজ্ঞ কিছু অনুষ্ঠানের আয়োজন করে | তারমধ্যে এই দিনটিকে স্মরণীয় করে রাখতে ঢাকা শহরজুড়ে নীল আর সাদা রঙের সংমিশ্রণে বিশ্ববিদ্যালয়ের কলা বিভাগ চত্বরে উদীচীর পরিবেশনাটি ছিল প্রানবন্ত | বর্নাঢ্য এই অনুষ্ঠানটির প্রধান আকর্ষণ ছিল কবি গুরু, বিদ্রোহী কবি, ডি এল রায় রচিত আধুনিক ও লোকগাথা সমন্বয়ে বর্ষাসঙ্গীত, কবিতা আবৃত্তি ও নৃত্য পরিবেশন |

