কিভাবে আন্ডারগ্রাডে রিসার্চ করতে হয়?



কিভাবে আন্ডারগ্রাডে রিসার্চ করতে হয়?
[আবারো সেই পুরান কথা, সবার মতামত ও পরামর্শ শেয়ার করাই প্রধান উদ্দেশ্য]
প্রতিবছর দেশের সব বিশ্ববিদ্যালয়ে [পাব্লিক,প্রাইভেট]প্রায় প্রিতিটি বিষয়েরই চতুর্থ বর্ষের ছাত্ররা একটা থিসিস করে। চতুর্থ বর্ষের ছাত্র মানে তার জানাশোনা হলো তিন বছরে পাশ করে আসা অনেক গুলা কোর্স। সেই সাথে  ল্যাব/সেশোনাল, টার্ম প্রজেক্ট টাইপের কিছু ছোট ছোট কাজ করতে হয়েছে। তিন বছর পার করে চতুর্থ বর্ষে এসে সব কোর্সের সাথে থিসিসটাও একটা ৩-৪ ক্রেডিটের কোর্সই মনে হয়।
আন্ডার গ্রাডের বাচ্চাপোলাপান দিয়ে রেভুল্যাশনারি কিছু করা যাবে না এটা আমি মানতে নারাজ। যেমন ধরুন এসিএম টাইপের প্রোগ্রামিং কন্টেস্টে ছাত্রদেরকে বলা হয়না যে বাবারা এ সেমিস্টারে প্রোগ্রামিং কন্টেস্টে তোমাদের ৪ ক্রেডিটের কোর্স। ছাত্ররা নিজেরাই রাতের পর রাত জেগে প্রব্লেম সল্ভ করে। কেঊ এটা গ্রেডের জন্য করে না। ক্যারিয়ার/চাকুরিও তখন টার্গেট থাকে না। তাইলে পাগলের মত খাটে কেন? রাগিব ভাই ভাল বলতে পারবে। আমার কথা হল আন্ডার গ্রাড রিসার্চে এরকম কিছু করা চাই। সবার মাঝে এ চরম উদ্দীপনা চাই। সবাই বলেন এটা কেম্নে করা যায়? ক্লাসের প্রথম ১০-১৫ জনের কথা বাদ দেন। প্রত্যেক ক্লাসেই কিছু ছাত্র থাকবেই যারা Self-Motivated.আমি এদের কথা বলছি না। আমার কথা হল যারা ওভারাল সাধারন ছাত্রদের কথা।
থিসিসে সাধারণত একজন সুপারভাইজার এর আন্ডারে কাজ করতে হয়। বেশীর ভাগ ক্ষেত্রেই অধ্যাপকেরা থিসিস টপিক অফার করে,আর ছাত্ররা সেসবে কাজ শুরু করে। একজন ভাল সুপারভাইজার পাওয়া যে কত ভাগ্যের তা "নামেই সুপারভাইজার"  টাইপের শিক্ষকদের সাথে যারা কাজ করছেন তারা ভালই জানেন। আর একজন ভাল টিচার বা ভাল রিসার্চার মানেই ভাল সুপারভাইজার নয় এটা চরম সত্যি কথা।
আর প্রথম থেকেই থিসিসের ফলাফলকে অবশ্যই পাব্লিকেশনে রুপ দেয়ার টার্গেট রাখা ঊচিত । তাই বলে সাপ লুডু না। তাই লিটারেচার রিভিঊ (এর আগে আপনার রিসার্চে এরিয়াতে কি কি কাজ হয়েছে) তা বের করে জানাটা খুব জরুরী। নইলে চাকা পুরাবিষ্কার হবে। তাই ফাহিমের মত বলি Google Scholar ইঊজ করা শিখতে হবে। 
রাগিব ভাই, ফারুক হাসান ভাই এবং আরো অনেকে "রিসোর্স নাই" এর সমাধান বিস্তারিত দিয়েছেন এখানে। সব হয়ত পাবেন না। যা চাইবেন সেটাই শুধু পাবেন না। তাই বলে হতাশ হবেন না। সিনিয়রদের সাহায্য নেয়া যেতে পারে। Google এ একটু ধৈর্য নিয়া বসলে অনেক পেপার ফ্রি পাওয়া যায়।
Google থেকে আপনার যে পেপারটি ভাল বলে মনে হল তা সাইটশীর বা সায়েস্নডিরেক্ট এ ফ্রি না পেলে, Author এর নাম বা তার ল্যাব বা তার ভার্সিটি দিয়া গুগুলে সার্চ দেন। অথবা ডিরেক্ট Author কে মেইলও দিতে পারেন। একান্ত না পেলে লিংক দিয়ে সিনিয়র কাউরে (যার Access আছে) মেইল দিন। পরিচিত কেঊ না থাকলে সচলায়তন থেকে একজনাকে চোখ বন্ধ করে বাছাই করে নিন।
আমি শুধু ভাবি আজ থেকে মাত্র দশ বছর আগে যখন Google ছিল না তখন মানুষ লিটারেচার রিভিঊ করতে কি পরিমান কষ্ট করতে হত।
আপনারা অনেকেই আন্ডারগ্রাড এ থিসিস করেছেন, এখন মাস্টার্স বা পিএইচডি করছেন। আপনাদের কি আমার মত মনে হয় না যে ইশ যদি ঐভাবে ট্রাই করতাম, ইশ আগে জানলে থিসিসটা কত চমতকার করা যেত। আমাদের এসব যখন আমরা বুঝতে পারি তখন হয় আমদের জুনিয়র ব্যাচের পোলাপান আমদের মত নাভিশ্বাস ফেলে, হাহুতাশ করে। কি করা যায় বলেন তো?
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%61%74%75%6c%69%75%74%40%67%6d%61%69%6c%2e%63%6f%6d%22%3e%72%61%74%75%6c%69%75%74%40%67%6d%61%69%6c%2e%63%6f%6d%3c%2f%61%3e%27%29%3b'))

