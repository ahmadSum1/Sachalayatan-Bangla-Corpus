দ্বৈতাচার



সচলে আমার প্রথম লেখা। হাত কাঁপছে। সাত বছর ধরে সচল পড়ছি। লেখার সাহস করিনি কখনো। কত বড় বড় লেখক এখানে! কিন্তু 'নারী সপ্তাহের' আহবানে আজ আর পাঠক হয়ে বসে থাকতে পারলাম না। বানানে খুব কাঁচা আমি, বিশেষ করে 'র' আর 'ড়'। সময় অভাবে অভিধান দেখে ঠিক করে নিতে পারলাম না বলে দু:খিত। তাই সম্ভব হলে বানান ভুলগুলো ধরিয়ে দিতে তুলিরেখাকে অনুরোধ করব।
যৌন আক্রমনের ঘটনাগুলো কমবেশি একই রকম। আমারা মেয়েরা নিজের বাড়িতে, পড়শীর বাড়িতে, বাসে-ট্রেনে, কাছের বা দূরের মানুষ দ্বারা কম বেশি একই রকমের যৌন আক্রমনের শিকার হই। নববষর্ের ন্যাকার জনক ঘটনা এবারে একরকমের আলোরণ তৈরী করেছে। আমার মনে হয়, দলগত যৌন হামলার কারণ বিশ্লেষণ করা ভীষণ প্রয়োজন। ব্যক্তিগত যৌন আক্রমনের ঘটনা গুলোর মধ্যে সেই দলগত হামলার কারণের কিছুটা আঁচ পাওয়া যেতে পারে। তাই এখানে আমার একটি ব্যক্তিগত অভিজ্ঞতার কথা লিখে, যৌন আক্রমনের অন্তত একটি কারণ বিশ্লেষণ করার চেষ্টা করব। 
আমার জন্ম একটি স্বচ্ছল শিক্ষিত পরিবারে। পারিবারিক অহং বোধ ব্যক্তি মানুষ হিসেবে আমার না থাকলেও, আমি সারা জীবন শুনে ও দেখে এসেছি আমার বৃহত্তর পরিবারের শ্রেষ্ঠত্বের গল্প। যেখানে অনেকেই মুক্তিযোদ্ধা, আমার মা সহ অধিকংশ নারীই সরকারি/বেসরকারি চাকরীজীবি, এমনকি কেউ কেউ বাংলাদেশ মহিলা পরিষদের সক্রিয় সদস্য ছিলেন ও আছেন। 
আমার বয়স যখন চার বছর। আমি আমার তেইশ বছরের (আন্দাজ) কাজিনের যৌন লালসার শিকার হই। লোকটির যৌনাঙ্গ আমার শিশু যোনিতে প্রবেশ করেনি, কিন্তু স্পশর্ করেছে, একই সময়ে একের অধিকবার। আমি আজও জানিনা যৌন আক্রমনের বিভিন্ন তড়িকায় একে কি ধষর্ণ বলে গণ্য করা হবে কি না? বয়স কম থাকলেও সম্পূণর্ ঘটনাটি (ঘটনার পূবর্ে আমি কোথায় ছিলাম, কি করছিলাম এবং ঘটনা ঘটার সময়) পুঙ্খানূপুঙ্খ আমার মনে আছে। হতে পারে ব্যাপারটা আমার সাথে কেন ঘোটল আমি সবসময় তা বোঝার চেষ্টা করেছি তাই। ঘটনা ঘটার পরে ওই লোকের ঘর থেকে আমি কি একা বের হয়ে আসি, নাকি গৃহকর্মী আমাকে বের করে নিয়ে আসেন সেটা আর মনে করতে পারি না। ঘটনা কি ঘন্টা ব্যপি ঘটেছে না কি অল্প সময়ের জন্য, সেটাও মনে নেই (ওই বয়সে কি আর আমার সময় জ্ঞান ছিল!)। মনে পড়ে ওই সময়টাকে খুব দীঘর্ মনে হয়েছিল। কি ঘটছে ব্যপারটা বুঝতে আমি কৌতুহলি ছিলাম। কেন ঘটছে সেটাও বুঝতে চেষ্টা করছিলাম। তবে যা ঘটছে সেটা যে স্বাভাবিক কিছু না, সেটা কেমন করে জানি তখনই টের পাচ্ছিলাম। 
ছোট্ট আমার সাথে যে এমন একটা ঘটনা ঘটেছে, তা আমাদের বৃহত্তর পরিবারে জানাজানি হয়। যদিও ঠিক কতটুকু তারা জানতে পারেন আমার জানা নাই (আমরা যৌথ পরিরার ছিলাম না, সকলে হাঁটা দূরত্বে থাকতাম)। এই ঘটনাকি আমি নিজেই কাউকে বলি, নাকি অনেকদিনের গৃহসহকারী অন্যদের বলেন সেটাও স্পষ্ট মনে করতে পারি না। তবে স্পষ্ট মনে আছে জানাজানির পরে আমার মা বলেন "তোমর সাথে এমন করসে আমাকে বল নাই কেন? চল তোমাকে সাবান দিয়ে ধোয়ায় নিয়ে আসি।" আমি খুব ভয় পাই ও মনে করি খুব খারাপ কিছু হয়েছে। আরো ভয়ে কুঁকরে যাই যখন সাবান দিয়ে আমার প্রাইভেট পাটসর্ ধোয়া হয়। পরবতর্িতে আমার মার সাথে আক্রমণকারীর মার তীব্র বাকবিতন্ডা শুনতে পাই। তখন আমি আরো ভয় পাই ও নিজেকে দোষারোপ করি, যে আমার জন্যই হয়ত এমন গন্ডোগোল লাগল! পরে একটু বড় হলে গৃহসহকারীর কাছে শুনেছি আক্রমণকারী আমার মার কাছে মাপ চায়। এছাড়া আজ পর্যন্ত পরিবারের কেউ আমাকে এব্যপারে কিছু জিজ্ঞেস করেনি বা এ নিয়ে কেউ আর কোন কথা বলেনি। যেন এমন কিছুই কখনও হয়নি। 
সময়ে সবাই ব্যপারটা ভুলে গিয়ে 'সুখে শান্তিতে' (!) বসবাস করতে থাকে। এমনকি  পাঁচ অথবা ছয় বছর বয়সে ওই লোকের হলুদে শাড়ি পরা ছবিও আমার আছে। তবে মনে পড়ে বিয়ের পরদিন নতুন বউ দেখতে গেলে, আমার হঠাৎ ইচ্ছা করে মেয়েটাকে তার স্বামীর কৃতকমর্ের কথাটা বলতে, কিন্তু বলতে পারিনি। প্রথমত সে যদি মনে করে আমি বানিয়ে বলছি সেই লজ্জায়। আর দ্বিতীয়ত সে যদি বিয়ের পরদিনই সংসার ছেড়ে চলে যায় আর সবাই আমাকে দোষারোপ করে সেই ভয়ে। একসময় আমরা ওই এলাকা ছেড়ে চলে আসি আর ওই লোকটি বউ নিয়ে আমেরিকা চলে যায়। আর সমস্ত ঘটনাটা এতদিন ধরে ঠিক একটা শুশুকের মতন, আমার মনে ভেসে ওঠে আবার ডুবদেয় আবার ভেসে ওঠে। কিন্তু কাউকে সেকথা বলি না। এ যেন এক নিসিদ্ধ অধ্যায়।
২০০৮ সালে, ওই লোকের নিউইয়কের্র ছোট্ট ফ্ল্যাটে যেখানে কিনা সে দুই মেয়ে ও বউ নিয়ে থাকে, মা সহ একরাত বেড়িয়ে আসি। সেই সময় ওই লোকের দুই টিনএজ মেয়ের দিকে তাকিয়ে আমি তাকে মন থেকে ক্ষমা করে দেই। কিন্তু তারপর আমার মধ্যে এক ব্যপক মানসিক পরিবর্তন আসে। আমি যাদেরকে আর সহজ ভাবে নিতে পারি না - তারা হোল আমার কাছের পরিবারবর্গ। ২০০৯ সাল থেকে একে একে তাদের সবার কাছ থেকে আমি দূরে সরতে থাকি। আমি কিছুতেই আর তাদেরকে ক্ষমা করতে পারি না। পেছনে তাকালে দেখি ছোটবেলার সেই 'নিষিদ্ধ অধ্যায়' আমার স্বভাবে, যৌন আচরণে, পুরুষকে বিশ্বাস করায়, কাউকে একান্তভাবে ভালবাসতে পারায়, বেশ প্রভাব ফেলে গেছে।
আমি মনে করি, যৌন আক্রমণের অন্যতম কারণ 'দ্বৈতাচার', অর্থাৎ 'দ্বৈত' আচরণ। জাতিহিসেবে আমরা বেশ 'ডাবল স্ট্যন্ডার্ড' নিয়ে চলি। যেটা যৌন আক্রমনের জন্য উর্বর ক্ষেত্র তৈরী করে। আমরা নারী স্বাধীনতার জন্য প্ল্যকার্ড নিয়ে রাস্তায় দাঁড়াই, অন্যদিকে ঘরে থাকা যৌন আক্রমণকারীর অন্যায়ে চোখবুজে থাকি। তাকে সামাজিক ভাবে ত্যাগ করা তো দূরের কথা, উল্টো তার সাথে হাত মিলিয়ে চলি। ঘটনা ধামা চাপা দেই। আক্রান্ত শিশু বা মানুষটার সাথে এমন আচরণ করি যেন সেটা তার দোষ, অথবা ব্যপারটা তার জন্যই খুব লজ্জার। এজন্য একসময় আক্রান্ত শিশুটি বা মানুষটিও ব্যপারটাকে আপাত দৃষ্টিতে 'কিছুই ঘটেনি' মনে করে। অথবা লজ্জার কারণ ভেবে নিজেকে দোষারোপ করে। অনেকেরই হয়ত ভীতরে ভীতরে মারাত্মক মানসিক ক্ষতি হয়ে যায়, খালি চোখে আমরা যেটা দেখতে পাই না। 
ছেলে-মেয়ে নিবর্িশেষে পারিবারিক পরিধিতে নিরাপত্তা বিধানের প্রধাণ দায়িত্ব পরিবারের। কোন কারণে পরিবার তাতে ব্যর্থ হলে যেকোন মূল্যে পরিবারকে আক্রান্ত সদস্যটির পাশে থাকতে হবে। যৌন আক্রমন যতটা না শারীরিক তারথেকেও বেশি মানসিক। এসময় পরিবারের সমর্থন ছাড়া মানুষ ভঙ্গুর হয়ে পড়ে আত্মবিশ্বাসহীন হয়ে পড়ে। যেই পরিবার নিজের সদস্যদের উপর যৌন হামলার পরে পাশে দাঁড়াতে অক্ষম সেই পরিবার যত শিক্ষিতই হোক, শত ধিক্কার তাদের। একারণেই নববর্ষের যৌন হামলার ঘটনার পরে আমি রাষ্ট্রের বা ঢাবির ভিসির আচরণের চাইতেও, শারিরীক ও মানসিক ভাবে যে নারীরা আক্রান্ত হয়েছে তাদের পরিবারের আচরণ নিয়ে বেশি চিন্তিত ও সংকিত হচ্ছি। আশাকরি আর কেউ না হোক তাদের পরিবার যেন তাদের পাশে থাকে। তাদের পরিবার যেন তাদেরকে উল্টা দোষারোপ না করে। তারা যেন অন্তত তাদের মানসিক দু:খটা পরিবারের কাছের মানুষের সাথে ভাগ করে নিতে পারে।  শুধু মাত্র প্রাতিষ্ঠানির শিক্ষা যৌন আক্রমণকে প্রতিহতো করতে পারবে না। এর জন্য চাই সাহসের সাথে 'দ্বৈতাচার' বা 'দ্বৈত-আচরণ' পরিহার।

