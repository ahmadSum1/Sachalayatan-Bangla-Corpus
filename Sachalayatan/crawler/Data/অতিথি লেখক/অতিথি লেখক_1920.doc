নব্য উপনিবেশবাদ ও পরিবর্তিত সমাজ মনঃস্তত্ব



বাংলাদেশের যে রাজনৈতিক সংষ্কৃতি বর্তমানে গড়ে উঠেছে তা প্রাতিষ্ঠানিকভাবে যে লুটেরা শ্রেণীর চরিত্র পূর্নাঙ্গভাবে ধারন করেছে এ কথা আজ নির্মম সত্য। দূর্নীতি আজ সমাজে প্রাতিষ্ঠানিক রূপ লাভ করেছে। প্রধান দুটি রাজনৈতিক দলের শ্রেণী চরিত্র মূলতঃ একই হলেও এটা ঐতিহাসিক সত্য নয়। বিভিন্ন ধারার সবচেয়ে লুটেরা শ্রেনীর  লোকগুলো সামরিক ও বেসামরিক আমলা ও মধ্যস্বত্বভোগী মধ্যবিত্ত সাম্রাজ্যবাদের দালাল বুদ্ধিজীবিদের নেতৃত্বে বাংলাদেশের শুরু থেকেই সংগঠিত হয়েছে। এরাই অগনতান্ত্রিক সরকার ব্যবস্থার রূপকার, ধারক ও বাহক যা এদের শ্রেণী চরিত্র টিকিয়ে রাখার জন্য চরমভাবে অপরিহার্য। এরাই কৌশলগতভাবে সর্বহারা, শ্রমজীবি ও কৃষক ইত্যাদি নিন্মবর্গীয় শ্রেণী থেকে দালাল সৃাষ্টি করে এবং এইসব দালালদের অর্থনৈতিক শ্রেনী-উত্তোরণ ঘটায়। এসব দালালের মাধ্যমেই সাম্রাজ্যবাদী নেটওর্য়াক নিন্মবর্গীয় মানুষের উপর একচ্ছত্র নিয়ন্ত্রিত অর্থনৈতিক শৃঙ্খল তৈরির মাধ্যমে শোষনমূলক এক অসম অর্থনৈতিক ব্যবস্থা বহমান রেখেছে।
এ শৃঙ্খলে গরিবের হাত-পা সব সবয়ই বাঁধা তাই ভোটের রাজনীতিতে সবসময়ই এদেশের  লুটেরা অংশই জয়ী হয়েছে। এক নব্য জমিদারী প্রথায় প্রজারা সব সময়ই মেনে নিয়েছে প্রভু ও তাদের পালিত দালালদের প্রতারনা ও জালিয়াতি। এই জালিয়াত শোষকরা নব্য-উপনিবেশ কায়েমের মাধ্যমে কয়েকশ বছরের পুরোনো আর্ন্তজাতিক শোষক চক্রকে এক প্রায় অনতিক্রম্য শক্তিতে পরিণত করেছে। বড় বড় সাম্রাজ্যের উপনিবেশিক শাষন ও প্রতিনিধিত্ব তাদের এদেশীয় দালালদের হাতে হস্তান্তরের মাধ্যমে সাবেক প্রকাশ্য উপনিবেশিক শক্ষি মূলতঃ নব্য-উপনিবেশ বহাল রেখেছে। এ পরোক্ষ শোষন যে কম পুঁজিতে বেশী লাভজনক ব্যবসা  আর সে অনুসিদ্ধান্ত যে সত্য তা উপলব্দির পর সাম্রাজ্যবাদীরা তাদের এদেশীয় দালালদের উপর আর্শিবাদের হস্তকে চিরস্থায়ীভাবে প্রসারিত করে। এই নব্য-উপনিবেশে এক ছাপোষা কিন্তু শক্তিশালী মধ্যবিত্ত শ্রেণীর  উদ্ভব ঘটে যারা মূলতঃ সাম্রাজ্যবাদী অর্থনৈতিক ব্যবস্থা তথা পুঁজিবাদের বিভিন্ন শাখা-প্রশাখা থেকে রস সংগ্রহ করে পরগাছা হিসেবে বেঁচে থাকে। উপনিবেশিক আমল থেকেই এরা শক্তিশালী হয়ে উঠতে শুরু করলেও ক্রমে এরা নব্য উপনিবেশিক আমলে চরম পুঁজিবাদের বিকাশে মূখ্য সহায়ক অঙ্গ হিসেবে আবির্ভূত হয়। কেননা এলিটদের পরগাছা হিসেবে এরা শাষক শ্রেণীর অবিচ্ছেদ্য অংশ নিজেদেরকে দেখার মানসিকতা লাভ করে যা এদের দালাল চরিত্রকে আড়াল করে দেয় আমলা, রাজনীতিবিদ, বুদ্ধিজীবি, ব্যবসায়ী ইত্যাদি উপাধি নিজ নিজ সুবিধানুযায়ী নিজেদের মদ্ধ্যে বন্টন করে নেয়ার মাধ্যমে। যেহেতু সাম্রাজ্যবাদের দালাল গোষ্ঠী থেকে মধ্যবিত্ত শ্রেণীর বিকাশ এরা সবসময়ই অগনতান্ত্রিক শাষন ব্যবস্থার লেজুরবৃত্তির মাধ্যমে শ্রেণী উত্তোরনের চেষ্টা চালিয়ে যায়। কেননা উপনিবেশ অগনতান্ত্রিক শাষন ও সাম্রাজ্যবাদ একে অন্যের আষ্টে পিষ্টে বাঁধা। এই মধ্যবিত্ত গোষ্ঠীই মূলতঃ নিন্মবর্গের সাধারন মানূষকে ধোঁকা দেয়ার কাজটি করে থাকে। নব্য-উপনিবেশ আমলে এরা এত শক্তিশালী যে সাম্রাজ্যবাদের স্থানীয় প্রধান এজেন্ট ও প্রশাসক এদের মধ্য থেকেই বেছে নেয়া হয়। তাই স্বাধীনতাত্তোর বাংলাদেশে বিভিন্ন সময় এই দালাল চক্রের মাধ্যমে অগনতান্ত্রিক শাষনকে স্থায়ী রূপ দেয়ার ক্রমাগত চক্রান্ত দেখতে পাই কখনও মুসলিম লীগ, কখনও বিএনপি, কখনও জাতীয় পার্টি আবার কখনওবা জামাত নামক সাম্রাজ্যবাদের তোষক বিভিন্ন দূবৃত্ত চক্র দ্বারা অবৈধভাবে ক্ষমতা দখলের প্রচেষ্টা থেকে।এই দালাল গোষ্ঠীই ১৯৭৫ সালের পর বেশীরভাগ সময় জুড়ে এদেশের রাষ্ট্র ক্ষমতায় অধিষ্ঠিত ছিল। 
নিন্মবর্গের মানুষদের কথা যে অবদমিতই থেকে গেছে তা কিন্তু নয়। এদেশের রাজনীতিতে মূলত দুটি ধারাঃ আওয়ামী লীগ ও এন্টি আওয়ামী লীগ লুটেরা ও দালাল নেতৃত্বাধীন ধারা ছিল প্রথম থেকেই।  দূর্বল নেতৃত্ব, বিচ্যুতি, বিবৃতিবাজ আর্মড চেয়ার (armed chair) ও বড় বড় কথা বলা পলিটিশিয়ান এবং সুবিধাবাদীদের কারনে এক সময়কার বড় ধারার বাম রাজনীতি ক্রমশ ম্রিয়মান।  ফলে মুক্তিযুদ্ধের চেতনায় বিশ্বাসী, ধর্মনিরপেক্ষতাবাদী, সমাজতন্ত্রী ও গনতন্ত্রের চেতনায় বিশ্বাসী সব শ্রেণীর সাধারন জনগনের আস্থা অর্জন করে ৬০ এর দশকেই চুড়ান্ত জনপ্রিয়তা অর্জন করে মুক্তিযুদ্ধের নেতৃত্বদানকারী দল আওয়ামী লীগ। স্বাধীন বাংলার রূপকার মহান নেতা বঙ্গবন্ধু শেখ মুজিবর রহমানের রাজনৈতিক দর্শনই আওয়ামী লীগের এ জনপ্রিয়তার মূল কারন। বঙ্গবন্ধুকে নিয়ে হাজার পাতা লিখলেও তা শেষ হবেনা। যাহোক, বঙ্গবন্ধু মানুষের আস্থার মর্যাদা রেখেছিলেন বলেই বাকশাল গঠনের মাধ্যমে একটি কল্যাণমূলক আদর্শ রাষ্ট্র গঠনের প্রাথমিক কাজ শুরু করে দিয়েছিলেন। তিনি তাঁর কাজ শেষ করে যেতে পারলে বাঙালী আজ হয়ে উঠত পৃথিবীর বুকে এক মহান জাতি। অবসান হতো ২ শত বছরেরও অধিককাল স্থায়ী সাম্রাজ্যবাদী শোষনের। বাংলার মুক্তিকামী জনগন হয়ে উঠত পৃথিরীর সব শোষিত ও বঞ্চিত মানুষের অনুপ্রেরনা। তা হয়নি, তার আগেই হয়েছে ১৫ আগষ্ট ট্র্যাজেডি। 
আতংকিত সাম্রাজ্যবাদী অপশক্তি তাদের এদেশিয় দালালদের সহায়তায় ক্ষমতা দখলের মাধ্যমে মুক্তিকামী মানুষের সপ্নের বাংলাদেশকে শুরুতেই গ্রাস করে নেয়  এবং পরের ২১ বছর এদেশীয় দালাল ও তাদের বিদেশী প্রভূরা এদেশে চালায় নির্বিচার লুটপাট। এসময় দালাল চক্র তৃণমূল পর্যন্ত এজেন্ট নিয়োগের মাধ্যমে তাদের ক্ষমতা কাঠামোকে আরো শক্তিশালী করে এবং অপপ্রচার চালিয়ে ধোঁকা দিয়ে জনগনকে কাছে টানার চেস্টা করে। কিছটা সফলও হয়, একশ্রেণীর মানুষকে বিভ্রান্ত করে দলে টানতে সক্ষম হয়। এসময়ই এদেশে ধনী আরো ধনী হয়েছে, উল্টোদিকে গরিব আরো গরিব হয়েছে। দেশের প্রায় অর্ধেক মানুষ চরম দরিদ্রসীমার নীচে জীবন-যাপন করতে বাধ্য হয়। টানা দীর্ঘ ২১ বছরের হরিলুটের ফলে সমাজ মনস্তত্বে আসে ব্যাপক পরিবর্তন। দূর্নীতি সমাজের ও রাষ্ট্রের সর্বস্তরে প্রাতিষ্ঠানিক রূপ লাভ করে, অনেক ক্ষেত্রে অনিয়মই নিয়ম বলে সমাজ ও রাষ্ট্রে পরিগনিত হতে থাকে। অবৈধ অর্থ উপার্জন করার মানসিকতা ছাত্র ও যুবসমাজের একাংশকে আচ্ছন্ন করে ফেলে। চরম বেকার সমস্যা ছাত্র ও যুবসমাজের মনস্তত্বে চরম নেতিবাচক প্রভাব ফেলে, দলে দলে তরুন সহজে ধনী হবার আশায় ভাড়াটে সন্ত্রাসী হিসেবে দালাল শ্রেণীর কর্মচারি বনে যায়। ফলে সন্ত্রাস, চাঁদাবাজী, টেন্ডারবাজী, খুন-খারাবি সহ বিাভন্ন অপরাধ পেশা হিসেবে জনপ্রিয় হতে থাকে, সেই সাথে ধীরে ধীরে সমাজ নিয়ন্ত্রন ব্যবস্থা ভেঙে পড়ে। সাম্রাজ্যবাদী লুটেরা সংস্কৃতি বিক্ষেপিত (diffused) হয়ে এক দ্রুত পচনশীল সমাজের জন্ম দিলেও বড় অংশ তখনও আদর্শ বিচ্যুত হয়নি। আওয়ামী লীগ নেতৃত্বাধীন মুক্তিকামী জনগন এসময় উপলব্ধি করে যে দালাল চক্র পচনশীল এ সমাজে তাদের ক্ষমতা পাকাপোক্ত করতে তাদের পুরোনো কৌশল (common strategy) প্রহসনের নির্বাচন আয়োজনের চক্রান্তে লিপ্ত। এর পরিপ্রেক্ষিতে আওয়ামী লীগের নেতৃত্বে এক গনআন্দোলন গড়ে ওঠে। তারপরও দালাল চক্র ১৯৯৬ সালের ১৫ ফেব্রুয়ারী একদলীয় প্রহসনের নির্বাচন আয়োজন ও সম্পন্ন করে।  ফলে গনআন্দোলন দূর্বার অসহোযোগ আন্দোলনে পরিনত হয় ও গন অসহযোগীতার মুখে দালাল চক্র ক্ষমতা ছাড়তে বাধ্য হয়।  আওয়ামী লীগ নির্দলীয় তত্ত্বাবধায়ক সরকারের অধীনে অনুষ্ঠিত নির্বাচনে জয়লাভ করে সরকার গঠন করে। যদিও এবারও নীল নকশার নির্বাচনের মাধ্যমে গনরায় পাল্টে দেয়ার ষড়যন্ত্র হয় এরং দুষ্কৃতিকারীরা কিছুটা সফলও হয়, তারপরও গনপ্রতিরোধের মুখে তাদের পক্ষে নির্বিচার কারচুপি করা সম্ভব হয়নি। গনআন্দোলনের সময় আওয়ামী লীগ এক ঐতিহাসিক ভুল করে বসে। ৭১’র পরাজিত মৌলবাদী অপশক্তি বাংলাদেশে তাদের রাজনৈতিক বৈধতা সামাজিকভাবে প্রতিষ্ঠিত করতে ৯৬’র গনআন্দোলনে শরিক হয়। আওয়ামী লীগ নেতৃত্ব এই অপশক্তির দূরাভিসন্ধি অনুধাবন করতে ব্যর্থ হয়। এর জন্য এদেশের জনগনকে পরবর্তী সময়ে অনেক বেশী মূল্য দিতে হয়েছে। স্বাধীনতা বিরোধী অপশক্তির পাশাপাশি মধ্যবিত্ত সুবিধাবাদী আমলাদের একাট অংশ তাদের শ্রেণী চরিত্র অক্ষুন্ন রেখে তাদের কৌশল (strategy) পরিবর্তন করে জনতার মঞ্চে যোগদান করে রাতারাতি আওয়ামী লীগার বনে যায় । সাম্রাজ্যবাদী ষড়যক্ত্রের ফলাফল সমাজ পচনের জীবানু আওয়ামী লীগকে সময়ের পরিক্রমায় অনেকটা গ্রাস করে নেয়। নতুন প্রজন্মের কর্মীদের অনেকেই ক্ষত-বিক্ষত সমাজের প্রচলিত লুন্ঠন ব্যবস্থাকেই সহজে ক্ষমতাবান রাজনৈতিক এলিট শ্রেণীতে উত্তোরনের কৈৗশল হিসেবে ধারন করতে থাকে। এরা মুক্তিযুদ্ধের ও কল্যাণ রাষ্ট্রের চেতনা থেকে বিচ্যুত হয় এবং সাবেকী আমলের দুবৃত্তদের প্রতিচ্ছবি হিসেবে আর্বিভূত হয়। দলটির মধ্যে ঘাপটি মেরে থাকা কিছুসংখ্যক সাম্রাজ্যবাদী ভূত আবারো ৭২-৭৫ সালের ভূমিকায় আর্বিভূত হয়ে স্বরুপে ফিরে আসে ও লুটপাটে নেতৃত্ব দিতে থাকে। আওয়ামী নেতৃত্ব এদের  দমন করতে পূর্বের মত দারুনভাবে ব্যর্থ হয়। অনেকক্ষেত্রে সরকার প্রধান ও দলীয় সভাপতিকে এদের সন্ত্রাসের কাছে জিম্মি মনে হতে থাকে। দুই আমলেই এর প্রধান কারণ অবশ্য সাম্রাজ্যবাদী আগ্রাসন পরবর্তী সময়ের সামাজিক বিশৃংখলা ও ফলাফলস্বরূপ জনগনের একাংশের নৈতিক বিপর্যয়। সম্ভাব্য কার্যকারণ সম্পর্ক পর্যালোচনা করলে দেখা যায় যে, সাম্রাজ্যবাদী নিপিড়ন, শোষন ও বঞ্চনা থেকে দৃশ্যত মুক্তির পরবর্তী কিছুকাল জনসংখ্যার একটি অংশের (পিড়নজনিত কারনে মানসিকভাবে হতাশাগ্রস্ত মুক্তি সংগ্রামী ও চরম নিপিড়িত মানুষ) নৈতিক বিপর্যয় অস্বাভাবিক নয় যা সেই অংশের মানুষের স্থায়ী মনস্তত্বে পরিনত হতে পারে যার সুযোগ গ্রহণ করে সাম্রাজ্যবাদী শক্তি ও তাদের অনুগত দালালরা। এই সমাজ মনোস্তত্ব স্বাধিনতা পরবর্তী বাংলাদেশ ও উত্তর উপনিবেশিক আফ্রিকার বিভিন্ন দেশে দেখতে পাই। যাহোক, নব্য আওয়ামী লীগার ও প্রশাসনে লুকিয়ে থাকা দালালরা আওয়ামী লীগের শর্ষের ভুতদের সাথে একাত্ব হয়ে গনরাজনীতিতি চরম নৈরাজ্যকর অবস্থা সৃষ্টি করে। এদের সহযোগীতায় ও এদের অবৈধ পুঁজির ব্যবহার করে সমাজ ও রাষ্ট্রের সব স্তরে বিশৃংখলা সৃষ্টির মাধ্যমে জনগনের সরকারের বিরুদ্ধে পুনরায় ষড়যন্ত্র শুরু করে সাম্রাজ্যবাদী অপশক্তি। এক গভীর ষড়যন্ত্রের অংশ হিসেবে প্রধানমন্ত্রীর দফতর, সচিবালয়, নির্বাচন কমিশন থেকে শুরু করে তৃণমুল পর্যায় পর্যন্ত সব স্তরে এজেন্ট নিয়োগের মাধ্যমে নিজেদের আখের গোছাতে থাকে, সেই সাথে মিথ্যা ও বানোয়াট তথ্য ও উপাত্ত সরবরাহের মাধ্যমে প্রধানমন্ত্রী তথা আওয়ামী লীগ সভাপতিকে দেশের প্রকৃত অবস্থা সম্পর্কে বিভ্রান্ত করা হয়।   ফলে এদেশের সাধারন মানুষের মুক্তির স্বপ্ন ধীরে ধীরে ফিকে হতে থাকে। সমাজ মনস্তত্বে আবার লাগে ধাক্কা। সাধারন পার্টি কর্মী ও নিন্মবর্গের মানূষের কণ্ঠস্বর (subaltern voice) রোধ করা হয়। বিভ্রান্ত হয় সাধারন মানুষ - অনেকেই আওয়ামী লীগ ও দালাল গোষ্ঠীর কেন পার্থক্য খুঁজে পায়না।  এক অস্থির সমাজ মনস্তত্বের সুযোগে সাম্রাজ্যবাদীরা পরবর্তী সাধারন নির্বাচন সামনে রেখে একদিকে জনমনে আওয়ামী বিরোধী মনভাব গড়ে ও আওয়ামী লীগকে ইসণাম ধর্ম বিদ্বেষী অপপ্রচার করে ধর্মীয় মৌলবাদী ও প্রতিক্রিয়াশীল গোষ্ঠীর মাধ্যমে সাধারন মানুষের আবেগের সাথে প্রতারনা করার কৌশল গ্রহন করে এবং দেশব্যাপী ইসলামী জঙ্গিবাদীদের নেটওর্য়াক গড়ে তোলার চেষ্টা করে। অন্যদিকে, সাধারন নির্বাচনের সময় অবৈধ পুঁজির ব্যাপক বিনিয়োগ ও রাষ্ট্রযন্ত্রের বিভিন্ন স্তরে থাকা এজেন্টদের সাহায্যে ইলেকশন ইঞ্জিনিয়ারিংয়ের মাধ্যমে পুনরায় রাষ্ট্রক্ষমতা দখলের চেষ্টা করে। আবারও সফল হয় সাম্রাজ্যবাদী ষড়যন্ত্র। রাষ্ট্র ক্ষমতা দখলের সব কারিগরী ষড়যন্ত্র   (conspiracy mechanism) সফল করার মাধ্যমে ২০০১ সালের আবার রাষ্ট্রক্ষমতা কেড়ে নেয় পুরোনো লুন্ঠনকারী চক্র।  শুরুতেই এবার তারা পরিকল্পনা করে গনহত্যা চালিয়ে আওয়ামী লীগের কণ্ঠস্বরকে চিরতরে রুদ্ধ করে দেয়ার, দেশব্যাপি হত্যা করা হয় হাজার হাজার আওয়ামী লীগ নেতা কর্মীকে, আত্মগোপনে যেতে বাধ্য হয় হয় লক্ষ লক্ষ আওয়ামী লীগ নেতা কর্মী। চরম ধর্মান্ধতার বর্গিপ্রকাশ ঘটায় ধর্মীয় মৌলবাদী অপশক্তি। সংখ্যালঘু সম্প্রদায়ের উপর নেমে আসে চরম নির্যাতন। লক্ষ লক্ষ সংখ্যালঘুর ঘর-বাড়ী জ্বালিয়ে দেয়া হয় ও সম্পত্তি জবর দখল করে নেয়া হয়। দেশব্যাপি ধর্ষিত হয় কয়েক হাজার নারী যাদের বেশীরভাগই ছিল সংখ্যালঘু। রাষ্ট্রীয় পৃষ্ঠপোষকতায় দুষ্কৃতিকারীদের নির্বাচন পরবর্তী এ চরম সন্ত্রাসে অসহায় হয়ে পড়ে সাধারন মানুষ।  প্রধানমন্ত্রীর পুত্রদ্বয় ও তার বন্ধুগনের, তার ভাই-বেরাদারদের এবং দলীয় নেতাদের নজিরবিহীন দৌরাত্বে এদেশ পরিণত হয় হীরক রাজার দেশে। রাস্ট্র আর জনগন পরিচিত হয় নজিরবিহীন সব অভিজ্ঞতার সাথে। চোরাচালানকারী হয় লাঠিপেটা মন্ত্রী। টাকার কুমির বনে যায় আরো অনেক নাম না জানা লোক। এই লুটেরা সরকার আর তার দোসর জামায়াতে ইসলামী হাসিল করতে থাকে যার যার স্বার্থ। জামায়াতের পৃষ্ঠপোষকতায় প্রথমবারের মত জঙ্গিবাদ মাথাচারা দিয়ে ওঠে এদেশে। অন্যদিকে দূর্বল বিরোধী দলকে আবার গোছাতে থাকেন শেখ হাসিনা। যেহেতু একই মুদ্রার ভিন্ন পিঠ হিসেবে তারা আগেই চিহ্নিত হয়েছে, সাধারন সমর্থক ও জনতা তাতে সাড়া প্রদান করেনি। শুরু হয় রাজনৈতিকভাবে দেউলিয়া সরকার ও বিরোধীদলের ক্ষমতার দ্বদ্ধ। বিরোধীদল রাজনৈতিকভাবে দেউলিয়া হলেও তাদের রাজনৈতিক অবস্থান জামাত তথা মৌলবাদ ও জঙ্গিবাদ বিরোধী। জামাত উপলব্ধি করতে সক্ষম হয় যে, শেখ হাসিনাকে হত্যা করতে পারলেই রাজৈেনতিকভাবে দেউলিয়া আওয়ামী লীগকে খতম করা সম্ভব। আর এতেই প্রতিষ্ঠা করা সম্ভব হবে ধর্মভিত্তিক বাংলাদেশ রাস্ট্র। অন্যদিকে তারা হটকারী বিএনপির নিয়ন্ত্রক চক্রকে বোঝাতে সক্ষম হয় যে শেখ হাসিনাকে শেষ করতে পারলেই সারা জীবন ক্ষমতায় থাকার পথ পরিস্কার। ২১ আগষ্ট ২০০৪ সংগঠিত হয় বাংলাদেশের ইতিহাসের অন্যতম নারকীয় রাজনৈতিক হত্যাকান্ড। ষড়যন্ত্রকারীরা সফল হয়নি, সৌভাগ্যক্রমে বেঁচে যান শেখ হাসিনা। সবকিছু মিলে দেশে যে অরাজকতা তৈরী হয় তাতে জনগনের কাছে নগ্ন হয়ে পড়ে বিএনপি-জামাতের আসল চেহারা। 
৭৫ পরবর্তী ক্রমশ অধঃপতিত রাজনীতি আওয়ামী লীগকে নষ্ট করলেও এবং ক্রমশ লুন্ঠনজীবিদের বিচরনক্ষেত্রে পরিনত হলেও বাংলাদেশ নামের আমাদের এই রাস্ট্রের জন্মেলাভের যে আবেগ, তা থেকে এদেশের জনতা কখনও আওয়ামী লীগকে বিচ্ছিন্ন করে দেয়নি। যদিও একথা আজ প্রামানিত সত্য যে আওয়ামী লীগ সব সময়ই জনতার আবেগের সাখে বিশ্বাসঘাতকতাই করেছে। যাহোক, বিএনপি-জামাতের দূঃশাষনে অতিষ্ট জনগনকে নিয়ে আবার সংগঠিত হয় আওয়ামী লীগ। জনগনের অবশ্য যাবার অন্যকোন জায়গাও ছিলনা। এদেশে মানুষের কথা ভাবে, মানুষের জন্য  রাজনীতি করে এমন নেতা আর দল যে নেই। শুরু হয় দুই দল ধোকাবাজের ক্ষমতার দ্বদ্ধ। একদল চালাতে থাকে লুন্ঠন আর একদল করে হরতাল। এ হরতাল ছিলনা মানুষের অধিকার আদায়ের উদ্দেশ্যে, ছিল পরবর্তী লুন্ঠনকারী হিসেবে আর্বিভূত হতে। ফলাফল যা হবার তাই হলো, শুরু হলো সংঘাত। নব্য উপনিবেশবাদীরা এ সুযোগটাই খুঁজছিল। অনেকদিন থেকেই তৃতীয় শক্তির খোঁজ করছিল, কেননা লুটেরা হলেও রাজনৈতিক সরকারের মাধ্যমে সব সময় সব সুবিধা আদায় করা কষ্টকর। রাজনৈতিক লুটেরা প্রাতিপক্ষগুলোকে একমঞ্চে এনে কাজ করানো অনেক সবসময়ই কঠিন, এটা তারা বুঝতে সক্ষম হয়েছিল। কেননা বৃহত্তরভাবে উদ্দেশ্য এক হলেও ক্ষমতার লড়াইয়ে সাম্রাজ্যবাদের স্থানীয় এজেন্টরা পরস্পর বিভিন্ন দল-উপদলে বিভক্ত হয়ে নিজেদের মধ্যে প্রতিযোগিতায় লিপ্ত থাকে। নব্য উপনিবেশিক দেশগুলোতে এরা বিভিন্ন বড় রাজনৈতিক দলগুলোর নেতা হিসেবে নিযুক্ত হয় সাম্রাজ্যবাদী শক্তির মেকানিজমে। এরাই জনগনের সাথে ধোকাবাজীর স্থানীয় নীল নকসা প্রনয়ন করে। সাম্রাজ্যবাদী শক্তির সুতোর টানে এরা পুতুল নাচে। আবার সাম্রাজ্যবাদী শক্তিগুলোও কৌশলগত ও বানিজ্যিক স্বার্থে একে অন্যের উপনিবেশ দখলের আবিরাম চেষ্টা চালিয়ে যায়। ১/১১ পূর্ববর্তী বাংলাদেশে সাম্রাজ্যবাদী শক্তিগুলোর ক্রিয়াশীল পক্ষগুলোর মধ্যে সবগুলো অর্ন্তঃদ্বন্ধ ও বহির্ঃদ্বন্ধই সক্রিয়ভাবে ক্রিয়াশীল হয়ে উঠেছিল। ফলে সাম্রাজ্যবাদী স্বার্থ ব্যাহত হতে থাকে ও প্রাধান্য বিস্তারের চেষ্টারত অন্য নব্য সাম্রাজ্যবাদী শক্তি দ্বারা চ্যালেঞ্জের সমুক্ষিন হয়। এই পরিস্থিতিতে প্রাধান্যবিস্তারকারী মার্কিন নেতৃত্বাধীন সাম্রাজ্যবাদী শক্তির পূর্বপরিকল্পনানুযায়ী তৃতীয় পক্ষকে সামরিক বাহিনীর এজেন্টদের মাধ্যমে রাস্ট্র ক্ষমতায় অধিষ্ঠিত করে। শুরু হয় সিভিল এজেন্ট দ্বারা পরিচালিত সামরিক এজেন্টের সমর্থনপুষ্ট অন্তবর্তীকালীন সরকারের নামধারী এক নজিরবিহীন শাসন। এই সুযোগের অপেক্ষাতেই ছিল প্রতিদ্বন্ধী  অন্য এক নব্য সাম্রাজ্যবাদী আঞ্চলিক উদিয়মান শক্তি। বাংলাদেশের জনগনের বড় একটা অংশ আঞ্চলিক এই সা¤্রাজ্যবাদীদের বিরোধী বিভিন্ন ইস্যুতে। বিগত রাজনৈতিক সরকারগুলোকে এরা বাগে আনতে না পারলেও সামরিক বাহিনীতে, তথাকথিত বুদ্ধিজীবি নামধারী সিভিল (!) সোসাইটিতে, বেসামরিক আমলা হতে আর রাজনীতিবিদদের মাঝ হতে ব্যাপকভাবে এজেন্ট নিয়োগ করতে সক্ষম হয়। রাজনৈতিক সরকারহীনতার সুযোগে এদের পোষা বলয়টিও সরকারে প্রভাবশালী হয়ে উঠতে সক্ষম হয়। এ পরিস্থিতি আর দক্ষিন এশিয়ার রাজনৈতিক আধিপত্যের ভারসাম্যের কথা মাথায় রেখে আঞ্চলিক আধিপত্যবাদী শক্তিটির সাথে পশ্চিমারা উইন-উইন গেম (Win-win game) খেলার সিদ্ধান্ত নেয়। শুরু হয় এদেশে উত্তর উপনিবেশিক সাম্রাজ্যবাদের নতুন মেরুকরন। নতুন লেজুর রাজনৈতিক দল গঠনের কৌশল ব্যর্থ হয়, স্থানীয় দালালদের মধ্য থেকে যোগ্য (!) নেতার অভাবে। বিশ্লেষন করে দেখা হয় স্বাভাবিক নির্বাচন হলে পুরোনো লুটেরা দুই গোষ্ঠীর মধ্যে যে জয়লাভ করবে তাদের সাথেই নতুন করে সমঝতা করাটাই লাভজনক। নির্বাচন হলো। আওয়ামী লীগ জিতল। আবার নতুন বিভ্রান্তিতে ভোট দিল এদেশের জনগন। আগের চেয়ে অনেক বেশী শক্তি নিয়ে গঠন করল সরকার। আবার প্রতারিত হল এদেশের মানুষ। আবার একই লুন্ঠনকারীদের কবলে দেশ। এখানে এখন বেঁচে থাকা দায়। ধোকাবাজদের বিলাসিতা এখন বাংলাদেশ মধ্যম আয়ের দেশ হবে। তাই আগের চেয়ে অনেক বেশী গতিতে ধনী আরো অনেক অনেক ধনী হচ্ছে। যেভাবেই হোক গড় আয়তো বাড়ছে ! হোক না গরিব আরো গরিব, বাংলাদেশ মধ্যম আয়ের দেশ তো হবে !  এটা এখন হিরক রাজার দেশ। ন্যায় বিচারহীনতার দেশ। বিচার বর্হিভ’ত হত্যার দেশ। শেয়ারবাজার লুটের দেশ। খুনি মওকুফ পাবার দেশ। সীমান্তে ফেলানীদের মেরে সীমানার কাঁটাতারে ঝুলিয়ে রাখার দেশ। গনপিটুনিতে ছাত্ররা মরে যাবার দেশ। স্কুলের শিশুরা আকাতরে গরু-ছাগলের মত মরে যাবার দেশ। বিনা শর্তে তেল-গ্যাস-বন্দর ইজারা দেবার দেশ, বিনা শর্তে অন্যরা ট্রানজিট পাবার দেশ। শত শত বিশ্ববিদ্যালয় আর লক্ষ লক্ষ মাস্টারর্স পাশের দেশ ! আরো কত কত কিছুর দেশ। 
নব্য উপনিবেশবাদের চুড়ান্ত শিকার এখন বাংলাদেশ। নব্য উপনিবেশবাদ আজ আমাদের সমাজ মনঃস্তত্বে যে পরিবর্তন এনেছে, তা নতুন প্রজন্মের মধ্যে ভ্রান্তিকে সত্য বলে বোঝার বোধ তৈরী করেছে। আমাদের জীবনাচরন আর সংস্কৃতিকে করেছে এলিয়েন। শঠতাই  হলো আমাদের আচরন এখন। পশ্চিমা দৃষ্টিভঙ্গি আর ফ্যাশন হলো এখানকার মানুষের জাতে ওঠার রাস্তা। আসলে ওদের চোখে আমরা ক্লাউন। কত বোকা আমরা ব্যক্তি স্বার্থে দেশকে বিক্রি করি। আসুন আবার তরুন প্রজন্মকে সংঘবদ্ধ করি। বলি ওদের আমাদের এ পরাধিনতার কাহিরুখে দাঁড়াও বাংলাদেশ। আবার যেতে হবে যুদ্ধে এদেশের সব তরুনদের। দেয়ালে পিঠ আমাদের ঠেকা। এখনই সময়। এসো সবাই, শামিল হই নতুন বিপ্লবে। পৃথিবীর বুকে আমরা হই সব শোষিত আর বঞ্চিত মানুষের নতুন প্রেরনা।
লেখকের নাম  Saif Jewel

