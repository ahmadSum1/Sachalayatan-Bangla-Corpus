অজানা ঠিকানা



স্তব্ধ চারিদিক,ঘন কুয়াশা 
পীচ ঢালা রাজপথ ধরে আমি হেঁটে চলেছি একা একা ।
খোলা চুলগুলো উড়ছে, হিম শীতল ঠাণ্ডা হাওয়া
অদ্ভুত সুন্দর কিছু মুহূর্ত,অস্পষ্ট কিছু ভাল লাগা ।
ধোঁয়া ধোঁয়া কুয়াশা আধো আলো আধো ছায়া ;
গন্তব্যহীন পথ ধরে আমার এ হেঁটে চলা ।
ঐ শিশির ভেজা নরম ঘাসের চাদরে ,
আমার কত স্মৃতি পরে রয়েছে অনাদরে ।
মনের পর্দায় উঠল ভেসে, আমার শৈশব ;
কিশোরী মনের লাজুক স্বপ্নে ঘেরা আমার কৈশোর ।
সেই কানামাছি ভোঁ ভোঁ যারে খুশী তারে ছো ,
কোথায় সেই দিনগুলি হারিয়ে ফেলে এসেছি ;
আর খুঁজে পাইনা ।
সময় ভুলে দিগন্ত জুড়ে ঘুরে বেড়ানোর দিনগুলি,
কোথায় ফেলে এসেছি,কে জানে কোন অজানায় ;
ঠিক কতদিন ধরে কতটা পথ হেঁটে এসেছি জানি না ।
তন্দ্রাচ্ছন্ন আমি শুধু হেঁটে চলেছি
খুঁজে পেতে আমার অজানা ঠিকানা ।
শারমীন শারমীন

ছবি: 


 



