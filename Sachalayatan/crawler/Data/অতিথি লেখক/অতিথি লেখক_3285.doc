পরকীয়া / নাজমুস সামস



পরকীয়া / নাজমুস সামস
তবে কি আমরা কেউ স্ত্রীকে ভালবাসি না
নাকি আরো বেশী ভালবাসতে গিয়ে
ভেঙ্গে দেই অন্য রমনীর মন
এই যে বিকল্প ভাবনা ঢুকিয়েছে
রিয়েল এস্টেট সমাজ
তার কোন কুড়েঁঘর নেই
বিদ্যুৎ বাতিতে সে বোঝে না প্রদীপের সুর
কৃত্রিম আলোয় সব কিছুই নিজের মতো
দেখার ইচ্ছায় হাত পুড়িয়ে দেয় বেনারসী শাড়ির
খাওয়ার জন্য বাঁচা  এই কাঁটাচামচ সংসারে
কেউ হাত দিয়ে সারে না আহার।
তাতে হাতের দু:খ  না থাকলেও
পুড়ে যায় আবেগের সংসার
ইন্জিনিয়ার হই
শল্যচিকিৎসক বানাই
তাতে ডাক্তারের ভিজিট বাঁচলেও
বেড়ে যায় দুষ্ট ক্ষত!
এর ওর কাছ থেকে ধার নিয়ে
কত লুকাব নিজের অভাব
‘আরও বেশী ভালবাসা’ ভুলে গিয়ে
ভালবাসার গজ বাড়িয়ে দেই এক রমনীর মনে

