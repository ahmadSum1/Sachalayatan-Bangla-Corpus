কাল্পনিক প্রচ্ছদের কল্পিত কবিতা



কবি এবং নবীতে আদতে খুব একটা পার্থক্য নেই। 
তবুও নবীকে - কবি বললে
নবীর আঁতে ঘা লাগতেই পারে;
নবীকে তো আর কবির মতো অলস হলে চলে না। 
অন্যদিকে ভাবুন একবার:
কবিকে - নবী বললে
ব্যাটাদের অহংকার
মাতারীর দেমাগে রূপান্তরিত হয় কত দ্রুততায়। 
তাই,
কবি এবং নবীতে আদতে খুব একটা পার্থক্য না থাকলেও
বাধ্য হয়ে এই দুই কল্পিত চরিত্রদের
কবি আর নবী নামেই ডাকতে হচ্ছে। 
সমস্যাটা লুকিয়ে
দেবদূত আর ফেরেশতা নামকরনের ভেতরেও।
মজাটা হলো:
মানুষ হয়ে জন্মে মানুষের ভাষায় কথা বলার
বাধ্য বাধকতার যন্ত্রনাটা
কবি এবং নবী -
দুই কল্পিত চরিত্রের ঘাড়েই
সমানুপাতিক।

