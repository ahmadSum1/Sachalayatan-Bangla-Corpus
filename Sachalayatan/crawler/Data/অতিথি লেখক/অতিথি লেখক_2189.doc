অ্যামেলিয়া



প্রকাশক জর্জ পাটনাম একজন বৈমানিকের আটলান্টিক অতিক্রমের অভিজ্ঞতার আলোকে লেখা বই প্রকাশ করবেন। যেহেতু সমস্ত পৃথিবীর মনোযোগ থাকবে তার দিকে, তাই তাকে হতে হবে আকর্ষনীয় একজন মহিলা, এবং অবশ্যই বৈমানিক। চ্যালেঞ্জ লুফে নেয় অ্যামেলিয়া। কিন্তু বাঁধ সাধে অতীত  ইতিহাস, ইতোমধ্যে আটলান্টিক পাড়ি দিতে গিয়ে প্রান হারায় তিন জন মহিলা বৈমানিক। তাই অভিযানে সে স্বয়ং চালকের আসনটি পাবেনা, অভিযানের দায়িত্ব দক্ষ চালক বিল ও স্লিমের, তবে তাদের কমান্ডার হিসেবে থাকবে অ্যামেলিয়া প্যাসেঞ্জারের আসনে, আর লিপিবদ্ধ করবে তাদের ভ্রমন কাহিনী। প্রকাশকের অনুরোধে সেবার আটলান্টিক এভাবেই পাড়ি দিতে হয় তাকে। বিভিন্ন সময়ে একে একে অর্জন করে বিভিন্ন উচ্চতা ও গতিতে বিমান চালনার রেকর্ড।  কিন্তু শৈশবে একদিন উড়ন্ত জাহাজ দেথে আর সপ্তম জন্মদিনে বাবার দেয়া একটা গ্লোব পেয়ে শুরু হয়েছিল যার স্বপ্ন দেখা তাকেতো উড়তে হবে আকাশে সত্যিকার অর্থেই, ছুঁতে হবে উচ্চতা ততটাই যেখানে আকাশ আর সাগর কে আলাদা করা যায়না। এবারে একাই যাবে সে। আত্ম প্রত্যয়ী অ্যামেলিয়া অতঃপর পেয়েও গেলো প্রথম মহিলা ট্রান্স-আটলান্টিক বৈমানিক এর খেতাব।  আকাশ চষে বেড়াবার দৃপ্ততায় দানা বাঁধা স্বপ্নেরা তাকে ততদূর তাড়িয়ে বেড়ায় যতদূর অব্দি তাঁর গন্তব্য। আরো মুক্ত হওয়া চাই। পুরো পৃথিবী প্রদক্ষিন করতে হবে এবার। জুন, ১৯৩৭ । সে নিয়ে নিল তাঁর জীবনের সব থেকে বড় চ্যালেঞ্জ। সহযোগী বৈমানিক ফ্রেড নুনান কে সাথে নিয়ে মিয়ামী থেকে শুরু হয় তাঁর যাত্রা। ফেলে এসেছে গাম্বিয়া, মালি, পাকিস্তান, ইন্ডিয়া, ব্যাঙ্কক হাজার হাজার মাইল পথ। আর মাত্র তিন দিনের পথ উড়তে হবে তাঁকে, পৌছে যাবে ক্যালিফোর্নিয়া, বিশাল পরিক্রমের স্বপ্ন সত্যি হতে চলেছে। অধীর অপেক্ষায় আরেক প্রান্তে বসে আছে প্রিয়তম জর্জ। হঠাৎ শুরু হয় প্রতিকুল আবহাওয়া, ‘ইলেক্ট্রা’ তখন প্যাসিফিকে। ডিরেকশন ফাইন্ডারের সাথে যোগাযোগ বিচ্ছিন্ন হয়ে যায়, জ্বালানীও শেষের পথে। প্যাসিফিকে পথ হারায় ইলেক্ট্রা।       
১৯৩৭ এর ২ জুলাই তারিখে প্রশান্ত মহাসাগরের কোথাও হারিয়ে যায় অ্যামেলিয়া এ্যারহার্ট এবং তার সহযোগী ফ্রেড নুনান। স্মরনকালের সবচেয়ে বড় উদ্ধার তৎপরতা চালিয়েও সমাধান হয়নি ‘ইলেক্ট্রা’র অন্তর্ধান রহস্যের। 
অ্যামেলিয়া এ্যারহার্ট এর প্রত্যয়ী ও স্মরনীয় জীবন এবং ভালোবাসার আলোকে সুসান বাটলার এর ‘ইস্ট টু দ্য ড্যন’ এবং মেরী লভেল এর ‘দ্য সাউন্ড অব উইংস’ বইয়ের    কাহিনী অবলম্বনে মিরা নায়ার এর “অ্যামেলিয়া” একটি অনবদ্য চলচিত্র। শেষ থেকে শুরু  হয় চলচিত্রের কাহিনী। আদ্যোপান্ত গল্পের অগ্রগতি এবং হিলারী সোয়াঙ্কের চিরাচরিত গভীর অভিনয় বিশেষ ভাবে লক্ষনীয়। জর্জ পাটনাম চরিত্রটি আপন সাতন্ত্র্য মন্ডিত। এবং সেই সাথে জিন ভিদাল, গোর, ফ্রেড নুনান, বিল, স্লিম চরিত্র গুলোর পরিস্ফুটনও বেশ সহজ ও স্বাভাবিক।
ঐতিহাসিক প্রেক্ষাপট, কাহিনীর ধারাবাহিকতা, সংলাপ, চিত্র ধারন সবমিলে মনে রাখার মতো একটি চলচিত্র।
--- নুশান
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6a%66%2e%65%6e%74%6f%6d%2e%62%72%72%69%40%67%6d%61%69%6c%2e%63%6f%6d%22%3e%6a%66%2e%65%6e%74%6f%6d%2e%62%72%72%69%40%67%6d%61%69%6c%2e%63%6f%6d%3c%2f%61%3e%27%29%3b'))

