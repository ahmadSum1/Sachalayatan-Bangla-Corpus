রাঙ্গামাটির পথে লো...





	[ডিস্ক্লেইমার : সচলে অনেক বাঘা বাঘা ফটুরে আছে। তাদের ফটুক দেখলে অন্য ফটুক দেখতে মঞ্চায় না। তারপরেও সাহস করে আমার অ-ছবি গুলো আপ্নাদের পাতে দেওয়ার দুঃসাহস দেখাচ্ছি।]

	গত আগস্টে আমরা চারজন ফেনী-নিঝুম দ্বীপ-চট্টগ্রাম-রাঙ্গামাটি-বান্দরবন-কক্সবাজার জয় করতে বের হলাম। আমাদের পরিকল্পনার ভুলে নিঝুম দ্বীপ অদেখাই থেকে গেল। তো যাই হোক ফেনীতে বন্ধুর বাড়িতে এক রাত থেকে চট্রগ্রাম গেলাম। চট্রগ্রাম ঘুরে পাহাড়ীকা-ই চড়ে রাঙ্গামাটি। গাড়ি থেকে লেক-পাহাড় পরিবেষ্টিত রাঙ্গামাটি দেখে এক কথায় বলা চলে বাকরুদ্ধ হয়ে গেলাম। তখন ছিল রমজান মাস। পুরো রাঙ্গামাটিতে পর্যটক বলতে আমারা চারজন। রাতে থাকার জন্য পর্যটনে হানা দিলাম। আমাদের পরম দূর্ভাগ্য যে বউ ছাড়া হানিমুন কটেজে রাত্রিযাপন করতে হলো।




	দুপুরে খেয়েদেয়ে রাজবন বিহার ও রাজবাড়ি ঘুরতে গেলাম।



	রাতের আলোকিত রাঙ্গামাটি দেখে চোখ জুড়িয়ে গেল। পাহাড়ী মেনু দিয়ে রাতের খাবার খেলাম। পাহাড়ী খাবারের স্বাদ এখনো আমার মুখে লেগে আছে। রাত দশটার দিকে কটেজে ফিরে গেলাম ঝুলন্ত সেতুতে। এর মাঝেই এক পশ্লা বৃষ্টি হয়ে গেছে। চারদিক ঘন অন্ধকারে ঢাকা, শীতল বাতাস, নিঝুম নিস্তব্ধতার মাঝে সেতুতে যে রাত্রিকালীন আবহের সৃষ্টি হয়েছিল তা কখনো ভুল্বার নয়।

	পরদিন খুব ভোরে ঘুম থেকে উঠে সোজা সেতুতে চলে গেলাম। এইরকম সুন্দর সকাল আমি খুব কম দেখেছি।



	নাস্তা সেরে বোটে চড়ে সুবলং এর উদ্দেশ্যে যাত্রা করলাম। এতক্ষন লেক দেখেছি মাটি থেকে। লেকের মাঝ খানে এসে মনে হল একে লেক নয় বরং সমদ্র বলা উচিত।



	দুই পাশে সবুজ পাহাড় মাঝ খানে লেকের সবুজ জল, সুবলং যাওয়ার এই পথটাকে মনে হবে সবুজ স্বর্গ।



	দুর থেকে সুবলং ঝর্ণা



	 

	অবশেষে সুবলং ঝর্ণা।ঝর্ণার ঠান্ডা জলে দেহ এলিয়ে দিলাম।



	চঞ্চলা ঝর্ণা



	পেদা টিং টিং এ দুপুরে খেয়ে শহরে ফিরে এসে কাপ্তাই ড্যাম দেখতে চল্লাম। রাঙ্গামাটি- কাপ্তাই ড্যাম নতুন রাস্তাটি এককথায় অসাধারণ। রাস্তাটির প্রতি বাঁকে বাঁকে, প্রতি চড়াই উৎরাই এ ছড়িয়ে আছে উত্তেজনা আর রোমাঞ্চ।



	পরী



	রাঙ্গামাটি এসে এই পথে না আসলে রাঙ্গামাটি ভ্রমন অসম্পূর্ন থেকে যাবে। মামা খালুর অভাবে কাপ্তাই ড্যাম দেখা হলো না। ফেরার পথে আসাম বস্তি ব্রীজ থেকে রক্তিম সুর্যাস্তের দৃশ্য কাপ্তাই ড্যাম না দেখার কষ্টকে ভুলিয়ে দিল।



	সূর্য বিদায়



	রাতে ওরজিনাল লোকাল কাপ্তাই লেকের জল দিয়ে ডিনার পর্ব শেষ করে দে ঘুম।পরদিন খুব ভোরে অতি কষ্টে ঘুম থেকে উঠে বান্দরবন এর উদ্দেশ্যে যাত্রা। বিদায় রাঙ্গামাটি- স্বাগতম বান্দরবন।
লাল কমল
pronaya@yahoo.com

