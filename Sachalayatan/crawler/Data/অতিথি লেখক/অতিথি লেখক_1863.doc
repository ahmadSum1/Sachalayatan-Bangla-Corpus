তাই আমি কুম্ভকর্ণ , অতিবুদ্ধিমান কাক কিংবা গণ্ডার হয়েই থাকতে চাই



আমরা আবার উত্তেজিত হয়ে উঠেছি । এবার আমরা হারিয়েছি আমাদের এমন দু জন বুদ্ধিজীবী কে যাদের স্থান অপূরণীয় । আমাদের এই উত্তেজনা কিছুদিন চলবে  তারপর আমরা আবার ঝিমিয়ে পরবো। আমাদের আসলে কিছুই করার নেই। এমন করে এক একটি ঘটনা ঘটবে আমরা উত্তেজিত হয়ে চেঁচামেচি করবো । তারপর কিছু দিন পর উত্তেজনা প্রশমিত হলে নিজের কাজে বাস্ত হয়ে পরব । আবার কিছু ঘটবে আবার চেঁচাব । আমন করে আবার, আবার বারবার । আমাদের চোখের সামনে সামনে তারেক মাসুদ, মিশুক মুনিরদের হারিয়ে ফেলব । কিন্তু নতুন করে আরেকটা তারেক মাসুদ বা মিশুক মুনির জন্ম দিতে পারবনা । আমারা শুধু চেচিয়েই যাব । একই বৃত্তে ঘুরতে থাকব আমৃত্যু , যতদিনে না পুরপুরি মুখ থুবড়ে পরি ।
৪০ বছর আগে মুনির চৌধুরী কে নিয়ে গিয়েছিল ওরা । জাতি হিসেবে আমরা অসহায় ছিলাম তখন  । কিছু ই করতে পারিনি ।  আজকে আমরা হারিয়ে ফেলেছি বুদ্ধিজীবী মুনির চৌধুরীর ছেলে মিশুক মুনিরকে । আজকেও কিছু করার নেই। আজকের  আমরা কিন্তু আর ও অসহায় । তখনকার প্রতিবাদ , আন্দোলন যুদ্ধ স্বজাতির বিরুদ্ধে ছিলনা আমাদের শরীরে শক্তি ছিল দেশের জন্য ভালবাসা ছিল শেষ পর্যন্ত লড়ে যাবার তেজ ছিল। আজকে আমাদের যে কি আছে আর কি নেই সেই হিসেব করতে যাওয়াই বোধহয় অবান্তর । আমরা সবাই ঘুমিয়ে আছি কুম্ভকর্ণের মত। মাঝে মাঝে ঘুম ভেঙ্গে উঠি হুঙ্কার দেই আবার ঘুমিয়ে যাই । কিংবা বলা যেতে পারে আমাদের অবস্থা অতিবুদ্ধিমান  কাকের মত শুধু মাথাটা বালির নীচে লুকিয়ে রেখে ভেবে নেই আমাদের পুর শরীরটাই আর কেউ দেখতে পাচ্ছে না।  হয়তো আমাদের  গণ্ডার বললেও ভুল বলা হবে না আমাদের চামড়া এতটাই মোটা হয়ে গেছে যে আমরা আসলে কোন কিছুই অনুভব করি না । 
আমাদের দেশ আমাদের অহঙ্কার !! দেশকে আমরা অনেক ভালবাসি। আমাদের দেশ আমাদের পরিবার থেকে কম নয় আমাদের কাছে তাই নয় কি?  দেশ যদি আমাদের পরিবার হয় আমাদের সেই পরিবারে অভিভাভকও আছে নিশ্চয় ।  কেমন আমাদের সেই অভিভাবকেরা ? উনারা আমাদের দেশের চিন্তায় অস্থির। দেশের জনসংখ্যা বেড়ে যাচ্ছে । কিছু কমানো দরকার । আর সেজন্য অন্য কোন বাবস্থা নয়। চুপচাপ ২৪ হাজার ঘাতক ছেড়ে দাও রাস্তায়, প্রতিদিন কিছু না কিছু ত কমবেই । এমন নিরব ঘাতকেরা ঘুরে বেড়াচ্ছে সেই বহুকাল আগে থেকেই । নতুন করে যোগ দেবে আরও ২৪ হাজার এ আর তেমন কঠিন কি?  এই নিরব ঘাতকেরা আলামগির কবির কে নিয়েছে, বুয়েট, মেডিকেলের সেই ভুলে যাওয়া ছাত্র ছাত্রীদের কে কয়েক দফায় নিয়েছে। চট্টগ্রামের সেই ছোট্ট শিশুটিকে নিয়ে গেছে । 
 মিরশরাই এর দুর্ঘটনায় নিয়ে গেছে ভবিষ্যতে  হলেও হতে পারতো ছোট ছোট তারেক, মিশুকদেরকে । ওরা আমার বন্ধু সুস্মিতাকেও নিয়ে গেছে । আমার সেই সল্প সময়ের বন্ধু সুস্মিতা যে আমাদের আর কোন দিনই রবীন্দ্র সংগীত শোনাবে না । বিতর্ক করবে না । আমাদের সেই শান্ত মেধাবী বন্ধুটির স্মিত হাসি আমরা আর কোন দিন ই দেখব না । 
আমাদের তথাকথিত অভিভাভকেরা কোনদিন ই সড়ক দুর্ঘটনায় মারা যাবেন না আর কাকতালীয় ভাবে যদি মরেও যান তা হলে সেটাকে দেখানো হবে বিপক্ষ দলের ষড়যন্ত্র হিসেবে । তাহলে ওই জনৈক অভিভাভককে আরও মহান করে সবার সামনে তুলে ধরা যায় । আর উপরি পাওনা হল একটা গলা ফাটিয়ে ঝগড়া  (আন্দোলন/ ভাংচুর) করার সুযোগ । সচেতনতা শব্দটা বাংলা অভিধান থেকে তুলে দেবার সময় বোধহয় চলে এসেছে ।
সুস্মিতার ভাল নামের একটা অংশ ছিল আমার ২ টো নাম মিলিয়ে । আমি মজা করে বলতাম আমার পুরোটাই নিয়ে নিলে বন্ধু ? ও হাসত । ও চলে গেল ওর তুখোড় মেধার সবটাই জলাঞ্জলি দিল ঘাতকের হাতে , আমি বেঁচে আছি ওর নামের একটা অংশ হয়ে । হ্যাঁ । শুধু ওর ‘নামের’ অংশ হবার ক্ষমতা আমার আছে পুরো সুস্মিতা হবার ক্ষমতা বিধাতা আমাকে দেন নি ভাল কিছু হারিয়ে দীর্ঘশ্বাস গোপন করাই আমাদের নিয়তি । তারেক মাসুদ, মিশুক মুনির, আলমগির কবিরদের চলে যেতে দেখাই আমাদের নিয়তি ।
 তাই আমি কুম্ভকর্ণ , অতিবুদ্ধিমান কাক কিংবা গণ্ডার হয়েই থাকতে চাই । মাঝে মাঝে জেগে উঠে ব্যর্থ হুঙ্কার দেব, মাঝে মাঝে দীর্ঘশ্বাস গোপনে চেপে ফেলব । কারন এর থেকে বেশি কিছু করার উপায় আমার নেই । আমার স্থুল চামড়া আমাকে শুক্ষ ভাবে কোন  কিছু উপলব্ধি করতে দেয় না । আমার কাক মন আমাকে লুকিয়ে পরতে বলে । আর আমার কুম্ভকর্ণ  শরীর অবসাদে ভেঙ্গে আসতে আসতে বলে ঘুমাও জেগে থেকে লাভ কি বল সবাইতো ঘুমাচ্ছে । তাই আমি আবার ঘুমাতে যাচ্ছি । তোমরাও ঘুমুতে যাও আবার কিছু ঘটলে আবার এক সাথে জেগে উঠে কিছুক্ষণ চেঁচামেচি করা যাবে । 
নাজিয়া হোসেন
nzh

