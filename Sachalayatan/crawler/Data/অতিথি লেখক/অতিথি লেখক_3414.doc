স্তব্ধতার কোন বাহারী ডানা নাই।



স্তব্ধতার কোন বাহারী ডানা নাই।
নাহার মনিকা
বন্ধুয়া আমারে বলে- দ্যঁ ল্যা লুন এর দিন শ্যাষ।
প্রবল পালটে গেছে সরিষার ভুত
দিনের মধ্যাহ্ন ভাগ, সন্ধ্যার কাব্য সময়।
বুঝানো দরকারী না
তবু ও যখন তরবারী হাতে চেঙ্গিস খাঁ
দক্ষিন পাটাতনে ঝাপ দিয়া নামে
বিজ্ঞান বদলে যায় বিষন্ন বোমায়।
বন্ধুয়ারে আমি বলি,
লেখোনাকো একটি বোমার আত্নকাহানী
হিরোশিমা নাই নিলা
বেছে নাও যেন তেন
দু একশো মানব বিনাশী প্রেক্ষাপট।
স্তব্ধতা জমতে দাও বুকে
যাতে আমুল লুঠ হয় বিবাগী সুবাতাস
খন্ড চমকের বিজলী বাজ ফেলে
চলবে দিন, রাত, থমকে যাবে কাজ
খেসারতে খেসারতে ধন্ধ হওয়া লাগবে
নাইলে আজাইরা ঘাস গজাবে সিথানে পৈথানে।
ঘাসের সান্নিধ্যে আসা তৃষ্ণা সকল
তবু ও শিশির হতে চাইলে
কারো কিছু দাবী দাওয়া আছে কিনা
বলার আগে বন্ধুয়া রে বলতে চাইলাম,
সেই রকম ই আছে বিনাশী স্তব্ধতা…
স্তব্ধতার কোন বাহারী ডানা নাই।
naharmonica@gmail.com

