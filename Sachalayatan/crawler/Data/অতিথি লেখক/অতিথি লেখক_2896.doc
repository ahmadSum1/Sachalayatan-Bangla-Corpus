কিংশুক-কথন




কিংশুক-কথন
পাতালে সূর্যের বর্ধিষ্ণু সমাগম।
বাড়ে আলো, হাওয়াও স্পর্ধায়-
তাদের ধুলা-মথিত দেহ জমিনে জমায় তুষ;
হলদে দাঁত, শ্বেত চক্ষু- আরো শুকনো পাতা, খড়কুটোর স্তু্প।
অট্টালিকার পাশে গড়ায় উলঙ্গ শিশু
পুরীশ-লেপা উরু, ভুবন-ভোলানো হাসি-
হয়ত পাতালে লাভার প্রস্রবণ
ক্ষোভ কষ্ট সমবেদনা প্রত্যয়ে পরিপুষ্ট আগুন।
ক্ষণজীবী লালাভায় ক্ষণিক পরিবৃত মেঘনাদ
আর ঈষদচ্ছ কাঁচে নীলাভ বাষ্প।
হয়ত আগুন, কিন্তু কখনো দাবানল নয়।
হয়ত জল, কখনো জলোচ্ছ্বাস নয়।
ফারাবী

২৪।৩।‘১০
টিএসসি

