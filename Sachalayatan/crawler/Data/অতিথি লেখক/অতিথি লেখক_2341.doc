কাজ নেই তো খৈ ভাজ /***\ মেঘ রোদ্দুর



অনেক কাহিনি করে কপালে শেষমেষ একটা ক্যামেরা জুটলো। কিন্তু জুটলে কি হবে…. ফটুক তোলার কোন বিদ্যেই আমার পেটে নেই। তবুও চেষ্টা করি। জানিনা কতটুকু পারি। তবে আর কিছু হোক না নাই হোক , নিজের মনের খোরাক তো ঠিকই জুটে যায়….. আমি বাপু এতেই খুশি। আহামরি কিছু করার কথা কখনোই মাথায় আসে না….
তাছাড়া ছবি তোলার জন্য আলাদা কোন সময়ও তেমন বের করা সম্ভব হয় না। চলতে ফিরতে চোখের সামনে যা পড়ে তাই শুট করে বসি। তবে একটা কথা মনে প্রাণেই মানি…… ফটোগ্রাফির নেশাটা আসলেই খুব ভয়ংকর। যাকে এ নেশায় একবার পেয়েছে তার আসলেই খবর আছে। শেষ পর্যন্ত অবস্থা এমন দাঁড়ায় যে, শাটার না টিপতে পারলে যেন পেটের ভাত হজম হতে চায় না। আসলেই এ এক বিশ্রী নেশা। অনেক সময় দেখা যায় …. হয়তো পড়তে বসেছি আর পড়ার টেবিলে ক্যামেরার লেন্সটা আমার দিকে ড্যাবড্যাব করে তাকিয়ে থাকে। তখন কেমন লাগে….??? বাধ্য হয়েই তখন ক্যামেরাটা হাতে নিয়ে র‍্যানডম শাটার টিপতে থাকি। আবার দেখা যায়, হয়তো সবাই মিলে আড্ডায় মশগুল এরই মাঝে আমি কীনা শাটার টেপা শুরু করে দেই। ফলশ্রুতি তে কপালেও জোটে গালি….। কিন্তু কী আর করা…..গালি খেয়েও শাটার টিপে চলি……
যাই হোক….. পড়াশুনায় ফাঁকি দিয়ে আর গালিগালাজ শুনেও যেসব ছবি তুলতে পেরেছি তারই কিছুটা সবার সাথে শেয়ার করলাম। একেবারেই কাঁচা হাতের ছবি…..জানিনা সবার কেমন লাগবে!














