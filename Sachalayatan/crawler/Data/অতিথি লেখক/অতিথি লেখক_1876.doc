পথচলা - তর্ক-বিতর্ক - শক্তিক্ষয়



আজকাল বিভিন্ন ব্লগে আস্তিকতা বা নাস্তিকতা নিয়ে ভয়ানক আলোচনা হচ্ছে। স্পস্ট দুইটা পক্ষ দেখা যাচ্ছে। পক্ষ দুইটা যুক্তি, পাল্টা-যুক্তি, কু-যুক্তি দিয়ে সমানে লড়ে যাচ্ছে। প্রতটি ক্ষেত্রে এমন একটা সুর “আমি যেভাবে ব্যখ্যা করছি সেটাই সঠিক, আর সবাই ভুল”। পুরো ব্যাপারটা কি হাস্যকর হয়ে যাচ্ছে না? যতক্ষণ আমি কারো ব্যাক্তি স্বাধীনতায় হস্তক্ষেপ না করছি, ততোক্ষণ আমি আস্তিক নাকি নাস্তিক সেটা আমার একান্ত ব্যাক্তিগত বিষয় নয় কি? সুতরাং আমি নামাজ পড়ব না পূজা করব নাকি আকাশের তারা দেখব সেটাতো আমার সিধ্যান্ত। কেউ যদি নাস্তিক হয়েও উন্নত মূল্যবোধ সম্পন্ন মানুষ হয়, তাহলে সমস্যা কোথায়? আবার এই একই কথা আস্তিকদের ক্ষেত্রেও প্রযোজ্য হওয়া উচিত। ঈশ্বর বিশ্বাস আছে নাকি নাই, এইটা নিয়ে তর্ক করার উদ্যেশ্য কি মানুষের ভেতরের অন্ধকার দূর করা? নাকি এগুলো সব পেজ র‍্যাঙ্ক বাড়ানোর উদ্দেশ্য? আমাদের চারিদিকে এত সমস্যা যে আমরা সেগুলো নিয়ে সময় কাটালে এক/দুইটা জীবন শেষ হয়ে যাবে। এত কষ্ট করে পড়ালেখা শেখার পরও যদি কারো ব্যাক্তি স্বাতন্ত্র, মূল্যবোধ, সৎ নৈতিক চরিত্র তৈরি না হয় তার অর্থ হল প্রচলিত পড়ালেখা মূল্যহীন। আর আমাদের প্রচলিত পড়ালেখা যদি মানুষকে এইসব না দিলো অথবা মানুষের পথ খুঁজে নেওয়ার শিক্ষা না দিল তাহলে তো এই আস্তিক নাস্তিক বিতর্কের আর কোন মূল্য থাকে না। আমি আমার জ্ঞান যতই বিতরন করি, তার কোন ফলাফল তো পাওয়া যাবে না।
আমাদের দেশের ছেলে মেয়েরা এখন গোটা দুনিয়ায় ছড়িয়ে পড়েছে। দেশের সীমিত সুযোগ সুবিধার ভিতরে বদ্ধ না থেকে তারা বাইরে বের হয়ে যাচ্ছে। প্রতিদিন তারা আন্তর্জাতিক প্রতিযোগিতার সামনে দাঁড়াচ্ছে। কোথাও সফল হচ্ছে, কোথাও বা লুকিয়ে কাঁদছে। তাদের বিভিন্ন সহযগিতার প্রয়োজন পড়ছে, তারা পাচ্ছে কি? আমাদের দেশের পড়ালেখা বিশ্বের কোথাও স্বীকৃত নয়, এইটা নিয়ে কেউ কাজ করছে না। ভারতের সাথে আমাদের এত রেষারেষি, আমরা তাদের সহ্যই করতে পারি না, কিন্তু ওদের পজিটিভটাতো গ্রহণ করতে পারি? আমরা কি শিখতে পারি না যে কিভাবে ওরা ওদের দেশের ছেলে মেয়েদের জন্য গোটা পৃথিবীটা উন্মুক্ত করে দিচ্ছে? দেশের বাইরে প্রতিটা ক্ষেত্রে বাংলাদেশীদের একা কাজ করতে হয় কেনো? দয়া করে বিশ্বাস করুন। দেশের সবাই ইউরোপ-আমেরিকা চোলে যাচ্ছে আর আমি আফ্রিকার এক দরিদ্র দেশ মোজাম্বিকে কাজ করছি, সুতরাং ধরে নিলাম কিইবা আর জানি। কিন্তু আজকে এক মহিলা এক ট্যাব্লেট পিসি হাতে নিয়ে হাজীর – উদ্দেশ্য হল এই এলাকার সব মানুষের নাম এই এলাকার সংশ্লিষ্ট হাস্পাতালের সাথে রেজিস্ট্রি করা! আমি পুরাই টাস্কিত (দুঃখিত, উপযুক্ত শব্দ পেলাম না) অবস্থায় আছি। গত দুই বছরের অভিজ্ঞতায় দেখেছি এখানে নেতারা টাকা পয়সা লুটে পুটে খাইতে নিজের নিজের মত ব্যাস্ত ভয়ঙ্করভাবে, তারপরেও এই সব এরা করে কিভাবে? কেম্নে কি? কি নিয়ে শুরু করেছিলাম, কোথায় চলে এসেছি। আসলে এত দুঃখে লিখছি যে ঠিকমত প্রকাশ করতে পারছি না। মূলত বলতে চাচ্ছিলাম যা তা হল আপ্নারা অনেকে অনেক কিছু জানেন, অনেকের থেকে অনেক বেশি জানেন, অনেক ভাল জানেন – তাই আপনাদের জ্ঞান অর্থহীন তর্ক-বিতর্কে খরচ না করে কিছু গঠনমূলক চিন্তা করি আসেন। দয়া করে আমাদের পথ দেখান যে কিভাবে প্রফেশনালী প্রতিযোগিতা করব, কিভাবে নিজের জীবনে সততার চর্চা করবো, কিভাবে নিজের মূল্যবোধ আরোও উন্নত করব, কিভাবে নিজের উন্নতির সাথে সাথে দেশের আর একটা ছেলে/মেয়েকে তুলে নিয়ে আসব, কিভাবে আন্তর্জাতিক প্রতিযোগিতায় দাঁড়ায় থাকব ইত্যাদি ইত্যাদি। দয়া করে আমাদের সাথে শেয়ার করেন কিভাবে আপ্নারা আজকের এই অবস্থানে পৌঁচেছেন। আপনারা বলবেন এইসব নিএ বিভিন্ন ব্লগে বহুবার বলা হয়েছে, কিন্তু বিঃশ্বাস করুন এটা যথেষ্ট নয়। (দয়া করে বানান ভুলগুলো ক্ষমা করবেন কারণ বাংলা লেখার অনভ্যাসে অনেক বানান ভুলে গেছি, তবে চেষ্টা করছি ভুল গুলো ঠিক করে নেওয়ার)
কল্যাণ

