বেকার জীবনের আশীর্বাদ



আপনি কি বেকার? সারাদিন কাজকর্ম নাই, বাসায় থাকেন? তাহলে এই পোস্ট আপনার জন্য। গত সাত আট মাসের বেকারত্বের অভিজ্ঞতা দিয়ে আমি বুঝতে পারলাম বেকার বসে থাকাটা পুরাটাই বেকার যায় না। এর সুবিধা অসুবিধা দুইটাই আছে।
অসুবিধা গুলা ভাবেন। আপনার মোবাইলে কোনো পয়সা থাকবে না। সব সময় ধান্দা করবেন কখন বাসার অন্য কারো মোবাইল হাতে পাবেন।
সারারাত ঘুম আসবে না কারণ ঘুমানোর জন্য যতটুকু ক্লান্তি প্রয়োজন আপনার তা নেই।
তারপর ঠিক ভোরবেলা চোখে যখন বাঁধভাঙ্গা ঘুম তখন লোকজন অফিস যাচ্ছে। বের হওয়ার সময় তারা আপনাকে ক্রুদ্ধ গলায় বলে যাবে, এই দরজাটা লাগাতো। সারাদিন এতো ঘুম কিসের?!!!
অথচ এই আপনি যে গত অর্ধদশক ভোর ৭.০৫এ অ্যালার্ম পিটিয়ে, শুধু নীচের পাটি দাঁত মেজে, দুমড়ানো পোষাক পরে, নাস্তা না খেয়ে ৭ টার ক্লাসে খাতা কলম ছাড়া সাড়ে সাতটায় পৌছে যেতেন তার কি কোনো দাম নাই?
খাওয়া ছাড়া আর কোনো কাজ নাই বলে চেহারাটা বেশ নাদুস নুদুস কুমড়ার মত হয়ে উঠবে।
আপনি নিশ্চিত ভাবে আরেকটা কাজ শুরু করবেন। ফেসবুকের দুনিয়ার মানুষের ছবি দেখে বেড়াবেন। (আরে চাকরি আলারাই এইসব করে,আমাদের কি দোষ)।
ফার্মভিল কি মাফিয়া ওয়ার খেলার সম্ভবনাও উড়িয়ে দিচ্ছি না।
বই পড়ার অভ্যাস থাকলে ভালো। কিছু বই পড়া হবে।
মাসের শেষে ইন্টারনেট লাইন কেটে গেলে ধৈর্যহারা হবেন না। রাতে খাবার টেবিলে বসে ক্যাজুয়াল গলায় মাকে বলবেন, উফ, নেট নাই বলে অমুক ইউনিভারসি্টির ওয়েবসাইটটা দেখা যাচ্ছে না। মা-দের দয়া মায়ার পরিমাণ খারাপ না। নেট রিচার্জ হয়ে যাবে।
নিয়মিত নতুন, পুরান,দূরের, কাছের সব ধরনের বন্ধুদের মেইল দিবেন। উত্তর পেতে দুই একদিন লাগবে কারণ সবাই আপনার মত সারাদিন খোমাখাতায় থাকে না।
সুবিধা কিন্তু কম না। প্রচুর গান শোনা, মুভি দেখা হবে। পাচঁ বছর যত নিয়মের বেড়াজাল ছিলো,সব ভেঙ্গে চরম অনিয়ম করে ভবিষ্যত পাঁচ বছরের জন্য আবার প্রস্তুত হতে পারবেন।
আর সবচেয়ে বড় কথা, গত দুই বছরে যা আপনি করতে পারেননি বা করেননি, হ্যা.........সেই সচলায়তনে পোস্ট দেয়ার জন্য হাতটা নিশপিশ করবে। এত বেশি নিশপিশ করবে যে প্রতিদিন ভোরে ঘুমাতে যাওয়ার আগে একটা করে ব্লগ লিখে ঘুমাবেন।
মেয়ে

