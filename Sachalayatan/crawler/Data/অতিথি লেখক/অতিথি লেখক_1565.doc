আমার দেশপ্রেম 




সম্প্রতি ১ মার্চ ভারতীর পণ্য বর্জন কর্মসুচীর ঘোষণা দেখে একটু হেলেদুলে বসলাম।  বাহবা দিলাম দেশের মানুষের দেশপ্রেম দেখে। নিজের দিকটা বিচার করতে হবে। আমি কতটা দেশ প্রেমিক সেটা সবাই কে জানাতে চাই।  আপনারাও যদি একটু মনে রাখেন।
আমি ঘুম থেকেই উঠেই ভারতীয় হিন্দুস্থান ইউনিলিভারের কলগেট টুথপেষ্ট দিয়ে দন্ত মাজন করি।  নাস্তায় নর সুপ, ভারতীয় কমলা, বাহ বেশ বেশ।  সম্প্রতি ভারতীয় এক বন্ধুর দেয়া দার্জিলিং চা না খেলে অফিসে যেতে শরীরটা কেমন যেন ম্যাজ ম্যজ করে। বন্ধুকে আবার পাঠাতে বলবো ভাবছি। অফিসে যেতে যেতে বিলবোর্ডে ভারতীয় তারকাদের কথা বলবো না। দুপুরে খাবারে ভারতীয় সব বাদ কিভাবে দেব। মসলার সবচেয়ে বড় চালান ভারত থেকে আমদানী করা। বাসায় বলবো ভারতীয় মসলা বর্জন করতে। পরের দিন মসলা ছাড়া গোস্ত খেতে কেমন লাগবে ভাবছেন? ব্যপার না বর্জন চলবেই।
রাস্তার দোকানদারদের সচেতন হতে হবে। কি হোটেল, রেস্টুরেন্ট সবখানে খাবার আগে যেন ভারতীয় পণ্য ছাড়া রান্না হয়েছে কিনা তা দেখে নেব। ইউনিভার বাংলাদেশকেও বলতে হবে তারা যেন হিন্দুস্তান ইউনিলিভার থেকে পণ্য না আনে।  ঘরে আবার কালা সাবান দিয়ে বাসন পরিস্কার করতে বলবো। বাসার পানি বিশুদ্ধ করার ভারতীয় পণ্যটাকে একটা লাথি দিয়ে বলবো ব্যাটা তুই ভারতীয় দূর হো।
 বাসার টিভির চ্যানেলে দাদাদের দাদা গিরি বন্ধ হোক, চলুক মাই টিভির শাকিব খানের নাচ, আপনি যদি ওই টিজির না হন তবে অন্যান্য চ্যানেলের সংলাপে অংশ নিন। লাইভ, ফোন কোন চ্যানেলে কি অভাব আমাদের? ঘর ঘর কি টাইপ নাটক আমাদের দেশেও এখন চলছে তো। সনি টিভির আইডল মাইডল, ড্যান্স ড্যান্স, সিআইডি, আদালত, ক্রাইম পেট্রোল বাদ দিয়া অফিস থেকে এসে প্যাঁচাল দেখবো। শুনবো না দেখবই তো। এইটা দেখা জিনিষ। জানতে হবে ন্যাশনাল জিওগ্রাফিটা বাংলায় কে করে। ভারতীয় হইলে ওইডার ও খবর আছে। টিভি  টাই শেষ ম্যাস না ফালাইয়া দেই।
টিভি বাদ কম্পিউটারে গান শুনি। হিন্দি গান shift delete হল, ব্রাউজ করবো এখানেও আবার ভারতীয় গন্ধ পাই। কোথায় যাই। সব বাদ সব বাদ। ভাইয়ের মেয়ে এসে বলল কাকা কাকা আমি লেইস খাবো। খুকিকে কিভাবে বোঝাই এটা ভারতীয়। কার্টুনে ডোরে মন না থাকলে বাচ্চারা তো আমাকেই ঘরে থাকতে দেয় না। আমি ঘুমাতে যাই। বিছানায় শুয়ে শুয়ে ভাবছি আহা আরাম পেলাম। সব কিছু থেকে দূরে আমি বালিশের কোলে। মার কবিতা মনে পড়ছে; আমার মিষ্টি বালিশ টিরে তুই, কি নরম তুলতুলে ... একি একি বালিশের তুলাও তো ভারত থেকে আমদানি করা।
বিশ্বাস করেন আমি জন্মসুত্রে বাংলাদেশের নাগরিক।  ভারতীয় বর্বরতা আমাকেও পিড়া দিচ্ছে। আমাকে উপায় বলেন আমি নিজেও ১ মার্চ ভারতীয় পণ্য বর্জন করবো।
প্রশ্ন - আমাদের দেশের সবকটি স্থল বন্দরে অবাধে ভারতীয় পণ্য বিক্রি হচ্ছে। যখন বাংলাদেশী এক ভাই ভারতীদের হাতে মারা যাচ্ছে তার পরও ভারতীয় পণ্য বিক্রি করছি কেন?
উত্তর - ভাই এটা গ্লোবালাইজেশনের যুগ। মনে রাখবেন প্রতিযোগীতায় আমরা অনেক পিছিয়ে আছি। এসব ফাঁকা কথা না বলে আসুন সবাই মিলে ভারতীয় পণ্য যাতে আর ব্যবহার না করতে হয় তার জন্য কিছু করি। দেশকে সমৃদ্ধির পথে এগিয়ে নিতে হলে প্রতিযোগীতায় টিকে থাকতে হবে।
সবশেষে রেলইঞ্জিন ক্রয়ে ভারতীয় কোম্পানির সঙ্গে চুক্তি সই করেছে বাংলাদেশ রেলওয়ে।
লেখক - গ্রেগরীয়ান বালক

