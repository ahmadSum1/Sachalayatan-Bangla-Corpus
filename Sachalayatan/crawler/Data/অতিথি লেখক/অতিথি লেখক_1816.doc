গাজর কাহিনি



অনেক দিন ধরে দেখছি সচলে কোন রেসিপি দিচ্ছেনা। বুঝতে পারছি এবার আমাকে হাল ধরতে হবে।গত জুলাইতে ইতালির ফ্লোরেন্সে থেকে আসার পর দেখি আমার সব জিন্স কেমন জানি টাইট লাগছে। আজব তো!কোন ওয়াশিং মশিনে দেইনি। তারপরও এই দশা।ওয়েট মাপতে যেয়ে দেখি মেশিনে অনেক বেশী দেখাচ্ছে। নির্ঘাত যন্ত্রের গোলমাল। নিন্দুকেরা কিন্তু সেই কথা বিবেচনা করেনা। এম্নকি আমার সুপারভাইজার তারমধ্যে একজন। বলেন এই কষ্ট কোথাও রাখি। পণ কল্রাম আর কোন চিনি খাবোনা কফিতে। তেতো কফির স্বাদে আমার মাথা থেকে বিজ্ঞান পালিয়ে পালি সাহিত্য চলে আসছে।
তারপর এই মাসের শুরুর দিকের কথা। সুপার শপে যেয়ে একি গাজরে ব্যাপক ছাড়। এক প্যাকেট কিনলে আরেক প্যাকেট ফ্রী দেওয়ার মত অবস্থা। জানেন তো বঙ্গ সন্তান কোন কিছু  মুফতে পেলে আর ছাড়ে না, সে আলকাতরা  হোক আর গাজর হোক। অনেক দিন গাজরের হালুয়া না খাওয়া হতাশ মনটা যেন বিক্ষুব্দ হয়ে উঠল। আর কি আর করা। জিন্স আবার কেনা যাবে। কিন্ত হালুয়া না খেয়ে চিকন হওয়ার মাঝে কোন সুখ নেই।
২ কেজি গাজর কিনে বাড়ী চলে আসলাম। গাজর তো এনেছি কিন্ত হালুয়া তো কখনো বানাই নাই। যাই হোক তারপর নিজের উদ্ভাবনী রেসিপিতে বানালাম সেই কালজয়ী গাজর কাব্য মানে গাজরের হালুয়া।

যেভাবে বানাবেন, আগেই বলে দিচ্ছি, আপুরা আমার থেকে অনেক ভাল হালুয়া বানাতে পারেন। কিন্ত সেই রেসিপি যদি ন্যাচারে প্রকাশ হয় তাহলে আমার এইটা জার্নাল অব মার্সিয়ান ফুড এ প্রকাশ হবে পিয়ার রিভিও ছাড়া। এই রেসিপি মেহনতী গ্রাজুয়েট স্টুডেন্টদের জন্য। যারা একটু দেশি স্বাদের জন্য শত কিমি  পাড়ি দিতে পারে।প্রথমে গাজরগুলোকে ধুয়ে peel করে নিন। 

তারপর সবচেয়ে ক্লান্তিকর কাজ। যাদের গ্রেটার আছে , তাদের তো মজা। আর আমার করিডরে কোন গ্রেটার নেই। তাই গ্রেট করতে থাকুন। গ্রেট করা হয়েছে?

এবার তাহলে একটা ফ্রাইপ্যানে ৫ টেবিল চামচ বাটার দিন, আর চুলাটা ২ পয়েন্টে দিয়ে হাল্কা আঁচে বাটার গলতে দিন। 

তারপর আস্তে আস্তে গ্রেট করা গাজরগুলো বসিয়ে দিন। ১০ মিনিট পর দেখবেন আস্তে আস্তে পানি বের হয়ে আসছে।চিন্তা করার কিছু নেই। এবার দুধ ৪০০ মিলি, এলাচ দানা ২/৩ টা, দারুচিনি গুড়ো অথবা ডাল, যেটা আপনার ভাঁড়ারে আছে দিয়ে দিন। ভুর ভুর করে একটা মিষ্টি গন্ধ আসছে, এইতো কে বলেছে পিএইচডি ছাত্ররা রাধতে জানেনা?সেই মর্কট কোথায়?

এরপর আসুন চিনির ব্যাপার। এই জায়গাতে আপনার পছন্দমত optimize করে নিন।তারপর নাড়তে থাকুন, যতক্ষণ পর্যন্ত আপনার হাত না খুলে আস্তে চায়।খেয়াল রাখবেন নিচে যেন না লেগে যায়। আমি চিনি দিয়েছি ১.৫ কফি কাপ ভরে।ইতালীয়ান কফি নয়, স্কান্ডনেভিয়ান কফি কাপ। এক ঘন্টা ধরে আস্তে আস্তে নাড়তে থাকুন। আমি জানি একবার try করার পর আপনি হালুয়া আর সহজে খেতে চাইবেননা।দেখতে দেখতে পানি শুকিয়ে আসছে। চিনি পরখ করে দেখুন।আরো লাগবে? লাগলে নামানোর আগে দিয়ে দিন। কারণ পরে দিলে কিন্ত চিনি আর গলবেনা। একটু বাদশাহী স্বাদ আনতে চাইলে,almond,pistachio, resin  দিয়ে দিন।

দরাজ হস্তে দিতে থাকুন।তারপর যখন দেখবেন পানি একদম শুকিয়ে গেছে,এরপর নামিয়ে ফেলুন। একটা পাই ডিশে ঢেলে ফেলুন।

তারপর ২ ঘণ্টা পর যেমন ইচ্ছা কেটে খেয়ে ফেলুন। আর আমার ঠিকানাতে ২ পিস পাঠিয়ে দিলে পেটেন্ট ত্যাগ করে দেব।


আরিফিন সন্ধি
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%62%6f%74%70%61%6b%75%72%40%67%6d%61%69%6c%2e%63%6f%6d%22%3e%62%6f%74%70%61%6b%75%72%40%67%6d%61%69%6c%2e%63%6f%6d%3c%2f%61%3e%27%29%3b'))

