দৌড়



প্রতিদিন দুশ কিলোমিটারের জন্য যদি তিন ঘণ্টা আর মাঝে আট ঘণ্টা গবুষেনা, অন্যের পাকা ধানে মই দেয়া বা অন্যের গা থেকে চর্বি কমিয়ে মডেলদের মত লীন(lean) করতে গোলটেবিল আলুচনা বাবদ খরচের সাথে নিদ্রাদেবীর কাছে  সাত ঘন্টা সময় দিয়ে দিনের বাকি  চার ঘণ্টা চলে যায়  দৈনন্দিন দৈহিক উইটিলিটি, কিচেন রুম, সুদূরে কারো অপেক্ষার অবসান ঘটনো, সারাদিনের কাজের হিসেব প্রাতিষ্ঠানিক ভাষায় লিখে রেখে একটু সচলের পাতায় ঘুম জোড়ানো চোখ বোলানো বা কিছু লিখতে গিয়ে ঘুমিয়ে পড়া অথবা  অন্তর্জালে পাঁচ-দশটা উত্তর-প্রত্যুত্তর দিতে দিতে  সপ্তাহন্তে  যে দুদিনকে আপনি বিলাসী হয়ে বলেন 'হলিডে' যা আমার মত অভাগার কাছে মাস খরচের চাকা ঘোড়ানোর জন্যে 'কামলা ডে' পালন করতে গিয়ে এই যদি হয় গত ছয় সপ্তাহের চিত্র তার সাথে আগামী দশ সপ্তাহ যদি একই হিসেব চলতে থাকে তাহলে যতই কেমনে কি,  খেলুম না বলি তারপরও যখন সোমবার ভোর  পাঁচটায় কুচ্ছিত যন্ত্রের মত  কানের পর্দা ফাটিয়ে মুঠোফোনটা বেজে উঠে  ঠেলা মেরে এই শরীরটাকে  নতুন আরেকটা সপ্তাহ শুরু করার  তাগাদা দেয় তখন কোথায় পড়ে থাকে সচলের পাতা , খোমাখাতায় কারো প্রশ্ন অথবা অন্তর্জালে কারো অপেক্ষা-সব ফেলে দেই  এক লম্বা দৌড়.....................তাই হয়তো ছুটন্ত ট্রেনে বা কফি হাতে লাঞ্চের পরে কোন মুহূর্তে আফসোস করি এবারও পড়া হল না শুভাষীশদার ছফাগিরির নতুন পর্ব, দেখা হল না মুস্তাফিজ ভাইয়ের নতুন কোন ফটোব্লগ,  যোগ দেয়ার হল না রাগিব বা হিমু ভাইয়ের নতুন কোন কর্ম উদ্যোগে বা চোখের আড়াল হয়ে গেল কোন প্রবাসিনীর ব্লগর ব্লগর-তখন ভাবি - 'আহা জীবনটাকে একটু ছন্দে আনতে কত কিছুই না ত্যাগ করছি'।
স্বপ্নদ্রোহ
ankur_ipe@yahoo.com

