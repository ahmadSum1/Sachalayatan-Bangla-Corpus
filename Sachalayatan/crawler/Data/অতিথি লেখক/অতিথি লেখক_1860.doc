মৌনমুখরতা



আমার পিতা -
একজন মৃত্যুপ্রিয় মানুষ ছিলেন।
তিনি তাঁর মৃত্যুকে আকাঙ্খা করতেন -
হারিয়ে যাওয়া, কোন এক প্রেমিকার মতো।
কিন্তু যেদিন,
তিনি তাঁর প্রেয়সীর সাথে মিলিত হলেন - 
আমার বুকের ভেতরটা কেমন যেন ফাঁকা হয়ে গেলো।
আমার পিতা -
একজন স্বতঃস্ফূর্ত মানুষ ছিলেন।
তিনি সমবেত মানুষ পছন্দ করতেন,
কোলাহলে নিজেকে মুখর রাখতে সক্ষম ছিলেন।
অথচ যেদিন আমাদের আঙিনায়
সর্বোচ্চ সমাবেশটি হলো -দেবতা, মানব ও অসুরের;
সেদিন তিনি তাঁর দীর্ঘতম শব্দহীন বক্তৃতাটি দিলেন।
আর আমার শ্রবনে সেই নিস্তব্ধতা প্রতিনিয়ত 
প্রতিধ্বনির মতো বাজতে লাগলো!
সেই থেকে আমি শূন্য ও বধির হয়ে গেলাম।
তামান্না কাজী
ইমেইল অ্যাড্ড্রেস প্রকাশ না করার জন্য অনুরোধ করছি

