রুপীকার রুপকথা



রুপীকার রুপকথা/অন্তোজ 
নিমগ্ন কোন ধ্যানে ছুটছে পেছনের স্মৃতি
রাত পোহাবার দেরী এসো কথা বলি
অন্ধকার ঘরের কোণটা বেশ অস্বস্তি লাগছে
পাশ ফিরে চাইনি যদি ভোর হয়ে যায়
সাজানো কথামালা জুড়ে তারাদের পথচলা
আয়নার সামনে বসে কোন রুপকের রুপকথা।
তোমার বাচাল স্বভাবটা আজ কোথায়?
শতাব্দী পার হয়ে যাওয়া আমার রুপীকা
খোলা জানালা যেন আকাশের দিকে তাকিয়ে
অবাধ্য চোখ বুঝি আজ শুধুই দেখতে চায়
উড়ে যাওয়া তোমার আমার কুহেলি সুরগুলো
অথবা কি ছুঁয়ে যেতে চায় কুয়াশা ভেজা কাশবন।
এমন ও কি হয়-
নাকি খুজে নেব আমি রুপকথার একলা পথিক। 

