প্রেক্ষাপট স্বাস্থ্য; আমরা কতটা দায়িত্ত্বশীল???????



৭ এপ্রিল বিশ্ব স্বাস্থ্য দিবস চলে গেল।এবারের প্রতিপাদ্য বিষয় ছিল "জীবাণুনাশকের অকার্যকারিতা ও এর বিশ্বব্যপী বিস্তার"(Antimicrobial resistance and its global spread).
যথেচ্ছা এবং নির্দেশনা বহির্ভূত এন্টিবায়োটিক ব্যবহারের ফলে ধীরে ধীরে এন্টিবায়টিক তার কার্যক্ষমতা হারিয়ে ফেলছে । বলা হচ্ছে একসময় মানুষ সংক্রামক ব্যাধি তে ঔষূধের অভাবে মারা যেতো, আর নির্বিচারে এন্টিবায়টিক ব্যবহারের ফলে যে হারে এর অকার্যকারিতা বাড়ছে তাতে সেইদিন আর বেশি দূরে নেয় যে, আমাদের শেলফ ভর্তি ঔষূধ থাকবে কিন্তু আমরা নিজেদের কে রক্ষা করতে পারবো না।আমরা হয়তো বা বেঁচে যাবো মরে গিয়ে,কিন্তু আমাদের ছেলেমেয়ে নাতি-নাত্নিদের কী হবে সেটা ভেবে দেখা দরকার।
এই অনাহূত বিপদ থেকে রক্ষা পাওয়ার জন্য ব্যপক গণসচেতনতার কথা বলা হচ্ছে।এক সমীক্ষায় দেখা গেছে এই ব্যপারে আমাদের দেশের সংবাদ মাধ্যম ও টেলিভিশন চ্যানেলগুলো খুবই উদাসীন।ওরা না হয় টাকা পাই না বলে এইগুলো এড়িয়ে চলে,তাই বলে সচল সমাজ কী নিজেদের দায়িত্ত্ব ভূলে গিয়ে ঐ ব্যবসায়ীদের সাথে যোগ দেবে?
ময়মনসিংহ মেডিকেল কলেজে এই ব্যপারে আজ এক কর্মশালাতে প্রত্যেকের নিজ নিজ অবস্থান থেকে সচেতনতা সৃষ্টির কথা বলা হয়।এমন অনেক সচল আছেন যারা এই বিষয়ে বিষদ জ্ঞান রাখেন।আমরা কি আমাদের আশেপাশের মানুষগুলো কে সচেতন করছি?আমরা নিজেরাই কী যথেষ্ট সচেতন?
তরুন হাসান
ময়মনসিংহ মেডিকেল কলেজ।

