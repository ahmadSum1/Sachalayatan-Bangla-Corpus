বিদায় আজকাল , বিদায়  অশোক দাশগুপ্ত



আজকাল পত্রিকার সাথে আমার সম্পর্ক দীর্ঘদিনের, খুব সম্ভবত ১৯৯৩ থেকে। অচ্ছেদ্য বাঁধনে আমি বাধা ছিলাম পশ্চিমবঙ্গ থেকে প্রকাশিত আজকাল পত্রিকার সাথে। আলোচনা বা সমালোচনা , সম্পাদক অশোক দাশগুপ্তের কলাম " নেপথ্য ভাষনের " , মন্ত্রমুগ্ঘের মত আকর্ষনী ক্ষমতার আমি ছিলাম একনিষ্ঠ পাঠক ।  শুধু কি তাই , আজকাল পত্রিকার  " রবিবাসর ",  "  আয়না " ,  " উত্তর সম্পাদকীয় " কী না পড়তাম। বাংলাদেশ সংক্রান্ত বিশ্লেষন মন ছুঁয়ে যেত।   
হঠাৎ ই আবিঃষ্কার করলাম , আজকাল স্হানচ্যুত , লক্ষ্যচ্যুত। ক্ষুদ্র পাঠকের মূল্য দিতে আমার প্রিয় আজকাল আজ অপারগ।   
পূর্ব অভ্যাস বশত ২২ ফেব্রুয়ারী খুলেছিলাম আজকাল। বিদেশ সংক্রান্ত খবরের পৃষ্ঠায় জহিরুল হকের রিপোর্ট " একুশের  ঢাকায় জানাল নির্বাচন কমিশন, ভোটে  দাঁড়াতে পারবে না  ৭১ - এর ঘাতক দালালরা " । এক অবিশ্বাস্য আনন্দে নেচে উঠেছিল মন।  এখানে পড়ুন।
বিস্তরিত সংবাদ পড়ার পূর্বেই মেসেজ পাঠালাম নির্বাচন কমিশনে কর্মরত বন্ধুকে, খানিক পরেই এল নির্দয় উত্তর " কে দেয় এমন ফাউল খবর  ? "। তবু বিশ্বাস করতে মন চাইল না , আজকাল পত্রিকা নিশ্চই ভুল সংবাদ পরিবেশন করেনি। এক সাংবাদিক বন্ধুর কাছে জানতে চাইলাম , পেলাম একই উত্তর। কথাপ্রসঙ্গে এক বড়ভাইকে বলেছিলাম , তিনি জানতে চাইলেন আমার মস্তিষ্কের সুস্হতা সম্পর্কে ।  
বাহ আজকাল বাহ। কী প্রয়োজন ছিল মিথ্যে সংবাদ পরিবেশন করার ?  কী প্রয়োজন ছিল পাঠকের আবেগ নিয়ে খেলার ? প্রিয় অশোক দাশগুপ্ত  , আপনি জানেন না এবং কখনই জানবেন না কতটা আবেগ জড়িত বাংলাদেশীদের একাত্তর এবং একুশ নিয়ে ।  
আমার মত খুব অল্প সংখ্যক পাঠকের আবেগের সাথে প্রতারনা করেছেন আপনি , জনাব অশোক দাশগুপ্ত   । শুধু কি তাই , মিথ্যে সংবাদ পরিবেশনের নূন্যতম দায় স্বীকারের প্রয়োজনীয়তাটুকুও অস্বীকার করেছেন। খুব কি ক্ষতি হয়ে যেত দুঃখ প্রকাশ করলে ? আর যাই হোক অন্তত পাঠকের আবেগকে সম্মান দেয়া হত। নয় কি?   
আমার পরিচয়, আমি ক্ষুদ্র পাঠক। আমার খুব বেশি কিছু করার নেই , তবু অন্তত একটি প্রতিবাদ , আজ থেকে আজকাল পত্রিকার সাথে আমার পাঁচ বছরের সম্পর্ক ছিন্ন করলাম।  জানি এমন পাঠকের পড়া , না পড়ায় কিছু যায় আসে না । তবু আমার প্রতিবাদ টুকু থাকল।  
বিদায় আজকাল
বিদায়  অশোক দাশগুপ্ত    

