যুদ্ধাপরাধী বিচার ও নানা রঙের ছাগুগুলো # ১



বিগত কয়েকদিন ধরে কাদের মোল্লার ফাঁসি কার্যকর এবং অন্যান্য ঘটনাপ্রবাহে আবারও একদল মানুষের ব্যপক গাত্রদাহ আশা করি সবাই লক্ষ্য করেছেন। আমাদের তথাকথিত জাতীয়তাবাদী শক্তির ধারক বাহকেরা এখন ঝলসানো নরমাংস দিয়ে নৈশভোজ করে ক্ষান্ত নন, তারা নানা ভাবে ও নানা আঙ্গিকে কাদের মোল্লা তথা যুদ্ধাপরাধীদের ফাঁসির ব্যপারটি হালকা করে কর্পূরের মত উড়িয়ে দেয়ার কিংবা ক্ষেত্রবিশেষে নিজেদের জামায়াত তোষণের দীর্ঘ ইতিহাসকে ঘুরিয়ে ফিরিয়ে অন্যের ঘাড়ে ফেলার আপ্রাণ চেষ্টা করে যাচ্ছেন। যে কাজটি স্বাধীনতার পর শুরু হয়েছিলো কিন্তু বিশিষ্ট সামরিক শাসকদের ক্ষমতা আঁকড়ে রাখার ফাঁদে পড়ে ব্যহত হল তা আজ ৪০ বছর পর করতে দোষ কোথায়? যে জিয়াউর রহমান ইন্ডেমনিটি আইন দিয়ে আটক যুদ্ধাপরাধীদেরকে নির্বিচারে ছেড়ে দিলেন, যার কল্যাণে গোলাম আজম দেশে ফিরে এসে আবার রাজনীতি করার সুযোগ পেল, যার নিপুণ হাতে এই দেশে ধর্মভিত্তিক রাজনীতির বৈধতা এল তাকে বাদ দিয়ে ১৯৭১-১৯৭৫ সময়ে কেন সকল যুদ্ধাপরাধীদেরকে ফাঁসিতে ঝুলানো হল না এই মায়াকান্নার কি আসলেই কোন অর্থ আছে?
তার সাথে আমার কথা ছিল অনেকটা এই রকমঃ 


মানবাধিকারের দোহাই দিয়ে আজকে জাতসংঘ এবং অন্যান্য প্রতিষ্ঠান(যাদের সারাদিন মানবাধিকার ছাড়া আর কোন আলোচ্য বিষয় নেই) আমাদের নিজেদের মাটিতে যুদ্ধাপরাধীর বিচারে বার বার বাগড়া দেয়, অথচ দ্বিতীয় বিশ্বযুদ্ধের পর এমনও হয়েছে - যেদিন বিচার সেদিনই জনসমক্ষে ফাঁসি দিয়েছে যুদ্ধাপরাধীদের। ওইসব বিচার আন্তর্জাতকমানের কিন্তু আমাদের দেশে আমরা এই পিশাচদের আপীলের সুযোগও দিয়েছি। সুতরাং নিজের দেশের ব্যপারে বাইরের প্রেসক্রিপশন শুনা কি খুবই প্রয়োজন?

বুঝতেই পারছেন - পুরো ব্যপারটা ছিলো এই মৃত্যুদন্ড এবং মানবাধিকার নিয়ে। এর মাঝে বিশিষ্ট ছাগুর আগমণ এবং অযাচিত লেদা প্রসবঃ


আসলে কিন্তু সমস্যাটা আমাদের নিজেদেরই। আমরা স্বাধীনতার ঠিক পরপর যদি বিচার করে ফেলতাম তাহলে এটা নিয়ে কোন হৈ চৈ হত না। আমি অবাক হই কেন স্বাধীনতার পরবর্তী দুই তিন বছরে এই বিচার কেন সম্পন্ন হল না। তার উপর ১৯৪ জন পাকিস্তানী যুদ্ধবন্দীদেরকে ছেড়ে দিয়ে আসলে কে কি করতে চেয়েছিল তা তো জানি না। তবে আমাদের পূর্বপুরুষের কৃতকর্মের ফসলস্বরূপ আমাদের এখন এত রকম ঝামেলায় জড়াতে হচ্ছে।

ক্ষনিকের জন্য আমার মনে হচ্ছিল - "ইস যদি একখানা লৌহদন্ড পাইতাম তাহা হইলে এইহাদের আরাম করিয়া বসিয়া বসিয়া কাঠি লজেন্স খাওয়া বন্ধ করাইয়া লৌহ চুষাইতাম (মাইলি সিরাসের রেকিং বেলের মত) তাও লবণ মাখাইয়া। আর অপেক্ষা করিতাম যদি ইহাদের আক্কেল বলিয়া কিছু গজাইয়া উঠে"। সে যাই হোক, আমার মনে হয় একটি ছবি দেখালে মন্দ হয় না।

আশা করি স্বাধীনতার পরবর্তি ৩/৪ বছরে যুদ্ধাপরাধী নিয়ে কিছু করা হয়েছিলো কিনা সেই প্রশ্নের জবাব চলে এসেছে। এর পর আসি ১৯৪ জন পাকিস্তানী যুদ্ধবন্দি নিয়ে। ভারত-পাকিস্তান ভাগাভাগির পর অনেক পাকিস্তানী পরিবার যেমন আমাদের ভূ-খন্ডে এসে বসবাস শুরু করে তেমনই অনেক বাঙ্গালী পরিবারও পশ্চিম পাকিস্তানে তাদের আবাস গড়ে তোলে। ১৯৭১ সালের স্বাধীনতার পর আমাদের হাতে যখন ১৯৪ জন যুদ্ধবন্দী অপেক্ষা করছে যুদ্ধাপরাধের বিচারের মুখোমুখি দাঁড় হতে তেমনিভাবে পাকিস্তানে অপেক্ষা করছে অসংখ্য নিরীহ বাঙ্গালী পরিবার। এই পরিবারগুলোকে যেমন বাংলাদেশে ফেরত আসতে দেয়া হচ্ছিল না তেমনি ওখানেও প্রায় গৃহবন্দী অবস্থায় রাখা হয়েছিল। এই অবস্থায় ভারতের মধ্যস্থতায় পাকিস্তানের সাথে চুক্তি হয় যে তারা আমাদের বাঙ্গালী পরিবারগুলোকে দেশে ফিরে আসতে দেবে এর বিনিময়ে আমরা এই ১৯৪ জন যুদ্ধাপরাধীদেরকে তাদের হাতে তুলে দিব এবং এদের বিচার পাকিস্তান সরকার সম্পাদন করবে। স্পষ্টতই জেনেভা কনভেনশন অনুসারে এই ১৯৪ জন যুদ্ধাপরাধীর বিচার করতে পাকিস্তান সম্মত হয়েছিল। ফলশ্রুতিতে আমরা আমাদের বাঙ্গালী পরিবারগুলোকে ফেরত পেয়েছিলাম নিজ ভূখন্ডে। যদিও পাকিস্তান তার স্বভাবসুলভ প্রতিশ্রুতিভঙ্গের কাজটি করতে এবারও ভুল করেনি। 
যে কাজটি স্বাধীনতার পর শুরু হয়েছিলো কিন্তু বিশিষ্ট সামরিক শাসকদের ক্ষমতা আঁকড়ে রাখার ফাঁদে পড়ে ব্যহত হল তা আজ ৪০ বছর পর করতে দোষ কোথায়? যে জিয়াউর রহমান ইন্ডেমনিটি আইন দিয়ে আটক যুদ্ধাপরাধীদেরকে নির্বিচারে ছেড়ে দিলেন, যার কল্যাণে গোলাম আজম দেশে ফিরে এসে আবার রাজনীতি করার সুযোগ পেল, যার নিপুণ হাতে এই দেশে ধর্মভিত্তিক রাজনীতির বৈধতা এল তাকে বাদ দিয়ে ১৯৭১-১৯৭৫ সময়ে কেন সকল যুদ্ধাপরাধীদেরকে ফাঁসিতে ঝুলানো হল না এই মায়াকান্নার কি আসলেই কোন অর্থ আছে?
-- দাঙ্গাবাজ

