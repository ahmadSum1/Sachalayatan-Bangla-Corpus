ছোটো একটা টুইট বদলে দিতে পারে অনেক কিছু



আমেরিকাতে ইস্টার্ন টাইমে ২১ শে ফেব্রুয়ারি শুরু হওয়ার পর ফেসবুকে এই ছবিটা দেখতে পাই:

জাতিসংঘ আন্তর্জাতিক মাতৃভাষা দিবস উপলক্ষে শান্তির বার্তা দিয়েছে, কিন্তু সেখানে আমাদের বাংলা ভাষাতেই শান্তি কথাটা লেখা নেই!
অনেকেই আমার মত দুঃখিত হন। আমি টুইটারের মাধ্যমে এ বিষয়টা জানানোর চিন্তা করলাম, কারণ টুইটার এসব ক্ষেত্রে দ্রুত মেসেজ ছড়ায় এবং বেশি কার্যকরী।
আমি নিজেও টুইটার এ নতুন, অনেক কিছুই জানিনা, প্রথম টুইট করেছি শাহবাগ আন্দোলনের জন্য। তবু নিচের টুইটটা করলাম:


UN celebrating International Mother Language Day(21st Feb) without Bangla (for which people died in 1952). see image pic.twitter.com/lL5uOg4ZZu

কয়েক ঘন্টার মধ্যে এটা আরো অনেকে রিটুইট করেন। তারপর দেখি কাজ হয়ে গেছে, এই ছবিটা দেখুন, এখন আর বাংলায় 'শান্তি' লেখা কে খুঁজে নিতে হচ্ছেনা।

আন্দোলনের প্রথম ধাপ শেষ হয়েছে মাত্র, আরো অনেক কাজ বাকি, যারা প্রবাসে আছেন, আজকেই টুইটার এ একটা একউন্ট খুলে টুইটার রাজ্যে যোগ দিন।
---
রিমঝিম বৃষ্টি

