কেন এমন বদলে যাওয়া?



চির সবুজ মনটা তোমার
কবে অবুঝ, নিঠুর হলো?
কবে তোমার শ্যামল হৃদয়
রোদে জ্বলে বিরান হলো?
কবে তোমার আমার কথা
ব্যাথা ভেবে ভুল হলো?
কবে আমারা চঞ্চলা সে
একটু একটু নীরব হলো?
স্বপ্ন ভরা নয়ন কোণে
কবে মেঘের বসত হলো?
আলতা রাঙ্গা নূপুর পায়ে
কোন পাষাণে বেড়ী দিলো?
কবে আমার তোমার সাথে
একটু বেশী ভুল হলো?
কবে আমারা চঞ্চলা সে
একটু একটু নীরব হলো? 
ভালোবাসার চন্দনা সে
কবে বোবা বধির হলো?
আলো ছড়ানো হরিণী মেয়ে
কার শাসনে বন্দী হলো?
কবে আমার চাল চলনে
তোমার বুকে লাল ঝরালো?
কবে আমারা চঞ্চলা সে
একটু একটু নীরব হলো?

