সাক্ষরতা নিয়ে কথকথা



জাতিসংঘ 2003 থেকে 2012 সাল পর্যন্ত এ দশককে সাক্ষরতা দশক হিসেবে অভিহিত করে। যার শ্লোগান হচ্ছে -“Literacy as Freedom". যে স্বাধীনতা মানুষকে জ্ঞান ভান্ডারে ডুব দেবার, যে কোন তথ্য পাবার ক্ষেত্রে সহোযগিতা করার এবং লিখিত ভাষার সাথে স্বার্থক যোগাযোগ রক্ষা করার সক্ষমতা দান করবে।  সাক্ষরতা জ্ঞানের মাধ্যমে মানুষ মুক্তি পাবে তার যাবতীয় অজ্ঞতা, কুসংস্কার, ভুল ধারনা থেকে এবং সাক্ষর হবার আগে ও পরের ব্যাপক পরিবর্তন, ব্যক্তি নিজেই উপলব্ধি করতে পারবে। 
বাংলাদেশে তথা বিশ্বে সাক্ষরতার সংগা সময়ের সাথে সাথে তার আবেদনের ও পরিবর্তন হয়ে আসছে: যেমন: 
পঞ্চাশ এর দশক—যিনি যেকোন ভাষার মুদ্রিত উপকরন পড়তে পারবেন তিনিই সাক্ষর।.
ষাট এর দশক—একজন যিনি বোধগম্যতার সাথে যেকোন ভাষা পড়তে পারবেন তিনিই সাক্ষর।
সত্তর এর দশক-–সাক্ষরতা এমন একটি সক্ষমতা, যাতে লিখার ও পড়ার উভয় ক্ষমতাই বলবৎ থাকবে।
আশির দশক –সাক্ষরতা এমন একটি সামর্থ্যকে নির্দেশ করে- যার মাধ্যমে মাতৃভাষা বুঝতে পারবে এবং তা মৌখিক ও লিখিত ভাবে প্রকাশ করতে পারবে এবং দৈনন্দিন প্রয়োজনীয় গননা, হিসাব মৌখিক ও লিখিত ভাবে সম্পন্ন করতে পারবে।
এছাড়া বর্তমানে পড়া লেখা ও হিসাব এর পাশাপাশি জীবন দক্ষতাকেও গুরুত্ব দেয়া হচ্ছে।  
ব্রাজিলিয়ান শিক্ষাদার্শনিক পাওলো ফ্রেইরি সাক্ষরতা কে প্রচেতনীকরন প্রক্রিয়ার একটি হাতিয়ার হিসাবে উল্লেখ করেছেন। তাঁর ভাষায় “reading the world” যেখানে শুধু শব্দ না পড়ে সাড়া বিশ্বকে পড়ার দিকে ইংঙ্গিত দেয়া হয়েছে। এছাড়া উনি সাক্ষরতাকে সমস্যা সমাধানের, দরকষাকষির, সামাজিক প্রতিকূলতা উত্তরণের জন্য স্বার্থক যোগাযোগ এর মাধ্যম হিসেবেও দেখেছেন যা আমাদের দেশের উন্নয়নের পদক্ষেপের জন্য খুবই উপযুক্ত হিসেবে গ্রহনীয় হতে পারে।
বাংলাদেশের সাক্ষরতা হার 2005 সালে 41.1 %(United Nations Development Programme Report 2005)
ফ্রেইরী আরো উল্লেখ করেন- সাক্ষরতা এমন একটি প্রক্রিয়া যার মাধ্যমে সাক্ষর ব্যক্তি নিজের অবস্থান সম্পর্কে ওয়াকিবহাল হবে এবং তার ইতিবাচক পরিবর্তনের জন্য যথা সম্ভব পদক্ষেপ গ্রহন করবে। তাই দেশের অধিকাংশ মানুষ যারা নিজেদের সঠিক ভাবে উপলব্ধি করতে পারে না, নিজের ক্ষমতা সম্পর্কে ধারনা নেই তাদের কে ব্যতিরেকে আমাদের সামনে চলার পথ দুর্গমই বলা যায়।
আবু হাসান
13/07/2011

