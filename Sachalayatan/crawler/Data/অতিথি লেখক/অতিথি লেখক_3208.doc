তিনি আমাদের-ই একজন প্রফুল্ল



গরীব
সাউথ কোরিয়া
----------------------------------------------------------------------
আমরা বাংলাদেশের মানুষ, সুনাম আমদের সবদিক থেকেই আছে, সেটা একসময়ের ধন দৌলতের জন্য আবার মীরজাফরের বেঈমানীর জন্য, আধুনিক কালে এসে দুর্নীতিতে সেরা হবার জন্য হোক , সুনাম আমাদের সব সময়ই ছিল। দেশ ভাগ হয়েছে কিন্তু আজ এ বাংলার মানুষ ও বাংলার জন্য কাঁদে, ও বাংলার মানুষেরাও কষ্টে উদাস হয়। কি হতে কি হয়ে গেল আমরা জানি না কিন্তু ইতিহাস বলে এ উপমহাদেশের মানুষ কখন বিভাজন চায়নি, কিন্তু কপালে থাকলে ঠেকায় কে? একবার শের-ই-বাংলা ফজলুল হক কে একজন প্রশ্ন করেছিলেন “আপনারা যে এত বিভাজন বিভাজন করছেন , দেশ ভেঙ্গে গেলে শক্তি কমে যায় সেটার কি হবে ভেবে দেখেছেন কখনো?” না, আজকের লেখাটা এই সব নিয়ে নয়। আসলে যেই মানুষকে নিয়ে আজ লিখব সেই মানুষ আমাদের গর্ব, কিন্তু আমরা তাকে অনেকেই চিনিনা, কেন চিনিনা সেটাও খুব সহজ , ১৯৭১ এর মুক্তিযুদ্ধ আমাদের বাঙ্গালিদের ব্রিটিশ বিরোধী আন্দোলনের ইতিহাস প্রায় মুছেই ফেলতে চলেছে। ২০০ বছর ঐপনিবেশিক শাসন কখনোই মেনে নেয় নাই বাঙ্গালী কিন্তু তারপর ও একটা কথা বলতেই হয় , প্রথম বিশ্বযুদ্ধ ও দ্বিতীয় বিশ্বযুদ্ধ না হলে আমরা ভারতবাসি কবে স্বাধীনতা পেতাম সেটা বড় প্রশ্ন। এই উপমহাদেশ স্বাধীন হবার কথা ছিল প্রথম বিশ্বযুদ্ধের পর পরই কিন্তু ব্রিটিশ ছাড়বে কেন? প্রথম বিশ্বযুদ্ধে যে পরিমান ক্ষতি ব্রিটিশের হয়েছিল তা তুলে নেবার জন্য এই উপমহাদেশের মানুষ ছাড়া আর কোন আদর্শ জায়গা ছিল না। পরিনতিতে আর কিছুদিন আমাদের থাকতে হল অন্যের গোলাম হয়ে! না, আজকে এইসবও বলব না । আজকের কথা আমাদের নাম না জানা এমন একজন মানুষ যাকে ধরা হয় আমাদের বাংলার মানুষের ইংরেজ বিরোধী বিপ্লবের প্রথম আত্মত্যাগী হিসাবে।
প্রফুল্ল চাকীর জন্ম ১৮৮৮ খ্রীস্টাব্দের ১০ ডিসেম্বর বগুড়া জেলার বিহার গ্রামে (বর্তমানে যা বাংলাদেশের অন্তর্গত)। নবম শ্রেনীতে পড়ার সময় পূর্ব বঙ্গ সরকারের কারলিসল সার্কুলারের বিরুদ্ধে ছাত্র আন্দোলনে অংশগ্রহনের দায়ে তাঁকে রংপুর জেলা স্কুল হতে বহিস্কার করা হয়। তিনি এর পর রংপুর ন্যাশনাল স্কুলে পড়াশোনা করেন। সেখানে পড়ার সময় জীতেন্দ্রনারায়ণ রায়, অবিনাশ চক্রবর্তী, ঈশান চন্দ্র চক্রবর্তী সহ অন্যান্য বিপ্লবীর সাথে তাঁর যোগাযোগ হয়, এবং তিনি বিপ্লবী ভাবাদর্শে অনুপ্রাণিত হন। বারীন ঘোষ প্রফুল্ল চাকীকে কলকাতায় নিয়ে আসেন। যেখানে প্রফুল্ল যুগান্তর দলে যোগ দেন। তাঁর প্রথম দায়িত্ব ছিল পূর্ববঙ্গ ও আসাম প্রদেশের প্রথম লেফটেন্যান্ট গভর্নর স্যার জোসেফ ব্যামফিল্ড ফুলারকে (১৮৫৪-১৯৩৫) হত্যা করা। কিন্তু এই পরিকল্পনা সফল হয় নাই। এর পর প্রফুল্ল চাকী ক্ষুদিরাম বসুর সাথে কলকাতা প্রেসিডেন্সী ও পরে বিহারের মুজাফফরাবাদের ম্যাজিস্ট্রেট কিংসফোর্ডকে হত্যার পরিকল্পনা করেন।
ক্ষুদিরাম ও প্রফুল্ল কিংসফোর্ডের গতিবিধি পর্যবেক্ষণ করেন এবং তাকে ১৯০৮ খ্রীস্টাব্দের ৩০ এপ্রিল সন্ধ্যা বেলায় হত্যা করার পরিকল্পনা করেন। ইউরোপিয়ান ক্লাবের প্রবেশদ্বারে তাঁরা কিংসফোর্ডের ঘোড়ার গাড়ির জন্য ওঁত পেতে থাকেন। একটি গাড়ি আসতে দেখে তাঁরা বোমা নিক্ষেপ করেন। দুর্ভাগ্যক্রমে ঐ গাড়িতে কিংসফোর্ড ছিলেন না, বরং দুইজন ব্রিটিশ মহিলা মারা যান। প্রফুল্ল ও ক্ষুদিরাম তৎক্ষনাৎ ঐ এলাকা ত্যাগ করেন। প্রফুল্ল ও ক্ষুদিরাম আলাদা পথে পালাবার সিদ্ধান্ত নেন। প্রফুল্ল ছদ্মবেশে ট্রেনে করে কলকাতার উদ্দেশ্যে রওনা হন। ট্রেনে নন্দলাল ব্যানার্জী নামে এক পুলিশ দারোগা সমস্তিপুর রেল স্টেশনের কাছে প্রফুল্লকে সন্দেহ করেন। ধাওয়ার সম্মুখীন হয়ে প্রফুল্ল পালাবার চেষ্টা করেন। কিন্তু কোণঠাসা হয়ে পড়ে প্রফুল্ল ধরা দেওয়ার বদলে আত্মাহুতি দেওয়ার সিদ্ধান্ত নেন। তিনি নিজের মাথায় পিস্তল দিয়ে গুলি করে আত্মহত্যা করেন। ক্ষুদিরাম পরবর্তীতে ধরা পড়েন এবং তাঁকে ফাঁসী দেওয়া হয়।
ধরা পড়ার কাহিনীও খুবই কষ্টদায়ক কারন প্রফুল্ল চাকী কে সন্দেহ করা হয় তার কথা শুনে, তিনি যেহেতু এই বাংলার সুতরাং সেই পুলিশ তাকে সন্দেহ করেন কথা শুনে। ক্ষুধিরামকে ও ধরিয়ে দেওয়া হয় একই ভাবে , পালাতে গিয়ে তিনি অন্য এলাকায় গিয়েছিলেন এবং সেখানে এক দোকানদার তাকে সন্দেহ করে এই ভেবে যে সে ছিল অপরিচিত এবং এত সকালে ক্ষুদিরাম সেই এলাকায় ঘুরাঘুরি করছিলেন তাই। দোকানদার আগেই শুনেছিলেন বোমার কথা তাই তিনি ক্ষুধিরাম কে বসিয়ে রেখে পুলিশ কে খবর দেন। এই হল আমাদের আসল পরিচয়। না পরিচয় আমাদের এখন ও প্রকাশ হয় নাই। একটু বাকি আছে। শ্মশান যাত্রীর নরক উল্লাস নামে একটি বই পড়েছিলাম , তো সেখানে লেখক সাজাহান সাকিদার লিখেছিলেন যে বিভাজনের পর প্রফুল্ল চাকিদের সমস্ত সম্পত্তি বেদখল হয়ে গেছে , শুধু তাই নয় যে গ্রামের মানুষ ছিলেন তিনি সেই গ্রামের মানুষও তাকে চেনে না। সেখানে তার জন্য নির্মিত হয়নি কোন মিনার , আজ আমরা এই বাংলার মানুষ তার জন্য কেউ হয়তো বলিনা “তুমি ছিলে আমাদেরই একজন”। সময়টা হয়ত তখন ব্রিটিশদের ছিল কিন্তু তিনিও স্বপ্ন দেখেছিলেন এই আমাদেরই মুক্তির জন্য , এই আমাদের মাথা উচুঁ করবার জন্য। আমাদের মাথা তিনি ঠিকই রেখে গেছেন উচুতে কিন্তু আমরা তাকে শ্রদ্ধা জানানোর প্রয়োজন মনে করি কি? কিছুই করতে পারব না তার জন্য একক ভাবে কিন্তু এই মানুষটি থাক আমদের মাঝে অমর হয়ে , আমরা বলে যাব আমাদের সন্তানদের তার বিরত্বের কথা। মাথায় গুলি করবার আগে হয়ত তিনি ভেবেছিলেন আপনার আমার কথা...হয়তো তিনিও স্বপ্ন দেখেছিলেন স্বাধীন দেশের মাটিতে তার সন্তান খেলা করছে...
আমি একদিন থাকবো না
তুমি রবে, তোমরা রবে।
আমার যে কাজ
আমি রেখে গেলাম অসমাপ্ত
রেখে গেছি তা তোমার ই জন্যে।
আমাকে থামিয়ে দিয়েছে সময়
তোমাকেও একদিন থামিয়ে দেবে
তবু ভয় করনাকো, থেকোনাকো বসে।
রেখে যেও এই দেশটাকে
যেমন পেয়েছিলে,
তার চেয়েও সুন্দর করে।

