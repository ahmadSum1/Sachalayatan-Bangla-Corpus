আমি :অসংলগ্ন আত্মবিশ্লেষণ



এটা কি ? অজ্ঞতা, অযোগ্যতা নাকি অক্ষমতা ? অবশ্য উত্তর দেয়া তো আমার পক্ষে সম্ভব নয়। হয়তো এর তিনটিই আমার জন্য প্রযোজ্য বলে। এই যেমন আমি যখন গান শুনি ..তখন মনোযোগ দিয়ে শুনি। কিন্তু কিছুক্ষন পর আর গানটির দুই লাইনও বলতে পারিনা। যদি কোন ছবি দেখি দেখা যাবে একদিন পর আর নায়ক বা নায়িকার নাম মনে থাকেনা..পরিচালক তো দুরের বিষয়। ছাত্রাবস্থায় নোট মুখস্থ করতাম কিন্তু পরীক্ষায় হলে গিয়ে বেমালুম ভুলে যেতাম। 
হয়তো এমন ভুলে যাওয়ার অভ্যাসটা থাকায় একদিকে ভালোই হয়েছে। এ পর্যন্ত যে কত মেয়ের প্রেমে পড়েছি তার কোন সীমা পরিসীমা নাই। কিন্তু ওই যে অযোগ্যতা.. ভুলে যাওয়া। ওটাই এক্ষেত্রে আমাকে সহায়তা করেছে দারুন ভাবে। প্রেমে পড়ি... যদিও হাত পা ভাঙ্গিনাই কখনো। আবার ভুলেও গেছি সময়মত..নতুন কারো প্রেমে পড়ার আগেই। আর হ্যাঁ সাহস? ওই একটি জিনিস কোনদনিই আমার মধ্যে ছিলোনা...এখনও নেই। কোনদিন হবে সেই সম্ভাবনাও দেখছিনা। আর সেই কারনেই কাউকে আমার পক্ষে বলা সম্ভব না-- এই যে শুনুন আমি আপনার  প্রেমে পড়েছি। (এভাবেই তো বলে নাকি?)
কিন্তু এই যে ভুলে যাওয়া..... বা সঠিক জিনিসটা সময়মত মনে না রাখা বা সাহস করে সত্য উচ্চারন না করা --এগুলো কি শুধু নিতান্তই আমার বৈশিষ্ট্য ? নাকি আমরা বাঙ্গালিরাই এমন ? এই যেমন অনেককেই ভুলে গেছেন মুক্তিযুদ্ধের সঠিক ইতিহাস .... ভুলে গেছে স্বাধীনতার শত্রুদের চেহারা.... তাই শত্রু হয়ে গেছে কারো কারো মিত্র। ভুলে গেছে সামরিক শাসনের বিরুদ্ধে রুখে দাঁড়ানোর গৌরবময় অতীত, যা ছিল উজ্জল ভবিষ্যত রচনার নির্ভরযোগ্য সোপান। কিন্তু আমরা বাঙ্গালীরা তো এমন ছিলামনা। সাহসকিতাই তো ছিল আমাদের প্রধান অস্ত্র। এটি ছিল বলেই খালি হাতে দুর্বার যাত্রা ছিল আমাদের একাত্তরে...স্বাধীনতার জন্য। 
রাকিব হাসনাত সুমন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%68%61%73%6e%65%74%32%30%30%32%40%79%61%68%6f%6f%2e%63%6f%6d%22%3e%68%61%73%6e%65%74%32%30%30%32%40%79%61%68%6f%6f%2e%63%6f%6d%3c%2f%61%3e%27%29%3b'))

