অতঃপর : একটি না হয়ে উঠা প্রেম



১.
ফোনের রিং বেজে উঠার সাথে সাথেই রিসিভ করলো আবির । কিন্তু ওইপাশ থেকে অভিমানের সুরে ভেসে আসলো প্রশ্ন ? 
তুমি ফোন ধরতে দেরি করলে কেন ? 
প্রশ্ন শুনে আবির একটুও বিচলিত না হয়ে স্বাভাবিক ভাবেই উত্তর দেয় । কোথায় দেরি করলাম , সাথে সাথেই তো ধরলাম ।
 কে শোনে কার কথা , সপ্তর্ষি এবার মনে হয় আরও রেগে গেল । 
হা , আমার ফোন ধরার সময় কি তোমার আছে ? তোমার তো আমাকে দেয়ার সময়ই নেই । তোমাকে ফোন দেয়াই উচিত না আমার , তবুও কেন যে দেই !!
নীরবতা নেমে আসে দুজনের মাঝে । কেউ আগ বাড়িয়ে কথা বলতে রাজি নয় যেন। এবার সপ্তর্ষি বলে উঠলো , কথাই যদি না বলবে তাহলে ফোন রেখে দেই । এবার আবির ও স্বরূপে , আচ্ছা তুমি এমন কেন বলতো ?
-      কেমন ?
-      এই যে কোন কারন ছাড়াই রাগ কর । 
-      আমি আবার রাগ করলাম কখন ?
-      এই যে.......... ( আবির আর এই বিষয়ে কথা বাড়াতে আগ্রহী হল না , কারন সপ্তর্ষি এমনই । খেয়ালি মেয়ে । যা চাইবে তাই করবে এই ক দিনে তা বুঝতে আর বাকি নেই তার )

আমার আগামীকাল ফ্লাইট । এয়ারপোর্ট গিয়ে তোমাকে ফোন দিবো । এর আগে আর ফোন দিতে পারবো না । ব্যস্ত থাকবো সারা সকাল , সব কিছু গুছিয়ে নিতে হবে । তাই তোমাকে জানাতেই ফোন দিলাম । ( সপ্তর্ষি কিন্তু প্রতিদিনই ফোন দেয়, প্রতিবারই কোন না কোন কারনের কথা বলে সেই দিনকে সে বিশেষিত করে । কেন করে, এটা নিয়ে আবিরের তেমন কোন আগ্রহ নেই । ) 
আচ্ছা, দুপুরে ফ্লাইট , তোমাকে ফোন এ পাবো তো ? প্লিজ ফোন ধরো , যে কোন নাম্বার থেকেও ফোন দিতে পারি । সাথে ভাইয়া থাকবে তাই বেশী কথা বলতে পারবো না । কিছু মনে করবে না ঠিক আছে । আর আমি তো , এই ৭ মাসের ভিতরেই আবার বাংলাদেশে ফিরছি । তখন ইচ্ছে মত আড্ডা দেয়া যাবে । এই আবির আমি একা বক বক করে যাচ্ছি , তুমি কি শুনছো ?
ফোন এর এই প্রান্তে আবিরের চোখ ভিজে গেছে , অজানা এক কারনে । মনে ওকি দিচ্ছে হাজারটা প্রশ্ন । 
সে কি সপ্তর্ষিকে হারিয়ে ফেলছে ?
আচ্ছা , ও কি সত্যি আমাকে ভালোবাসে ? ওর মায়া মাখা চোখ গুলো কি আর দেখতে পারবো না ? ওর দুষ্টমি, হাসি আর পাগলামি ছাড়া আমার দিন গুলো কিভাবে চলবে ? সব কিছু ক্যামন যেন ফ্যাকাসে লাগছে আবিরের কাছে । ভিতরটা কেউ যেন বুল্ডুজার দিয়ে গুড়িয়ে দিচ্ছে  কেউ । দুচোখের নোনা জল চোখ থেকে মুখে এসে তার উপস্থিতি  জানিয়ে দিচ্ছে । গলা ভারি হয়ে গেছে । 
হ্যাঁ শুনছি , তুমি বল ?
-      কি হয়েছে তোমার , গলা ভারী কেন ?
আবির অপ্রস্তুত হয়ে যায় , তাহলে কি সপ্তর্ষি বুঝতে পারছে যে সে কাঁদছে ? না , একটা ছেলে এভাবে কাদবে এটা হওয়া  উচিত না । কিন্তু মনকে এই মুহূর্তে বুঝাতে ব্যর্থ হচ্ছে আবির । আচ্ছা, আল্লাহ মেয়েদের এতো ইন্দ্রিয় শক্তি দেয়ার কি দরকার ছিল , আমি নিজে যা কাছ থেকে দেখি না , একটা মেয়ে শত মাইল দূর থেকে কিভাবে বুঝতে পারছে ? কিভাবে ঝড়ের অস্তিত্ব সে পায় ? তাহলে মরুভূমির বুকে এক পশলা বৃষ্টির ঝড় কি লুকানো যায় না ? আবির আর ভাবতে পারে না । পিছনের মুহূর্ত গুলো এই মুহূর্তে নতুন করে আসছে সামনে ।
-      না কিছু হয়নি । কালকে না গেলেই কি নয় ? ক্যানসেল করা যায় না কোনভাবে ?
রুদ্র সমুদ্র 
13 May 2013

