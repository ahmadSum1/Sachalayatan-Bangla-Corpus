অল্প-স্বল্প-গল্প ভাবনাঃ প্রজেক্ট তারাশঙ্কর



১.
তারাশঙ্করের উপন্যাস পড়ে আগেই মুগ্ধ হয়েছিলাম, এবার মুগ্ধ হলাম তার গল্পগুলো পড়ে।
২.
থার্ড ইয়ারের শুরুতে আমি প্রথম চিল্ড্রেন অফ বডম এর গানগুলো শুনি। অনেকদিন ধরেই পিসি তে পড়ে ছিলো গানগুলো। যে কোন কারনেই হোক, শোনা হয় নি। এনিওয়ে, গানগুলো যখন শুনলাম, বলতে দ্বিধা নেই, যারপরনাই মুগ্ধ হলাম। 'মুগ্ধ' হলাম বললে আসলে কম বলা হয়, মোটামুটি ফ্যানাটিক হয়ে গেলাম ওদের গানগুলো শুনে। এর আগে যে মেটাল একদম শুনিনি, তা না। কিন্তু এদের সবকিছুই অন্যরকম। নিজের অজান্তেই ফেসবুকে স্ট্যাটাস দিয়ে বসলাম, "Bodomized".
এরপর আরো একবার এরকম 'ized' হয়েছিলাম। সেটা কুবরিকের 'ড. স্ট্রেঞ্জলাভ' দেখে। অদ্ভূত একটা মুভি। মুভিটি দেখার পর দু'দিন ধরে পুরো ব্যাপারটা মাথায় ঘুরছিলো। যারা মুভিটি দেখেছেন, তাদের অনেকেই হয়ত আমার সাথে একমত হবেন। আর এখানেই কুব্রিকের সাফল্য। তার মুভি আপনার পছন্দ হোক বা না হোক, মাথার ভেতর ঠিকই কিলবিল করতে থাকবে। কিছুতেই আপনি তা সরাতে পারবেন না। এ অবস্থায় আপনার ফেসবুক স্ট্যাটাস কি হতে পারে?"Kubrickized"???
৩.
এ মুহূর্তে আমি "তারাশঙ্করাইজড"। কেন? তার গল্পগুলো পড়ে। তার গল্প পড়া মানে প্রতিদিনের প্‌থিবীটাকে নতুন করে দেখা। তার গল্প পড়া মানে আশেপাশের মানুষগুলোকে নতুন করে জানা। আর অনেক দূরের মানুষ, যাদের কখনো  দেখিনি, দেখবো এমনটাও আশা করি না, তাদের সাথে এক ধরণের বন্ধনে জড়িয়া যাওয়া। বাংলা সাহিত্যে তারাশঙ্কর ই সম্ভবত প্রথম (একমাত্র কিনা বলতে পারবো না) লেখক যিনি কিনা এক ঘ্‌ণিত ডাইনী্র জীবন কাহিনীকে পর্যন্ত গভীর সহানুভূতির সাথে তুলে ধরতে পেরেছেন। ডাইনী বা পিশাচিনীদের নিয়ে জাফর ইকবাল স্যার এরও কিছু গল্প আছে। কিন্তু স্যার এর গল্পগুলোতে কিসের যেন কমতি ছিল। বড়সড় সাহিত্য সমালোচক হলে কমতিটা হয়তো ধরতে পারতাম। পাঠক মানুষ, সাহিত্যিকদের সমালোচনা করার দুঃসাহস বা যোগ্যতা কোনটাই আমার নেই। 
তারাশঙ্করের গল্পের একটা দিক যে কোন পাঠকেরই চোখে পড়বে। তার গল্পগুলোকে ঠিক 'ছোটগল্প' বলা যায় না। মোটামুটি প্রতিটা গল্পই বেশ বড়সড় ক্যানভাসে বেড়ে উঠেছে। রবীন্দ্রনাথের গল্পের মত 'শেষ হইয়াও হইলো না শেষ' এমন ভাবও নেই কোন গল্পে। প্রতিটা গল্পেরই একটা স্পেসিফিক সমাপ্তি আছে। মোটকথা, তারাশঙ্করের গল্পে নাটকীয়তার তেমন স্থান নেই। হয়তো নিখাদ বাস্তবতা তুলে ধরতেই লেখক সমস্ত নাটকীয়তাকে সযত্নে এড়িয়ে গেছেন। তবুও, পাঠক হিসেবে মাঝে মাঝে একটা অত্ত্‌প্তি কাজ করে। আমরা বাঙ্গালীরা হয়তো স্বভাবগত ভাবেই নাটকপ্রিয়। 
৪.
তারাশঙ্কর নিয়ে আরেকটু ব্‌হৎ পরিসরে কিছু লেখালেখির ইচ্ছা আছে। দেখা যাক, মাইক্রোপ্রসেসর প্রজেক্টের কাজে ফাঁকিঝুকি দিয়ে সময় বের করে কিছু লেখা যায় কিনা।
                                                                 ---আশফাক আহমেদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%73%68%66%61%71%5f%70%6f%6c%74%40%79%61%68%6f%6f%2e%63%6f%6d%22%3e%61%73%68%66%61%71%5f%70%6f%6c%74%40%79%61%68%6f%6f%2e%63%6f%6d%3c%2f%61%3e%27%29%3b'))

