      বাঘা 




বাঘা
    শামীম খান 
ছড়া লিখি টুকি টাকি
কি যে হোল  থিম নেই
বরষার ঝরা আছে
শুধু রিমঝিম নেই
মরে লোকে অনাহারে
দুটো ভাত ডাল নেই
 বিদ্যুৎ পানি চেয়ে
কেঁদে কেটে হাল নেই
সৎ পথে করো কিছু
কোন হাত তালি নেই
বন্যেরা লুটে খেলে
প্রতিবাদ গালি নেই
সংসার করা খুব
চুলো নেই চাল নেই
সুশীল সমাজে যারা
বচনেতে ঝাল নাই
হাঁদাটাই শুধু আছে
বেশ ভাল, নিশ্চিত
মামু খালু বড় তার
সুগভীর তার ভিত
এই ছড়া ফাউ পড়া
কোথথাও তাল নেই
চিল্লাই বলে ওরা
ডাকে বাঘা (ছাল নেই)

