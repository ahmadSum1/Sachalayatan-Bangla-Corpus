রাজীব সংক্রান্ত এলোমেলো ভাবনা 



রাজীব হায়দার এর খুন হবার খবর জানার পর থেকেই গা কাঁপছে: আবার কি ১৪ই ডিসেম্বর শুরু হতে যাচ্ছে? কিন্তু একটু চিন্তার পর মাথা একটু ঠান্ডা হয়েছে: আর একটা গণহারে বুদ্ধিজীবী হত্যার চেষ্টা ঠিক এখনই মনে হয় না করবে জামাত, এই চেষ্টাটা করা হবে শেষ আঘাত হিসেবে: ঠিক ৭১ এর মতই, হারাটা সুনিশ্চিত হবার পর। "হারা" মানে এ ক্ষেত্রে ধরে নিচ্ছি "নিষিদ্ধ হওয়া" (অথবা সাঈদীর ফাসী?)।
রাজীবের একটা ফেইসবুক একাউন্টে (থাবাগফুর কি তাঁরই?) দেখলাম অসাধারণ কিছু ছবি: এগুলো দিয়ে একটা প্রদর্শনী করা যায় না? শাহবাগের মানুষদের মাথায় নিশ্চয়ই এসেছে এটা।
থাবা বাবা'র স্মৃতির প্রতি আরও বড় সম্মান বোধহয় হবে যদি একটা caricature competition করা যায়: জামাতীদের caricature. তবে খুবই (যতটা দরকার তার থেকেও বেশী করে) স্পষ্ট করে দিতে হবে যে ইসলামের caricature নয়, জামাতীদের caricature. আঁকার প্রতিভা থাকলে নিজেই জমা দিতাম: জামাতে ঢোকার পর একটা মানুষের বিবর্তন যে ভাবে হয় সেটা নিয়ে: মানুষ হয়ে ঢোকে, আর কি ভাবে আস্তে আস্তে ছাগলে পরিণত হয় (অথবা রোবটে: যার কি না নিজের চিন্তার ক্ষমতা নেই)। কোনো একটা বইএ (নাম মনে পড়েছে: Freakonomics) পড়েছিলাম Stetson Kennedy এর কথা, যে কিনা কু ক্ল্যাক্স ক্ল্যান কে শুধু satire করেই দুর্বল করে দিয়েছিলেন। 
আমি দূরদেশে বসে আছি বহাল তবিয়তে, কিন্তু বাংলাদেশে মানুষেরা মারা যাবে জানোয়ারদের হাতে। বাঙালীদের মধ্যে মানুষ এমনিতেই কম, আরও কমে যাবে। এই ব্লগে যারা আসেন, সবাইকে অনুরোধ করছি, সাবধানে থাকবেন। ভয়ে নয়, তবে সাবধানে। একটা মানুষ মারা গেলে যে ক্ষতি, তা হাজারটা শিবিরকে মেরেও পূরণ হবে না। এটা ওরাও জানে।

