ব্যাকরণ ক্লাস



ব্যাকরণের ক্লাসে এসে
	রিতা আপা বলে,
এক নিয়মে সকল পড়া
	কেমন করে চলে?
নিজের গল্প একটা কিছু
	কে শোনাতে পারো?
পড়ছে মনে ঘটে যাওয়া
	মজার কথা কারও?
প্রজ্ঞা বলে আজ্ঞে আপা
	বলতে আমি পারি,
গল্পে গল্পে প্রজ্ঞা দেখো
	গেলো মামার বাড়ি।
রিতা আপা ব্ল‍্যাকবোর্ডে
	গল্প লিখে নিলো,
সেখান থেকে একটি বাক্য 
	মোটা করে দিলো।
সবটা যদি গল্প বলো
	বাক্য তবে এটা,
শব্দ হলো তাহার পেটে
	দেখছো যেটা যেটা।
শব্দ ভেঙে অক্ষর হয়
	বর্ণ আসে পরে,
ব্যাকরণটা শেখা হলো 
	অনেক মজা করে।
....................................
দেবানন্দ ভূমিপুত্র

