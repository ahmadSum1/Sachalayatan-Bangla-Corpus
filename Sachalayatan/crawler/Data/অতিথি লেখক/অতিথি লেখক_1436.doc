ক্যালগেরী স্ট্যাম্পিড (Greatest Outdoor Show on Earth!)





ধরণীর সবচেয়ে বৃহত্তম বাহির প্রদর্শনী হিসেবে প্রচারিত ক্যালগেরী স্ট্যাম্পিড প্রতি বছর অসংখ্য পর্যটককে কাছে টানে তার অসাধারণ রোডিও, ভয়ংকর সব রাইড, প্যারেড, মঞ্চ প্রদর্শনী, ঘোড়ার গাড়ির দৌড় প্রতিযোগিতা, মেলা এবং সর্বপরি তার উৎসবমুখর পরিবেশ দারা।
অতীতে গরুর শহর (Cow Town) হিসেবে পরিচিত ক্যালগেরী প্রতিবছর জুলাই মাসে দশদিন ব্যাপী এই প্রদর্শনীর মাধ্যমে তার গৌরব উজ্জল ঐতিহ্যকে স্মরন করে। জুলাই মাসের প্রথম শুক্রবার ভোরবেলা শোভাযাত্রার মাধ্যমে ক্যালগেরী স্ট্যাম্পেডের আনুষ্ঠানিক উদ্বোধন ঘোষনা করা হয়। শোভাযাত্রায় রাখাল বালক/বালিকা, নর্তক, ভাড়ঁ, নেটিভ আমেরিকান, সেনাবাহিনী থেকে শুরু করে রাজনীতিবিদ, ব্যাবসায়িক প্রতিষ্ঠান সহ প্রায় সমাজের সকল স্তরের মানুষ রং বেরং এর পোষাক এবং ব্যানার নিয়ে অংশ নেয়। সে এক অসাধারন উৎসবমুখর পরিবেশ !

শোভাযাত্রার কিছু আলোকচিত্র

অশ্বারোহী রাখাল বালিকার দল (Cow Girl)

 

ষাঁড়ের পিঠে চড়িয়া মর্দ হাটিয়া চলিল

 

ফালুন দাফা

 

হ্যামিলনের বাঁশিওয়ালা

 

রাজকীয় কানাডিয়ান পার্বত্য পুলিস বাহিনী

 

স্ট্যাম্পেড মাসকট




প্রতিদিন সকাল নয়টা থেকে মাঝ রাত্রি পর্যন্ত বিভিন্ন প্রদর্শনী চলে। ক্যালগেরী স্ট্যাম্পেডের প্রধান আকর্ষন মনোমুগ্ধকর রোডিও শো এবং সান্ধ্যকালীন মঞ্চ প্রদর্শনীর পাশাপাশি রয়ছে রাইডস, ক্যাসিনো,গেমিং সহ হরেক রকমের গ্যাম্বলিং এর ব্যবস্থা।



থালা ভাংগা


ভয়ংকর সব রাইডস
সতর্কিকরণঃ কলিজার জোর কম থাকলে রাইডগুলো না চড়াই ভালো।

রাইড ১ [মেগা আছাড়] 
আপনাকে অত্যন্ত শান্ত শিষ্ট ধীর স্থির ভাবে প্রায় দশ তলা সমান উপরে উঠাবে তার পর বলা নেই কওয়া নেই ধপাস !



রাইড ২ [আত্মারাম খাঁচাছাড়া] 
আপনাকে ধরে চড়কির মতো এমন ঘুরানি দিবে যে  আপনার দেহ ও আত্মা দুই আলাদা হয়ে যাবে।



রাইড ৩  [ঘুরানি]
এইটা ভালই মজার কিন্তু প্রায় ৫-৭ মিনিট চরম ঘুরানির ফলে বমি বমি ভাব আসা অস্বাভাবিক না।



রাইড ৪ [বৃত্তাকার রেইললাইন] 
এই রাইডটা অনেটাই ট্রেনে চড়ার মতো তবে রেইললাইনটা বৃত্তাকার। রেলগাড়িটা উপরে প্রায় একমিনিটের মতো ঝুলে থাকে তবে সেটা খারাপ লাগে না খুব একটা।



আরও কিছু রাইডস





[চলবে]
এবছর ক্যালগেরী স্ট্যাম্পিড এর ১০০ বছর পূর্তি হবে । সবাইকে জুলাই মাসে ক্যালগেরী ভ্রমনের নিমন্ত্রন  রইল।

স্ট্যাম্পেডঃ গরু, ঘোড়া বা অন্যান্য প্রাণির আকস্মিক আতঙ্কপীড়িত ধাবন।
রোডিওঃ গবাদি পশু ধরার কৌশল প্রদর্শনের বা দুরন্ত অশ্ব বশ মানানোর প্রতিযোগিতা।


লেখা: জাবেদুল আকবর
                   [zabed.akbar@gmail.com]
অন্যান্য লেখা
জাসপার ভ্রমন
ঘুরে এলাম নায়াগ্রা জলপ্রপাত


