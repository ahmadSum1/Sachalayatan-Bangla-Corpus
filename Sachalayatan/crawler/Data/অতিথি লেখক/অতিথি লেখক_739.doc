আবারও ফিরে আসছে ওই দাতাল শুওরেরা- ২



বাংলাদেশের স্বাধীনতার ইতিহাস বিকৃতি এবং বিভিন্ন রকম প্রোপাগান্ডার পেছনে যে অপশক্তি অনলাইনে তৎপর, বিশেষ করে ধর্মের ছদ্মাবেশে বিভ্রান্তি ছড়িয়ে যে বিশেষ গোষ্ঠী তৎপর – সেসব দাতাল শুওরদের কাজ কর্মের কিছু উদাহরণ দেখেছি আমরা এ লেখার গত পর্বে। আজ আমরা জানবো এসব শুওরছানাদের নিয়োগ, বিকাশ এবং অনলাইন প্রোপাগান্ডার কিছু নমুনা।
১।
২৩ বছরের একজন যুবক কেমন হওয়া উচিত? বুকভরা দেশপ্রেম থাকবে, মানুষের প্রতি ভালবাসা থাকবে, নম্র হতে পারে কিংবা উদ্ধত। যেমনই হোক না কেন, ২৩ বছরের যুবক শুনলে আমরা কল্পনা করি দু’চোখ জোড়া বিশাল বিশাল স্বপ্ন নিয়ে বেঁচে থাকা প্রাণপ্রাচুযর্ময় একজন মানুষকে। আসুন আমরা দু’জন ২৩ বছরের যুবকের সাথে পরিচিত হই।
প্রথম যুবকের নাম চৌধুরী মঈনুদ্দীন। ১৯৭১ সালের ডিসেম্বর মাস। মাত্র ২৩ বছরে পা দেয়া ইসলামী ছাত্রসংঘের সদস্য এই যুবক তখন ছিল আল-বদর বাহিনীর চীফ অব অপারেশন। তার প্রত্যক্ষ নির্দেশনায় আল-বদর বাহিনীর প্রধান জল্লাদ আশরাফুজ্জামান খান নিজ হাতে ১৯৭১ সালের ডিসেম্বরের ১৪ এবং ১৫ তারিখ অসংখ্য বাঙালী ডাক্তার, শিক্ষক, গবেষক, ইঞ্জিনিয়ার, সাহিত্যিক এবং সাংবাদিককে হত্যা করে মিরপুর এবং রায়ের বাজারে বদ্ধভূমিতে। 
দ্বিতীয় যুবকের নাম মাকসুদুল হাসান অনিক। নর্থ সাউথ বিশ্ববিদ‍্যালয়ের ইলেক্ট্রিক‍্যাল এন্ড ইঞ্জিনিয়ারিং বিভাগের ছাত্র অনিক তারই সহপাঠী ফয়সাল বিন নাঈম দীপের সহযোগীতায় ব্লগার রাজীব হায়দারকে কুপিয়ে হত‍্যা করে। ইসলামী ছাত্র শিবিরের নর্থ সাউথ বিশ্ববিদ‍্যালয় শাখার সাবেক এক নেতার প্ররোচনা এবং পরিকল্পনায় তারা রাজীবকে হত‍্যা করে বলে ধরা পরার পর স্বীকার করে। 
২।
মুক্তিযুদ্ধে জামাত ই ইসলামীর ভূমিকা নিয়ে ছাত্র শিবিরের দু’টি ভাসর্ন আছে। প্রথম ভাসর্নটি ব‍্যবহার করা হয় নতুন কর্মীদের মাঝে এবং সংগঠনের বাইরে প্রচারের জন‍্য। এই ভাসর্নটির মূল কথা একাত্তরে জামাত ই ইসলামী রাজনৈতিক বিরোধীতা করলেও কোন অপরাধ করেনি এবং এটি মূলত “১৯৭১ সম্পর্কে আসলে সঠিক করে কেউ জানে না” এই মতবাদের উপর ভিত্তি করে তৈরী। এতে ১৪ ই ডিসেম্বরের বুদ্ধিজীবী হত‍্যার জন‍্য দোষারোপ করা হয় ভারতীয় বাহিনীকে। ব্লগ এবং ফেসবুকে জামাতী প্রচারণায় এই ভাসর্নটি ব‍্যবহৃত হয়। এটির একটি সংক্ষিপসার পাবেন এখানে। 
দ্বিতীয় ভাসর্নটি শোনার সুযোগ পায় শিবিরে পরীক্ষিত অল্প কিছু কর্মী। এ মাসের ১৪ই ডিসেম্বর রাতে বাঁশেরকেল্লায় ভুল করে প্রচার করা হয় এই ভাসর্নটি। অবশ‍্য প্রকাশের কিছুক্ষণের মধ‍্যেই ভুল বুঝতে পেরে সেটি মুছে ফেলতে দেরী হয়নি তাদের। এই ভার্সনের মোদ্দা কথা হলো একাত্তরে জামাত ই ইসলামী হত্যাযজ্ঞ চালিয়েছে কিন্তু তা করা হয়েছে ইসলাম আর পাকিস্তানকে ভারতের হাত থেকে রক্ষা করার জন্য। যাদের হত্যা করা হয়েছে তারা সবাই নাস্তিক, কাফের এবং ভারতের দালাল। জামাতের তত্কালীন মুখপাত্র দৈনিক সংগ্রাম থেকে এর স্বপক্ষে অসংখ্য প্রমাণ দেয়া যায় (১,  ২)।
৩।
চৌধুরী মঈন কিংবা নর্থ সাউথ বিশ্ববিদ্যালয়ের অনিক, এই দু’জনের জীবন থেকে যদি কিছুটা সময় বাদ দেয়া হয় তাহলে আমরা কাদের দেখতে পাই? ধরা যাক চৌধুরী মঈনের জীবনে ১৯৭১ সালে আসে নি। ঢাকা বিশ্ববিদ্যালয় থেকে বাংলা সাহিত্যে পাস করে সাংবাদিক হিসেবে জীবন শুরু করা সহজ সাধারণ একটা ছেলে। অপরদিকে হেভী মেটাল গান পছন্দ করা সম্পূর্ণ আধুনিক এক যুবক অনিক। ১৯৭১ সালে চৌধুরী মঈনের ক্ষেত্রে তৎকালীন ইসলামী ছাত্রসংঘ এবং ২০১৩ সালে অনিকের ক্ষেত্রে আধুনা ইসলামী ছাত্র শিবির কিভাবে পারছে সাধারণ তরুণ যুবকদের ভয়ংকর খুনীতে পরিণত করতে?
৪।
রিক্রুমেন্ট, তৃণমূল পর্যায়:
মফস্বলে বিশেষ করে উপজেলা এবং ইউনিয়ন পর্যায়ে ধর্মীয় সংবেদনশীলতা এবং পরকালের লোভ দেখিয়ে শিশু-কিশোরদের জামাতের পথে নিয়ে আসা হয়। এসো ভাই শিবির করি, আলোর পথে জীবন গড়ি, ধর্মহীন রাজনীতি শোষণের হাতিয়ার – জাতীয় স্লোগানে ইসলাম এবং জামাত ই ইসলামকে এক করে দেয়া হয়। কিশোর কন্ঠ নামের মাসিক প্রকাশনা, ফুলকুড়ির মতো বিভিন্ন সংগঠন, মুসলিম এইড জাতীয় বিভিন্ন এনজিও তৃণমূলে কাজ করে। শুধু মাদ্রাসা নয়, সাধারণ শিক্ষার ছাত্র ছাত্রীদেরও ধর্মীয় রাজনীতির পাঠ এবং চর্চায় সংশ্লিষ্ট করা হয়। 
ভেবে দেখুন, মফস্বলের একটা ছেলে - নামাজ পড়ছে ৫ ওয়াক্ত, বাজে কাজে সময় নষ্ট না করে ইসলামী বই পড়ছে, মুরুব্বীদের সালাম দিচ্ছে, খুব ভোরে ঘুম থেকে উঠে নামাজে যাচ্ছে, প্রবীণদের কাতারে দাঁড়িয়ে নামাজ পড়ছে; এ চর্চাগুলো গ্রামীণ জীবনে খুব পজিটিভলি দেখা হয়। অথচ কেউ জানে না, শুধু ধর্মান্ধতা নয়, ইতিহাস বিকৃতির পাশাপাশি নীরব ঘাতকের মতো কী ভয়াবহ জঙ্গী মানস তৈরি হচ্ছে। তারেক মাসুদের রানওয়ে চলচ্চিত্রের রুহুল আমিনের কথা ভেবে দেখুন। দ্বীনের রাস্তায় যাওয়ার লোভে এক জঙ্গী নেতার খপ্পরে পড়ে সে। কে তাকে জঙ্গীযাত্রার পথে নিয়ে গিয়েছিল? মামার দোকানে কম্পিউটার শিখতে গিয়ে পরিচয় হয় রিক্রুটার খালিদের সাথে। খালিদ রুহুলকে বুঝায়, তরিকার সঠিক রাস্তা জানতে হলে একজন গুরু দরকার। সে সুত্রেই রুহুলকে নিয়ে যাওয়া হয়, গোপন আস্তানার বিভিন্ন উগ্র ধর্মীয় গুরুর কাছে, যারা দীক্ষা দেয়, “দ্বীনের রাস্তায় আসলেই হবে না, দ্বীনের সহী রাস্তায় থাকাটা খুব জরুরী। ...তাগুদী শক্তির বিরুদ্ধে জিহাদের মধ্য দিয়া সমাজে আল্লার আইন কায়েম করতে নামতে হবে। খালি এবাদত বন্দেগীর রাস্তা কোনোভাবে সহীহ রাস্তা হইতে পারে না।“
শেষ বাক্যটিই হচ্ছে, কর্মীদের সক্রিয় করার মূল মন্ত্র। ধর্মীয় বাণী, “তোমরা সবাই মিলে আল্লাহর রজ্জুকে মজবুতভাবে আঁকড়ে ধরো এবং কখন বিছিন্ন হয়ো না (সূরা আল ইমরান-১০৩)”। এ বাক্যটির সাথে সাথে জুড়ে দেয়া হয় বিশ্লেষণ, “সংগঠন করা বিষয়ে রাসূলুল্লাহ (সঃ) এর নির্দেশঃ জামাআত বা সংগঠনকে ভালভাবে আঁকড়ে ধরো এবং পৃথক দলে বিভক্ত হওয়া থেকে দূরে থাকো। “ এভাবেই জামায়াত সমর্থন করাকে রাসুলের নির্দেশ এবং বেহেশতের টিকিট পাওয়া রূপে দাঁড় করানো হয়। ব্যাপারগুলো, একজন সচেতন মানুষ হিসেবে আপনি যতোই হেসে উড়িয়ে দেন না কেন, মফস্বলের কোমলমতি কিশোরের মন দখল করে জঙ্গীবাদের চাষ বিস্তার করছে এভাবেই। এটাই বাস্তবতা।
শুধু গ্রাম নয়, শহরের স্কুলগুলোতেও ছড়িয়ে পড়ছে জামাত শিবিরের কার্যক্রম। সামাজিক সাংস্কৃতিক চর্চার আড়ালে, বিতর্ক আর কুইজ প্রতিযোগিতার ছদ্মাবেশে শিশু কিশোরদের মনে উগ্র সামপ্রদায়িকতার বীজ বপন করা হচ্ছে। পাঠক, এক নজর চোখ বুলিয়ে নিন এ বছরের ৭ জানুয়ারী কালের কন্ঠের এ রিপোর্টে  শুধু মতিঝিল এলাকার স্কুলগুলো থেকেই এক বছরে তিন হাজার ২০ জন কর্মী, সমর্থক তিন হাজার আর চার হাজার বন্ধু যোগ করা হবে। স্কুলগুলো হচ্ছে- মতিঝিল আইডিয়াল স্কুল অ্যান্ড কলেজ, মতিঝিল মডেল স্কুল অ্যান্ড কলেজ, মতিঝিল সরকারি বালক উচ্চ বিদ্যালয়, উইলস লিটল ফ্লাওয়ার স্কুল অ্যান্ড কলেজ এবং মতিঝিল সরকারি বালক কলেজ। এসব স্কুলের ষষ্ঠ থেকে দ্বাদশ শ্রেণীর ১০৫ জনকে ইতিমধ্যে বিভিন্ন পদও দেওয়া হয়েছে। খুব দুর্ভাগ্যজনক হলেও সত্যি যে বাংলাদেশের সবচে বেশি প্রচারিত বলে দাবীদার, একই মিডিয়া হাউজ থেকে প্রচারিত আলো এবং স্টার পত্রিকা – মাইনাস টু থিওরীর বিস্তারে আ-লীগ এবং বিএনপিকে এক কাতারে এনে, দুই দলই খারাপ তত্ত্ব প্রচার করে। মধ্যবিত্তের প্রতিনিধি দুটি পত্রিকা যখন এসব প্রচার করে করে বিশাল জনগোষ্ঠীকে প্রচলিত রাজনীতি থেকে বিমুখ করে, তখন খুব নিরিবিলি ছলা-কৌশলে মধ্যবিত্ত কিশোরদের ব্রেইনওয়াশ করে চলেছে জামাত শিবির। গত জামাত-বিএনপি সরকার আমলে সমাজকল্যাণ মন্ত্রনালয় আলি আহসান মুজাদিহের হাতে থাকায় জামাতি এনজিওগুলো ব্যাপকভাবে মফস্বলে কার্যক্রম চালিয়েছে। মৌলবাদের অর্থনীতির শক্তি নিয়ে জানতে আবুল বারাকাতের বই পড়তে হবে না, এসময়ের জনপ্রিয় টিভি চ্যানেলগুলোয় সংবাদ শিরোনামের স্পন্সর কারা সেটা চোখ খুলে তাকালেই দেখবেন। 
রিক্রুটমেন্ট, পাবলিক ও জাতীয় বিশ্ববিদ্যালয়:
এ জায়গায় এসে রিক্রুটমেন্ট বেশ সহজ হয়ে যায়। স্কুল কলেজ থেকে পাইপলাইনে থাকা অনেকে বিশ্ববিদ্যালয়ে এসে ধর্মীয় রাজনীতিতে সক্রিয় হয়ে যায়। এবার টার্গেট থাকে নতুন নতুন সদস্য নেয়া। পাবলিক বিশ্ববিদ্যালয় এবং জাতীয় বিশ্ববিদ্যালয়ে আসা বেশিরভাগ ছাত্রছাত্রী মধ্যবিত্ত সমাজের, এবং তারা রাজনৈতিকভাবে সচেতন। অন্ততঃ মুক্তিযুদ্ধের পক্ষের বিপক্ষের ব্যাপারগুলো নিয়ে এরা পরিস্কার। কিন্তু ক্ষুদ্র একটা অংশ আছে, যারা মুক্তিযুদ্ধের ইতিহাস নিয়ে ঝাপসা ও বিভ্রান্ত। নতুন কর্মী হিসেবে এদেরকেই টার্গেট করা হয়। তবে আরো ভালো টার্গেট হলো – গ্রাম থেকে আসা শহরে আত্মীয় পরিজনহীন ছাত্ররা। এ প্রসঙ্গে চমকপ্রদ একটি ঘটনা শুনলাম কিছুদিন আগে। ধরি ছাত্রটির নাম শিহাব, একটি পাবলিক বিশ্ববিদ্যালয়ে ভর্তি হওয়ার পরে হলে সীট পাচ্ছিলো না গ্রাম থেকে আসা মেধাবী এই ছেলেটি। ক্যাম্পাসের এক বড় ভাই হলে সিটের ব্যবস্থা করে দিলো। আশেপাশের সবাইকে বলে দিলো শিহাবের খবরাখবর নেয়ার জন্য। একদল ছাত্র সকাল বিকাল খবর নেয়, কোনো সমস্যা হচ্ছে কিনা জেনে নেয়। কিছুদিন পর তাকে দুইটা টিউশনির ব্যবস্থা করে দেয়া হয়। এমন কি দূরে টিউশনি করতে যেতে কষ্ট হয়, তাই – একটা সাইকেলও কিনে দিয়েছে ঐ বড় ভাই এবং তার সংগঠন। একটাই চাওয়া, দলের পক্ষে কাজ করতে হবে, মিছিলে যেতে হবে। ঋণ শোধের জন্য শিহাবের কাছে এ কি খুব বেশি চাওয়া?
শিহাব একা নয়। এরকম অনেক সহায় সম্বলহীল ছাত্রদের পাশে দাড়াচ্ছে জামাত শিবির। ওদের কোচিং সেন্টার রেটিনা, ফোকাস, কনক্রিট এবং এরকম শত শত স্থানীয় শিক্ষা প্রতিষ্ঠানে এদের শেকড়। ইংল্যান্ড এবং অস্ট্রেলিয়ার বেশ কিছু বিশ্ববিদ্যালয়ে বাংলাদেশি জামাতপন্থী শিক্ষক আছে, যারা দেশ থেকে জামাতের কর্মীদের স্কলারশীপ এবং অনেক ক্ষেত্রে সংগঠনের ফান্ডিং দিয়ে নিয়ে যাচ্ছে।
রিক্রুটমেন্ট, ইংলিশ মিডিয়াম:
আপাত দৃষ্টিতে ইংলিশ মিডিয়াম নিয়ে বাংলাদেশে প্রচলিত ধারণা হলো – বড়লোক বাবার বখাটে ছেলেপেলের দল। বেশি টিউশন ফি দেয়া মানে সেখানে শুধু কম মেধাবীরা পড়ে তা নয়। আমার দেখা অনেকেই আছে, ইংলিশ মিডিয়ামের ছাত্র কিন্তু তুমুল মেধাবী, রবীন্দ্র-শরৎ, সত্যজিৎ পড়া শেষ।
ইংলিশ মিডিয়ামে, এ-লেভেল ও-লেভেলে পড়া কিশোরদের রাজনৈতিক সচেতনতা কেমন? ফেসবুকে একটু চক্কর মারলেই দেখবেন – এরা রাজনীতি বিমুখ। আই হেইট পলিটিক্স – এদের প্রোফাইলে কমন জিনিশ। “আমাদের দেশটা স্বপ্নপুরী, সাথী মোদের দুই বুড়ি, হাসিনা বুড়ি খালেদা বুড়ি, সবাই মিলে খাও মুড়ি” জাতীয় বিদ্রুপে এরা পটু।
তাহলে তারা কী চায়?
ডেইলি স্টারের প্রভাবে এরা শান্তি চায়, অতীত ভুলে সামনে এগুতে চায়, ধর্ম ও বিজ্ঞানের মিশ্রণ চায়। এখানে মুক্তিযুদ্ধের প্রসঙ্গে জিরো-টলারেন্সে তারা অস্বস্তি বোধ করে। স্বস্তি পায় বিএনপি জামাতের মডারেট মুসলিম তত্ত্বে। মাহী বি চৌ’র ব্লু ব্যান্ড কল, জাগো, ইত্যকার হাবিজাবি দলে এদের মুখ দেখা যায়।
ইংলিশ মিডিয়ামে ফ্রি মিক্সিং এর কারণে, এবং অনেকক্ষেত্রে বাবা মার সঙ্গে দূরত্বের কারণে, এদের অনেকে ধর্মকে বেছে নেয় মানসিক শান্তির জন্য। শর্টস-টপস পড়া, লাউঞ্জ ক্লাবে ডজনখানেক কোল বদলানো কিশোরীটি জীবন সম্পর্কে চরম হতাশায় ভুগে এক সময় প্রবল ধার্মিক হয়ে ওঠে। হিজাব ফর পিসে শপিং করে, জাকির নায়েক, ইয়াহিয়া হারুনের লেকচার শোনে। এবং প্রবল ক্ষুধার্ত মানুষকে অনেক ভালো খাবার দিলে গপাগপ খেয়ে সে যেমন জ্ঞান হারিয়ে ফেলে, তেমনি ধর্মের আফিমে এরা যুক্তি হারায়। তবে “কিছুটা বিতর্কিত” ভাবধারার ব্যাকডেটেড জামাত ই ইসলামের চেয়ে তারা হিজবুত তাহরীরকেই বেশী পছন্দ করে। জানিয়ে রাখি, হিজবুত তাহরীরকে সংক্ষেপে অনলাইনে তারা HT বলে। কিন্তু, হিজু যখন নিষিদ্ধ, তখন মূলধারার জামাত ইসলামই এদের ভরসা। ইংলিশ মিডিয়ামের রিক্রুটমেন্টগুলো হয় মূলত এলাকা ভিত্তিক ইসলামিক ডিসকাশনগ্রুপগুলোর মাধ্যমে। ঢাকায় আপনি এমন গ্রুপ পাবেন ধানমন্ডি, গুলশান, বারিধারা, বনানী এবং উত্তরায়। এসব এলাকার ইংলিশ মিডিয়াম কোচিং সেন্টারগুলোর মাধ্যমে তারা সমমনা কিশোর কিশোরীদের একত্রিত করে। এছাড়া অনলাইনভিত্তিক রিক্রুটমেন্ট তো আছেই। 
বাংলাদেশে ইংরেজী মাধ্যমে শিক্ষিত তরুণী জঙ্গীবাদ হবে? হাস্যকর মনে হচ্ছে? মোটেই না। জামাত শিবিরের দীর্ঘমেয়াদী পরিকল্পনা – “আমাকে মডারেট মুসলিম মা দাও, আমি চরমপন্থী সন্তান দেবো।“
৫।
মাদ্রাসা, স্কুল-কলেজ এবং সরকারী বিশ্ববিদ্যালয়ের পর ছাত্রশিবির প্রাইভেট বিশ্ববিদ্যালয়ে তাদের কাযর্ক্রম বিস্তৃত করার বিশাল সুযোগ পায় ২০০১ সালে আন্তর্জাতিক রাজনৈতিক পট পরিবর্তনের প্রেক্ষিতে। টুইন টাওয়ার হামলা  এবং তৎপরবর্তী আফগানিস্তান এবং ইরাকে মার্কিন আগ্রাসনের প্রেক্ষিতে ধর্ম কিংবা দেশীয় রাজনীতি নিয়ে অসচেতন আধুনিক তরুণ তরুণীরা একসময় নিজেদের ধর্মীয় পরিচয়ের ব্যাপারে সতর্ক হয়ে ওঠে। বাংলাদেশের প্রাইভেট বিশ্ববিদ্যালয়গুলোর ছাত্রছাত্রীরাও এর ব্যতিক্রম ছিল না। 
তবে প্রাইভেট ইউনি গুলো নিয়েও ইংলিশ মিডিয়ামের মতো একই অভিযোগ, ছেলে মেয়ের অবাধ মেলামেশা, যেটা মধ্যবিত্ত মানসিকতায় এখনও বড় একটি সমস্যা। প্রাইভেট ইউনিগুলো তাই, ধুমপান ও রাজনীতি মুক্ত ক্যাম্পাসের সাইনবোর্ডে যোগ করে নারী পুরুষের আলাদা নামাজ কক্ষ। এ নামাজ রুমেই পরিচয় হয়েছিল ব্লগার রাজীব হত্যাকারী ৫ ঘাতকের যারা এনএসইউ এর ছাত্র ছিল। তবে, আশংকাজনকভাবে যেটা সবার চোখ এড়িয়ে যাচ্ছে তা হলো – মেয়েদের নামাজ রুম। প্রাইভেসির কারণে কর্তৃপক্ষ সেখানে চোখ বুলান না। ব্যক্তিগত উদ্যোগে খবর সংগ্রহ করে জানা যায় অন্তত ৪টি প্রথম সারির বিশ্ববিদ্যালয়ের মেয়েদের প্রেয়ার রুমে জংগী কার্যক্রম চলে। এসব প্রতিষ্ঠানে বিস্তারলাভের জন্য একইসাথে আরেকটি কাজ করে জামাত ও শিবির। ইংরেজি মাধ্যম এবং প্রাইভেট বিশ্ববিদ্যালয়ে প্রচার এবং সদস্য সংগ্রহের ক্ষেত্রে সাধারণ মানুষের নেতিবাচক মনোভাবের কারণে জামাত ও শিবির নামটি সম্পূর্ণরূপে উহ্য রাখে সংগঠনটি। শুধুমাত্র দীর্ঘদিন কাজ করার পরেই সদস্যরা জানতে পারে তারা আসলে ছাত্র শিবির কিংবা ছাত্রী সংস্থার হয়ে কাজ করছিল। এবার তাদের সদস্য সংগ্রহের প্রক্রিয়াটা একটু দেখি। 
বাংলাদেশের মূলধারার সমাজে আধুনিকতার কিছু মাপকাঠি আছে। দুর্ভাগ্যজনকভাবে এই মাপকাঠির প্রথম মানদন্ডটি হচ্ছে ইংরেজিতে কথা বলতে পারা। অণগর্ল ইংরেজিতে কথা বলতে সক্ষম ব্যক্তিদের বাংলাদেশের সমাজে বিশেষ শ্রদ্ধার দৃষ্টিতে দেখা হয় এবং মানুষ খুব মনোযোগ দিয়ে তার কথা শোনার চেষ্টা করে। এই অদ্ভূত এবং নজর এড়ানো ব্যাপারটির চমৎকার সদ্ব্যবহার করে জামাত ই ইসলাম। 
প্রতিটি প্রাইভেট ইউনিতেই ছাত্রশিবিরের কিংবা ছাত্রীসংস্থার একজন রিক্রুটার থাকে। তার দায়িত্ব থাকে ওই বিশ্ববিদ্যালয় থেকে নতুন সদস্য সংগ্রহ করা। এই সংগ্রহের কাজটা করা হয় নামাজকক্ষ থেকে। ধরা যাক নাহরা একটি চমৎকার মেয়ে, হিজাবী এবং নিয়মিত নামায পড়ে কিন্তু রাজনৈতিকভাবে কোন কিছুর সাথে সম্পৃক্ত না। এধরনের নির্বিরোধী নিরীহ মেয়েরা হচ্ছে ছাত্রীসংস্থার রিক্রুটারদের জন‍্য সবচেয়ে সহজ টার্গেট। এই রিক্রুটারদের অধীনে বিভিন্ন ফ্যাকাল্টি ভিত্তিক কর্মী থাকে যাদের কাজ হলো নাহরা কিংবা এমন মেয়েদের সাথে রিক্রুটারদের একটা যোগাযোগ তৈরী করে দেয়া। এই যোগাযোগের মাধ্যমেই তারা একদিন নাহরা’কে আমন্ত্রণ জানায় তাদের সাথে কুরআন ডিসকাশন ক্লাসে যোগ দেয়ার জন্য। এতো দারুণ একটা প্রস্তাবে নাহরার না বলার কোন সুযোগই থাকে না। গুলশান, বনানী এবং ধানমন্ডি ভিত্তিক এই কুরআন ক্লাসগুলো নেন ইংল্যান্ডে বড় হওয়া উর্দুভাষী পাকিস্তানি কিছু মহিলা। তাদের ব্রিটিশ এক্সেন্টের অনগর্ল ইংরেজী শুনে এবং বাসাবাড়ীর চাকচিক্য দেখে প্রথমেই মুগ্ধ হয়ে যায় সহজ সরল বাঙালী তরুণীরা। প্রাইভেট ইউনির মেয়েদের পাশাপাশি এখানে আরো আসে ইংলিশ মিডিয়াম স্কুলের মেয়ে এবং উচ্চবিত্ত গৃহিণী। বাংলা বলতে না পারা ওই পাকিস্তানী আপাদের ইংরেজী লেকচারগুলো কেন্দ্রীভূত হয় মাওলানা মউদুদীর তাফহীমুল কুরআন এর উপর ভিত্তি করে কুরআন এর ব্যাখ্যায়। কুরআন ভিত্তিক আলোচনার পাশাপাশি চলতে থাকে কিভাবে সমাজকে আমরা আরো ভালো করতে পারি কিংবা শুধুমাত্র নামায পড়লেই কি আল্লাহর সন্তুষ্টি অর্জন সম্ভব। এসব আলোচনা থেকে একসময় আসে ইসলামী আন্দোলন কেন দরকার। এই প্রতিটি আলোচনাতেই রেফারেন্স হিসেবে থাকে মউদুদীর তাফহীমুল কুরআন।
আল্লাহর সন্তুষ্টি অজর্ন নয়, হুকুমাত ই ইলাহী প্রতিষ্ঠাই দ্বীনের মূল উদ্দেশ্য এই ধারণাকে ভিত্তি করে মাওলানা মউদুদী কর্তৃক প্রতিষ্ঠিত জামাত ই ইসলামী শুরু থেকেই মিথ্যা, হীনতা এবং নীচতার ওপর ভিত্তি করে বিভিন্ন দেশে ক্ষমতা দখলের চেষ্টা করে যাচ্ছে। এবং তাদের এই কাযর্কলাপের মূল অস্ত্র হিসেবে ব‍্যবহার করা হচ্ছে মউদুদীর লেখা তাফহীমুল কুরআন। এক্ষেত্রে জামাত ই ইসলামীর ভূমিকাকে প্যারাসাইটিক ডিজিজের সাথে তুলনা করা যায়। ব্যাকটেরিয়াকে যেমন বেচে থাকার জন্য একজন মানুষের কিংবা অন্য কোনও জীবিত প্রাণীর ওপর নিভর্র করতে হয় তেমনিভাবে জামাতও একটি ব্যাকটেরিয়ার মতো ব্যবহার করছে ইসলাম ধর্মকে। এবং ইসলামকে অসৎভাবে ব্যবহারের মাধ্যমে রাষ্ট্রক্ষমতা দখল করাই হচ্ছে এদের মূল লক্ষ। এই লক্ষ অর্জনে জামাত ই ইসলামী কতটা ভয়ংকর হতে পারে সেটা ১৯৭১ সালে যেমন আমার একবার দেখেছি, তা আবারও দেখছি সারা দেশব‍্যাপী জামাত শিবিরের সহিংস সন্ত্রাসে। 
৬।
শিবিরের ছেলেরা প্রচুর বই পড়ে। জি,সত্য। কি বই পড়ে আপনি জানেন? এই লিস্টে একটা তালিকা পাবেন। নতুন শিবিরে ঢোকার পর থেকে জামাত হয়ে ওঠা পযর্ন্ত যত বই দরকার তার প্রায় সবগুলো নামই এখানে আছে। প্রথমে পাবেন কুরআন, তারপর হাদিস, এরপর ইসলামী সাহিত্য, ইতিহাস ও ঐতিহ্য হয়ে একেবারে শেষের দিকে অন্যান্য/বিবিধ অংশে পাবেন কিছু আগ্রহউদ্দীপক বই। এর একটির নাম কালো পঁচিশের আগে ও পরে, লেখক আবুল আসাদ। ভদ্রলোক ১৯৭০ সাল থেকেই দৈনিক সংগ্রামে কাজ করেন, বর্তমানে সম্পাদক। ১৯৭১ সালে পাকিস্তানী বাহিনীর সবচেয়ে বড় মুখপাত্র দৈনিক সংগ্রামের সম্পাদকের কাছ থেকে শিবিরের ছেলেরা পাচ্ছে স্বাধীনতা যুদ্ধের ইতিহাসের শিক্ষা! এই লিস্টের বাইরের যেসব বই স্বাধীনতা যুদ্ধের রেফারেন্স হিসেবে শিবিরের সদস্যরা ব্যবহার করে তার মধ্যে আছে “তিরিশ লাখের তেলেসমাতি”, গোলাম আযমের “জীবনে যা দেখলাম” আর আবুল খায়ের যশোরীর লেখা “একাত্তরে কি ঘটেছিল, রাজাকার কারা ছিল”। মূলত এই বইগুলো থেকেই কপি-পেস্ট করে গত বছর দশেক ধরে জামাত শিবিরের লোকজন ইন্টারনেটে ইতিহাস বিকৃতির কাজ চালিয়ে যাচ্ছে।
শিবিরের ভেতরে জামাতের স্বাধীনতা যুদ্ধকালীন ভূমিকা নিয়ে খুব কমই প্রশ্ন ওঠে, তবে প্রশ্ন উঠলে খুব কমন একটি লজিক্যাল ফ্যালাসী ব্যবহার করা হয়। গোলাম আযমের ৭১ এর ভূমিকা নিয়ে প্রশ্ন উঠলে উত্তরটা হবে এমন, “তুমি কি সেই গোলাম আযমের চরিত্র নিয়ে প্রশ্ন করছো যিনি বাংলাদেশের সবচেয়ে বড় কুরআনের স্কলার?”। প্রাথমিকভাবেই শিবির এমন কোন সদস্যকে সংগঠনে নেবে না যার এতো বড় কুরআন স্কলারের(??) চরিত্র নিয়ে প্রশ্ন করার সাহস আছে। 
৭।
জামাত শিবিরের এসব তরুণ তুর্কীদের প্রোপাগান্ডা আলাপের কিছু নিজস্ব ধরন আছে।
যে কোনো আলাপে প্রথম কাজ হলোঃ
১) আমি জামাত করি না। আবার জামাতকে অসমর্থনও করি না।
২) একাত্তর নিয়ে অনেক ব্যাপারে আমি কনফিউজড
৩) ভুল সব রাজনৈতিক দল করে। জামাতেরও ভুল আছে।
এরপর তারা সামনে তিনটা বক্স রাখে। একটা বক্সে জামাত, আরেকটা বক্সে এন্টি জামাত, আরেকটা বক্সে ইসলাম ও আল্লাহ।
জামাত শিবিরের যত ভুল আছে, সেগুলোকে ধোঁয়াশা এবং সুগারকোটেড করার পরে, 'নিশ্চয় উপরওলা সবচে বেশি জানেন'- এই থিওরী দিয়ে জামাতের সব দোষ ঢাকতে তিন নম্বর বক্সের সাথে মেশানো হয়।
জামাতের অনেক ভুল আছে, কিন্তু অন্য দলগুলোর ভুল তো আরো বেশি, এরকম বিচারে প্রথম বক্সের চেয়ে দ্বিতীয় বক্সকে খারাপ প্রমান করা হয়। আর দ্বিতীয় বক্সে থাকা সকল এন্টি জামাতি শক্তিকে তৃতীয় বক্সের শত্রু হিসাবে দাঁড় করানো হয় (প্রথম আলো কর্তৃক প্রচারিত ‘ভালো-পাকিস্তানী’ হামিদ মীরের অবস্থানও ঠিক এ পর্যায়ে)।
ফলে ব্যাপার যেটা হয়, জামাত খারাপ, অন্য সকল দল খারাপ, কিন্তু জামাতের সাথে ইসলাম আছে। সেই বিচারে জামাতের মূল্যায়ন অন্যভাবে হওয়া উচিত। এই মূল্যায়ন পর্বে শুওরের ছানা পোনারা জামাতের একটা দোষ বলে - একটা গুণ বলে, সাথে 'ইতিহাস-মীমাংসিত' আরো এক ডজন দোষকে - আমি ঠিক শিউর না এগুলা কী ছিল - জামা পরিয়ে আড়াল করে দেয়।
খুব ইন্টারেস্টিং ব্যাপার হলো, এই শুওরছানাগুলো গ্রামের মাদ্রাসার ছাত্র নয়।
এরা দেশের সেরা বিজনেস ইনস্টিটিউশনের, মেডিক্যালের, ইঞ্জিনিয়ারিং স্কুলের ছাত্র।
জ্ঞানপাপীরা যেমন হয়।
এরা রপ্ত যা করে, তা হলো - কিছু ঝাপসা ইংরেজী জার্গন যোগ করে। আর এই ইংরেজীর আড়ালেই ঢেকে যায় পাপের বোঝা।
লক্ষ লক্ষ মানুষ হত্যার অপরাধকে তারা জামাতের স্ট্র্যাটেজিক অ্যাণ্ড পলিটিক্যাল ভুল বলে ব্যাখ্যা করে। জামাত ই ইসলামীকে অপপ্রচারের শিকার হিসাবে চিহ্নিত করে তারা। বলে, জামায়াতকে নতুন দৃষ্টিতে বিশ্লেষণের সুযোগ দিতে হবে। জামায়াত আর আগের মতো নাই।
আসলেই তো! কীট পতঙ্গের জামাত শিবির এখন তো শুওরের পাল, আকারে বিশাল। কিন্তু, ম্যাৎকারটা ছাগলেরই।
তবে শুওরের বাচ্চারা শুওরের বাচ্চা হয় আর সাপের বাচ্চারা সাপের বাচ্চাই হয়। কুকুর ছানা কার জন্ম তা জানতে জেনেটিক এক্সামিনেশন লাগে না, চার পা আর ঘেউ ঘেউ দেখলেই বুঝা যায় কুত্তার বাচ্চা, যতোই বলুক বাবা চাচা মুক্তিযোদ্ধা ছিল। তাই এসব শুওরের বাচ্চা আওয়াজ তোলে - 
"জামাতের ১৯৭১ এর ভূমিকা - এটি আমার সিনসিয়ার স্বীকারোক্তি যে ১৯৭১ এর ঘটনাপ্রবাহ নিয়ে আমি কনফিউজ্‌ড। এটা এডুকেটেড কনফিউশান, আমি বেশ কিছু বই পড়েছি এবং রেসাল্ট দাঁড়িয়েছে এই যে পিকচারটা আমার কাছে গ্রে। গ্রে-কে আমি জোর করে সাদা বা কালো বানাতে পারব না। কোলাবরেশান - আমার কাছে কোনও ফ্যাক্টর নয়। সত্যি কথা বলতে আমি যখন চিন্তা করি যে ১৯৭১ সালে আমি থাকলে কী করতাম, আমার মাথা ব্ল্যাঙ্ক থাকে। দিস ইজ গড'স অনেস্ট ট্রুথ। "
কিংবা আরো সোজা সাপ্টা – “I think if I was alive at that time in 1971, I would have decided to support the unity of Pakistan, given it was created as a nation for the Muslims of the Indian subcontinent.”
পাকিস্তানের প্রতি অখন্ডতার যে মোহ, সে মোহ ভেঙে গেছে যে মানুষটির জন্য, বঙ্গবন্ধু - শেখ মুজিব; তার প্রতি এসব শুওরের বাচ্চার তীব্র ক্ষোভ। তাই তারা বলে, “The leaders of that era of 71, was all greedy and were just concerned about their own gain. Look how all of them had a unnatural death, Bhutto, Sheikh Mujib . They didnt care about the country. How many of us know, how brutally their men, women and children were murdered too, their properties were taken by the Awami league or Joy Bangla thugs. Their women were forced to be naked in public and these thugs wrote "Joy Bangla" on their naked bodies with pins. As Muslims we definitely need to study the history of both sides. Allah is the Judge.”
এসব উদ্ধৃত অংশ কাল্পনিক নয়, তিনটি ক্ষুদ্র নমুনা মাত্র। ফেসবুকেই আছে এরকম শত শত প্রচার।
(পর্ব-২ সমাপ্ত)
-----------------
(চলবে)
সৌরভ সাখওয়াত

