প্রক্সি



-ইমন, দোস আমার প্রক্সিডা দিয়া দিছ আইজকা।
-ক্যান কই যাবি?
-দোছ, একটু কাম আছে।
আজ আমার হাতে অনেক কাজ। 
frens n petals থেকে ফুল কিনতে হবে। ৯ টা তাজা গোলাপ। ওর খুব পছন্দের ফুল।
ঠিক ৬.৩৮ মিনিটে ধানমন্ডি ৩২ এর মোড়ে থাকতে হবে।
ক্যাফে ম্যাংগোর উষ্ণ কফির স্বাদ নিয়ে দুজনে।
তারপর রিকশায় করে ঘুরতে হবে রাত ৯.২৮ পর্যন্ত। হুড তুলে। ওর নাকি ভাল লাগে হুড তুলে দিলে। আমি বলি, অ্যাই, লোকে খারাপ বলবে। ও বলে, বলুক খারাপ। শুধু তুমি আমাকে ভাল বললেই হবে।  
টিএসসি এর সমস্ত এলাকা চষে ফেলতে হবে ওর সাথে। আর আইল্যান্ডে বসা শত শত কপোত কপোতীদের উপর পিপিংটমগিরি করতে হবে। ও আবার ফুচকা খেতে চাইবে। ওকে নিয়ে আবার ছুটতে হবে ফুচকার সন্ধানে। শালার ফুচকা ওয়ালা মামাটাও মরার আর টাইম পাইলো না। 
শুনতে হবে ওর সারাদিনের ফিরিস্তি। হঠাৎ একটু আঁধার পেলেই কিছুক্ষণ ঘনিষ্টতা। আবার আলোতে এলেই ওর লজ্জা রাঙানো হাসি। আমি বলব, এখন যদি আমাদের উপর কেউ পিপিংটমগিরি করে?
-করুক না। আমার তো ভালই লাগবে।
আমি হাসব।
রাত ৯টার দিকে ফিরতি পথ ধরে ৯.২৮ মিনিটে ওর বাসার গলির মোড়ে আমি নেমে পড়ব, রিকশাটা এগুতে থাকবে। তখনই আবার ওর ফোন আসবে। আমি বলব, এত পাগল কেন তুমি? ওপাশ থেকে ও আবার একটা আদর দিয়ে বলবে, এই জন্য।
গত চারবছর ধরে এইদিনে ঘটনাগুলোর পুনরাবৃত্তি হচ্ছে।
শুধু গতবছর থেকে রিকশায় আমার পাশের সীটটা খালি থাকে। ওখানে ওর প্রক্সি দিতে দেব না আমি অন্য কাউকে।
-------------------
কুচ্ছিত হাঁসের ছানা
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%63%63%74%75%68%69%6e%32%30%30%33%40%79%61%68%6f%6f%2e%63%6f%6d%22%3e%6d%63%63%74%75%68%69%6e%32%30%30%33%40%79%61%68%6f%6f%2e%63%6f%6d%3c%2f%61%3e%27%29%3b'))

