জালালের গল্প কিংবা থ্রোয়িং শিট ইন দ্যা মিক্স



জালালের গল্প মুক্তি পেয়েছিল গত বছরের সেপ্টেম্বরে। যত দূর মনে পড়ে, প্রথম সপ্তাহেই দেখেছিলাম। তখনও সচলায়তনে লেখা শুরু করিনি, তাই জালালের গল্প নিয়ে কিছু লেখা হয়নি। গত মাস থেকে সিনেমাটির একটি হাই কোয়ালিটি প্রিন্ট ইন্টারনেটে পাওয়া যাচ্ছে যেটির লিঙ্ক সিনেমাটির ফেইসবুক পেইজেই শেয়ার করা হয়। ইদানীং কোন কাজ না থাকার সুবাদে এবং কিছু একটা লিখতে ইচ্ছে করছিল বলে, এছাড়াও, জালালের গল্প সাম্প্রতিক সময়ের অত্যন্ত গুরুত্বপূর্ণ একটি সিনেমা হিশেবে বিবেচিত হয়, এটি গননায় নিয়ে, ইন্টারনেট থেকে নামিয়ে, ঠাণ্ডা মাথায় দেখে- এই লেখাটি লিখে ফেললাম। 
*
সিনেমাটি বাংলাদেশের ড্রামাটিক সিনেমার একটি পুরনো রোগের আরেকটি নমুনা মাত্র। বাংলাদেশের সিনেমায় ‘ভরাট’ গল্পের/চিত্রনাট্যের অভাব দীর্ঘদিনের। সিনেমা দেখতে দেখতে, দেখা শেষে, মনে হয় একটি সামান্য গল্পকে কেবলমাত্র ‘পূর্ণ দৈর্ঘ্য’ করার খাতিরেই টেনে-হিঁচড়ে বড় করা হয়েছে। সিনেমা বড় হালকা হালকা লাগে। দ্যা আনবিয়ারেব্‌ল লাইটনেস অফ বাংলাদেশী সিনেমা, যেখানে লাইটনেস হল দ্যা স্টেইট অফ হ্যাভিং লিট্‌ল ওয়েইট, অর লিট্‌ল ফোর্স।
আমরা যেমন প্রায়ই কোন ঘটনা দেখে বা শুনে হঠাৎ মনে করি, ‘আরে! এটা নিয়ে তো একটা সিনেমা বানানো যায়!’- চিত্রনাট্যকার/পরিচালকেরা যেন তেমন ভাবেই হঠাৎ নাজিল হওয়া এক একটি অতি সংক্ষিপ্ত আইডিয়া থেকেই খুব দ্রুত এক একটি আস্ত সিনেমা নির্মাণ করে ফেলতে মরিয়া হয়ে পড়েন। এবং ভরাট চিত্রনাট্য রচনা করার মানসিক/শিক্ষাগত যোগ্যতার অভাবে তারা সেই সংক্ষিপ্ত আইডিয়াটিকে টেনে টেনে হাবিজাবি ভরে টরে সেটিকে পূর্ণ দৈর্ঘ্য হয়ে উঠতে বাধ্য করেন। হবি না মানে! তোর বাআপে হবে!
প্রায় চল্লিশ মিনিট দৈর্ঘ্য পর্যন্ত সিনেমাকে সাধারণত স্বল্প দৈর্ঘ্য সিনেমা হিশেবে গননা করা হয়। জালালের গল্প সাধারণ মানের একটি স্বল্প দৈর্ঘ্য সিনেমা হতে পারতো, আ বিগিনার’স ওয়ার্ক। সেটিকে করা হয়েছে প্রায় তিন গুণ বড়! ফলে যা হবার তা-ই!
সিনেমাটির বড় বড় দুর্বলতাগুলো এই টানাটানিরই ফসল।
*
তবে সে আলোচনায় যাবার আগে একটি কথা স্পষ্ট জানাতে চাই।
বাংলাদেশে ড্রামাটিক সিনেমা নির্মাণ প্রক্রিয়ায় বাজেটের অভাব, আন্তর্জাতিক মানের কারিগরি সাপোর্টের অভাব ইত্যাদি বাস্তবতা সম্পর্কে আমার স্পষ্ট ধারণা আছে। আমি সেসব এড়িয়ে আলোচনা করবো। আমি কেবল সিনেমাটির গল্প/চিত্রনাট্য নিয়ে আলোচনা করবো। কারণ এই প্রসঙ্গে অজুহাত দেয়া কঠিন। ভাল চিত্রনাট্য রচনার জন্য টাকা-পয়সার প্রয়োজন পড়ে না। কাগজ-কলম বা কম্পিউটার এবং মানসিক যোগ্যতা, যেটি আসে শিক্ষা থেকে, চর্চা থেকে, জীবনকে পর্যবেক্ষণ করা থেকে, সর্বোপরি সদিচ্ছা এবং চেষ্টা থেকে। ইন্টারনেট আছে- প্রচুর সিনেমা দেখো। ইন্টারনেট আছে, গ্রন্থাগার আছে- প্রচুর পড়ো। জীবন আছে- চোখ মেলে যত্ন নিয়ে আন্তরিকতার সাথে খোলা মনে দেখো, শোনো, ভাবো।
কিন্তু হায়! কেবলমাত্র পরিষ্কার, গভীর শিক্ষার অভাবই যে আমাদের সিনেমার দুর্দশার সবচেয়ে বড় কারণ তা এখন কেন্ট পিউরিফাইয়ার দিয়ে বের হওয়া জলের মতই পরিষ্কার। না, কেন্ট কোম্পানি আমাকে কোন টাকা দেয়নি। মাগনা-ই মার্কেটিং করে দিলাম শালাদের।
আলোচনায় যাই।
ভাল কথা, জালালের গল্পের চিত্রনাট্যকার এবং পরিচালক একই ব্যক্তি- জনাব আবু শাহেদ ইমন।  
*
সিনেমাটি অহেতুক বড়। দৈর্ঘ্যে এত বড় হয়েও এটি বিশেষ কিছু বলে উঠতে পারে না।
সিনেমাটি বিরক্তিকর পুনরাবৃত্তিতে ভরপুর। পূর্ণ দৈর্ঘ্য হওয়ার জন্য সময় কাটানোর খাতিরে এটি অতীব সাধারণ কথা বারবার বলতে থাকে।
সিনেমাটি বিভ্রান্তিকর। প্রিকনসিভ্‌ড আইডিয়া অনুসারে কাহিনী চালাতে গিয়ে এবং তার সাথে পূর্ণ দৈর্ঘ্য টানাটানি মিলে কাহিনীর যৌক্তিকতা এত এত বার অদৃশ্য হয়ে যায় যে – প্রায়ই মনে হয় সিনেমাটি কি হয়ে উঠতে চায় তা এটি নিজেই ঠিকঠাক বুঝতে পারছে না।  
*
যেমন, প্রথম অংশে-
শুরুতেই নদীতে একটি ‘ড্যাগে’ ভেসে একটি শিশুর প্রবেশ। তার প্রায় তিরিশ মিনিট পরে আবারও ড্যাগে ভেসে শিশুটি সিনেমার পরবর্তী অংশের দিকে রওনা দেয়।
তিরিশ মিনিটের এই প্রথম অংশে কি হয়?
শিশুটিকে নদীতে ভাসমান অবস্থা থেকে আমিন নামের একজন উদ্ধার করে মিরাজ নামের আরেকজনকে দেয়। পরে নদীতে প্রচুর মাছ ধরা পড়ে যার প্রভাবে গ্রামবাসী বিশ্বাস করে নেয় শিশুটি সৌভাগ্য বয়ে এনেছে এবং তারা টাকার বিনিময়ে তার পা ধোয়া পানি খেতে চায়। মিরাজ সুযোগ বুঝে ব্যবসা ফেঁদে বসে এবং ভাল টাকা কামায়। এরই মাঝে শিশুটির নাম দেয়া হয় ‘জালাল’। আমিন মিরাজের কাছে টাকার ভাগ চায় এবং মিরাজ ভাগ না দেয়ায় ক্ষেপে গিয়ে জালালকে কুফা ও মিরাজকে ভণ্ড হিশেবে চিহ্নিত করে গ্রামে আওয়াজ তোলে, সালিশ বসায়। সবার চাপে মিরাজ জালালকে আবার ড্যাগে ভরে নদীতে ভাসিয়ে দিতে বাধ্য হয়।
পা ধোয়া পানি, পানি-পড়া খাওয়া ইত্যাদি কুসংস্কারের শত-হাজার গল্প আমাদের জানা আমাদের দেখা। চিরচেনা গল্প কি কোন নতুন আঙ্গিকে কোন নতুন আলোয় উপস্থাপন করা হয়েছে? নাহ্‌! প্লেইন এন্ড সিম্পল। অতি সাধারণ, জেনারিক সংলাপের সহায়তায় অত্যন্ত  সাধারণভাবে দেখানো হয়েছে সবকিছু।
চরিত্রগুলো কি কোনোভাবে নতুন? বা নুআন্সড্‌? নাহ্! মিরাজ মানুষ খারাপ না, অভাবের কারণে স্বভাবে লোভী, টাকা কামানোর সুযোগ দেখে হাতছাড়া করতে চায় নি, একরোখা লোভীর মত ধান্দা করে গেছে একটি শিশুকে ব্যবহার করে। আমিন লোক খারাপ না, কিন্তু মিরাজ যদি ভণ্ডামি করে টাকা কামায়-ই, তাহলে সে কেন ভাগ পাবে না? সুতরাং ‘ভিলেনে’ রূপান্তরিত হয়। মিরাজের বউ মরিয়ম, অভাবের সংসারে শিশুটিকে উটকো ঝামেলা বিবেচনা করে প্রথমে বিরক্ত হয়, পরে সহজাত মাতৃত্ব-বোধ থেকে শিশুটির প্রতি যত্নবান হয়ে ওঠে, মায়া করে। 
দ্যাট্স ইট! চরিত্রগুলোর কোন লেয়ার নেই, কাহিনীর কোন সাবটেক্সট নেই। এবসোলুটলি বোরিং। নাথিং নিউ। নাথিং স্পেশাল। নতুন বা বিশেষ কিছুই এক্সপ্লোর করা হয়নি।
কেবল দুটি জিনিস করার চেষ্টা করা হয়েছে, সংলাপ বা কর্মকাণ্ডের মাধ্যমে হিউমারাস মুহূর্ত সৃষ্টি করার এবং দৃশ্যায়ন ও আবহ সঙ্গীতের সাহায্য দর্শকের আবেগের কর্ড ধরে টানাটানি করার।
হয় দর্শক হাসাও, নয়ত দর্শক কাঁদাও। এতটুকুই এ্যামবিশান।
আর পুনরাবৃত্তি। 
একই তথ্য, একই এক্সপোজিশান, একই সংলাপ বারবার বারবার উপস্থাপন করা হয়। সিংহভাগ সংলাপই কাহিনীতে নতুন কিছু যোগ করে না। বরং যা আমরা ইতিমধ্যেই জানি, দেখেছি, তা-ই বারবার করে জানাতে থাকে।
আর বিভ্রান্তি! ওএমজি!
আমিন শিশুটিকে ড্যাগ থেকে তুলে মিরাজকে দিয়েছিল। মিরাজের পানি-পড়ার ব্যবসা ফুলে ফেঁপে ওঠায় আমিন টাকার ভাগ চায়। মিরাজ টাকার ভাগ দিতে না চাইলে আমিন ক্ষেপে গিয়ে প্রচার করতে থাকে শিশুটি কুফা।
বিস্তারিততে না যাই- সবচেয়ে বিভ্রান্তিকর দৃশ্যটি নিয়ে কথা বলি কেবল, যেটি দেখা যায় শেষের দিকে যখন নেতৃস্থানীয় লোকেরা সালিশ বসায়।
সালিশে নেতার প্রথম যে বক্তব্য আমরা শুনতে পাই তা হল- 'আমিন যেহেতু শিশুটিকে উঠিয়েছে প্রথমে, তাই মিরাজের মত আমিনেরও শিশুটির উপর ‘হক’ আছে।' অর্থাৎ শিশুটির উছিলায় আয়কৃত টাকার উপরও সমান হক আছে। অর্থাৎ আমরা টাকা ভাগাভাগির দিকে এগোচ্ছি? ওহ নো! নো স্যার! নট এ্যাট অল!
এই বক্তব্যের ঠিক পরপরই সংলাপ চলে যায় শিশুটি যে কুফা, সেই আলোচনায়। যে প্রসঙ্গে সবার সিদ্ধান্ত- শিশুটিকে নদীতে ভাসিয়ে দিতে হবে। আবার তার পরই কুফা প্রাসঙ্গিক আলোচনার মাঝখানে আবার মিরাজ যে ধান্দা করেছে শিশুটিকে ব্যবহার করেছে সেই আলোচনা ঢুকে পড়ে!
এই আজব বিভ্রান্তি, শিশুটির কুফা চরিত্র নাকি মিরাজের ধান্দা কোনটি যে সমস্যা সে ব্যাপারে আমিন ও গ্রামবাসীর মনস্থির করতে না পারা- এই প্যাঁচটি গুরুত্বপূর্ণ এই কারণে যে, যদি মিরাজের ধান্দাই ইস্যু হতো তাহলে শিশুটিকে আবার নদীতে ভাসিয়ে দেয়ার প্রয়োজন পড়তো না, মিরাজের ক্ষমা চাওয়ার মাধ্যমেই এই অধ্যায় শেষ হতে পারতো, কিন্তু তখন সিনেমা এগোতো না! আবার যদি শিশুটি কুফা-ই হবে, তারমানে সে একসময় ‘সুফা’ ছিল অর্থাৎ মিরাজ কোন ভণ্ডামি ব্যবসা করেনি, স্রেফ পানি-পড়া দিয়ে দানের টাকা গ্রহণ করেছে। কুফা এবং ধান্দা দুটো একই সাথে হওয়া সম্ভব নয়।
শেষের দিকে একটি সংলাপে বিভ্রান্তির মায়াজাল চূড়ান্তে পৌছায় যখন শিশুটিকে, জালালকে,  নদীতে ভাসানোর প্রস্তুতি চলছে এবং আচমকা সালিশের নেতা বলে ওঠে, ‘মিরাজ, ব্যাপারটা চাইপা যা। সামনে ইলেকশান। নদীতে যে নতুন চর উঠসে সেইখান থেকে তুই তিন কানি লইয়া লইস।’ হোয়াদ্দা মাদারফাকিং ফাক? হালায় কি কইলো?
একটু আগেই একই নেতা মিরাজকে ‘একঘরে’ করার হুমকি দিল, পুরো সালিশটাই ছিল ওয়ান সাইডেড, এটা কোন নেগোসিয়েশান ছিল না, মিরাজ সম্পূর্ণ পরাস্ত, তার কাছে অফার করার মত কিছুই নেই, সবার সিদ্ধান্ত মেনে নিতে সে সম্পূর্ণ বাধ্য- এতটাই দুর্বল সে।
তাহলে আচমকা ইলেকশান ঢুকল কেন? আর নেতা-ই বা তাকে চরের জমি অফার করার ঠেকা বোধ করলেন কেন? যার অভাবের সংসার, ঘরে ঠিকঠাক ভাত থাকে না সে কিভাবে এত ক্ষমতাবান হল যে কোণঠাসা হয়ে সালিশের সিদ্ধান্ত মানতে বাধ্য হলেও তাকে নেতা লোকেরা সেধে সেধে জমি অফার করে?
এই সংলাপটুকু কেন ঢোকানো হয়েছে তা স্পষ্ট। জোর করে কাহিনীতে রাজনীতি ঢোকানোর একটি অকার্যকর প্রচেষ্টা লক্ষ্য করা যায় পুরো সিনেমা জুড়েই।
রাজনীতি দেখানোর মাধ্যমে সিনেমাটি গুরুত্বপূর্ণ সিনেমার জাতে উঠতে চায়, সামাজিক-রাজনৈতিকভাবে সচেতন সিনেমা হয়ে উঠতে চায়। কিন্তু রাজনীতি ঢোকানোর প্রক্রিয়াগুলো এতটা ব্যানাল এতটা শিশুতোষ এতটা হাস্যকর যে এক এক সময় মনে হয় দশ এগার বছরের শিশু নেচে নেচে বলছে, বাজান আমি ভুট দিমু! আমি ভুট দিমু! স্মিত হেসে, সস্নেহে তার মাথায় হাত বুলিয়ে দিতে ইচ্ছে করে, ঠিক আছে বাবা, তুমি ভুট দিও, হিলারি ট্রাম্প কুনো ঘটনা না, যারে মুঞ্চায় দিও। না রে বাবা, কনভেনশানের কেঁথা পুড়ি, স্যান্ডার্স কিসু পাইব না!
প্রথম অংশে, এই শেষ বিভ্রান্তিকর সংলাপে রাজনীতি।
দ্বিতীয় অংশে, এক লোক, চেয়ারম্যান পদে নির্বাচনে দাঁড়াবে কিন্তু তার সন্তান হয় না তা-ই লোকের সাফুট নাই, লোকে তাকে আঁটকুইড়া বলে, তাই তার একটা পয়দা করা দরকার। মাঝে মাঝে কিছু মিছিল দেখা যায়, যেখানে সকলের বক্তব্য- তারা ‘আঁটকুইড়ারে’ ভোট দিবে না। এতটুকুই রাজনীতি।
তৃতীয় অংশে, এক লোক, ইয়েট এ-গেইন, নির্বাচনে দাঁড়াবে। কিছু সমাবেশের টুকরো টুকরো চিত্র, কিছু অত্যন্ত ব্যানাল সংলাপ। এতটুকুই রাজনীতি।
* 
দ্বিতীয় অংশটিও প্রায় তিরিশ মিনিটের, যার প্রায় বিশ মিনিটই স্রেফ এক পাঙ্ক কবিরাজের ‘কাপঝাপ’ এর দৃশ্যায়ন।
জালালের বয়স এখানে নয় বছর। তার পাতানো বাপ, তৌকির আহমেদের চরিত্রটি, চেয়ারম্যান হতে চায়, কিন্তু তার সন্তান হয় না তাই গ্রামের লোকে তাকে ভোট দেবে না। তৌকির শর্মিমালা কে নতুন বউ করে এনেছে, তাকে বুলডোজ করে বাচ্চা পয়দা করবে, চেষ্টা করে বেশ কিছুদিন, পারে না। কবিরাজের দ্বারস্থ হয়, কবিরাজ কাপঝাপ করে, কারসাজি করে নতুন বউয়ের সাথে সেক্স করে। ইন দ্যা মিন টাইম জালাল চুপচাপ ঘুরে বেড়ায়, হাঁসের প্রতি মায়া দেখায় এবং প্রথমে বাপকে ও পরে কবিরাজকে নতুন বউয়ের সাথে সেক্স করতে দেখে। ওহ! দ্যা এবসোলুট ক্লিশেজ!
এই-ই। এতটুকু দেখাতেই আরও তিরিশ মিনিট। আগের মতই, আমাদের চির পরিচিত গল্প, নতুনত্বহীন, প্রিটি বোরিং। চরিত্রগুলো হয় ওয়ান ডাইমেনশানাল নয়তো বিভ্রান্তিকর।
যেমন শর্মিমালা, তার বয়স কম, সে ফ্লার্টেশাস একটি চরিত্র। ঠিক আছে। 
কবিরাজের ব্যাপারে সে শুরু থেকেই ভিজিব্‌লি ডিজগাস্টেড। কিন্তু একটা দৃশ্যে কবিরাজ ঘরের পেছনে বাঁশবনে তাকে পেয়ে প্রায় আক্রমণ করে বসে শারীরিকভাবে, কিল-ঘুষি দিয়ে নরম করার চেষ্টা করে তাকে। বলে, 'বাচ্চা কি এমনে এমনে পয়দা হয়?' অর্থাৎ সেক্স করতে হয়। ওকে, সেক্স এডুকেশান। প্রয়োজন আছে। 
ততক্ষণে শর্মিমালা আতঙ্ক এবং ঘৃণায় কুঁকড়ে গেছে। হঠাৎ কবিরাজ তাকে সিগারেট অফার করে। চেখের পলকে শর্মিমালা সাবিত্রী থেকে সাভিতা ভাবী মোড-এ চলে যায়, বেশ পার্ট নিয়ে সিগারেটে সুখটান দেয়, ফ্লার্ট করে কবিরাজের মুখে ধোঁয়া ছোড়ে।
অর্থাৎ সে কবিরাজের সাথে তরল হতে সম্মত? আরে ধুরোওও! তরল এত সরল নয়! নো স্যার!
পরে একটি দৃশ্যে তৌকিরের অনুমতি সাপেক্ষে কবিরাজ শর্মিমালা নিয়ে দরজা বন্ধ করে সময় কাটায়, তখন শর্মিমালার হাবভাবে মনে হয় সে আবার সাবিত্রী মোড-এ ফেরত গেছে, সেক্সুয়্যালি হ্যারাস্‌ড হবার আতঙ্কে অস্থির এবং ডিজগাস্টেডও। আচ্ছা, ডিজগাস্টেড বাংলা কি হবে?
আমার সন্দেহ, শর্মিমালা একজন থার্ড ওয়েভ ফেমিনিস্ট। সম্ভবত ক্যানাডিয়ান।
এই অংশেও সেই- স্রেফ হাসানোর কিংবা কাঁদানোর প্রচেষ্টা। নাথিং মোর, নাথিং লেস।
কবিরাজ শেষে জালাল কে, ইয়েট এগেই-ইন, ‘কুফা’ চিহ্নিত করে তাকে আবারও আবারও নদীতে ভাসিয়ে দেয়ার জন্য তৌকিরকে প্ররোচিত করে। একটি মজার দৃশ্যের অবতারণা হয়।
জালালকে বস্তায় বেঁধে দুজন লোক আলগি দিয়ে নদীতে নিয়ে যাচ্ছে ভাসিয়ে দিতে। শর্মিমালা  রণ-মোড ধারণ করে গাছের ডাল নিয়ে তাদের দিকে তেড়ে যায়। তাদেরকে মারে কি? নাহ্! হাতের ডাল নাচিয়ে ভয় দেখায়, মারার ঢঙ করে। তার পেয়ারের জালালকে গাঙে ভাসিয়ে দিতে নিয়ে যাচ্ছে, সে গলার রগ ফুলিয়ে চিৎকার করে আকাশ ফাটিয়ে ফেলছে, কিন্তু লোক দুটিকে মারার বেলায় তার সে কি রঙ্গ!
*
এতটুকু আসতে আসতে এটুকু পরিষ্কার হয়ে যায়, চিত্রনাট্যকার/পরিচালকের ‘বিল্ডআপ’ সম্পর্কে কোন জ্ঞানই নেই। তিনি মনে করেছেন হঠাৎ হঠাৎ করে ইমোশানালি চার্জ্‌ড পরিস্থিতি উপস্থাপন করলেই আমরা কান্নাকাটি শুরু করে দেব। আবেগে স্পর্শ করতে হলে যে সময় নিয়ে পরিস্থিতি সৃষ্টি করতে হয়, ধীরে ধীরে তার বীজ বুনতে হয়, একটা সার্টেইন টোন ধরে রাখতে হয়, ইমপারসেপটিব্‌ল তরিকায় ভলিউম বাড়াতে হয়- সে ধারণা তার নেই।
টোটাল রানটাইমের যে গুরুত্বপূর্ণ মিনিটগুলো পরিচালক উল্লেখিত পরিস্থিতি সৃষ্টি করায় ব্যয় করতে পারতেন, হুইচ আলটিমেটলি উড হ্যাভ লেড টু স্ট্রং, ইমোশানালি এঙ্গেইজিং মোমেন্টস- সেই সময়টুকু তিনি অপ্রয়োজনীয় বাইচলামি করায় ব্যয় করেছেন। পুরো সিনেমাটিই শর্মিমালার চরিত্রের মত ফ্লাকচুয়েইট করেছে, হ্যাপিনেস, স্যাডনেস, গ্রেইভ ইমোশান আর হিউমারের মধ্যে। যত্ন নিয়ে গড়া কোন ডিটেইলড স্ট্রাকচারাল ডিজাইন লক্ষ্য করা যায়নি চিত্রনাট্যে।
এই ঘনঘন টোন বদলানোর প্রভাব গিয়ে পড়েছে ব্যাকগ্রাউন্ড স্কোরের উপরে। ‘চিরকুট’ ব্যান্ডের বেচারারা হয়ত এতটাই বিভ্রান্ত হয়ে গিয়েছিল, হায়! 
এরকমও দৃশ্য হয়েছে, যে দৃশ্যগত লক্ষণ থেকে আমি নিশ্চিত জানি মুহূর্তটি সিরিয়াস, কিন্তু ব্যাকগ্রাউন্ড স্কোর বলছে হাসতে। আবার দৃশ্যটি হিউমারাস, স্কোর বলছে বি সিরিয়াস। ব্যাকগ্রাউন্ড স্কোরের রেলেন্টলেস উপস্থিতির পরে একটা দৃশ্যে লম্বা সময় ধরে তার অনুপস্থিতিতে অত্যন্ত মজা পেয়েছি। দৃশ্যটি এতটাই বিভ্রান্তিকর ছিল যে হয়ত চিরকুটও বুঝতে পারেনি কি মিউজিক করবে, তাই চেপে গেছে। ওদেরকে আগামী নির্বাচনে বুড়িগঙ্গার চর থেকে তিন কানি জমি দেয়া হবে।
তবে হ্যাঁ, সর্বোপরি, এখানে নির্মাতা একা-ই দায়ী নন, চিরকুটেরও ব্যর্থতা আছে। যাইহোক।
সিনেমা ফ্লাকচুয়েইট করতে পারে, কারণ তা মনুষ্য নির্মিত। মানুষ এতো পটাপট পারে না, মানুষ সুইচ অন অফের, বাটনের চাপে মোড পরিবর্তনের রোবট না। মানুষ মনুষ্য নির্মিত না। মানুষ ভিনগ্রহবাসী নির্মিত। বিস্তারিত জানতে রিড্‌লি স্কটের পরমিথিউস দেখুন।
* 
তৃতীয় অংশটিও সিনেমাটির ট্রেডমার্ক ‘লাইটনেস’, ‘পুনরাবৃত্তি’ এবং ‘বিভ্রান্তি’ ধরে রাখে।
এখানে জালাল টিনএজার। মোশাররফ করিমের চরিত্রটি এলাকার পাণ্ডা ধরণের। জমি দখল, চাঁদাবাজি ধরণের কর্মকাণ্ড করে। জালাল তার চেলা। যদিও কেন, তা আমি জানি না। হ্যাংলা পাতলা জালাল, যাকে কয়েকটি দৃশ্য দেখা যায় গাছের সাথে বাঁধা কিছু লোকজনকে তার ম্যাচের কাঠির মত হাত দুটো দিয়ে কাঠবিড়ালির মত খামচাখামচি থাবড়াখাবড়ি করে মারতে, যখন পাশেই বেশ কয়েকজন বডিবিল্ডার দাঁড়ানো- সেই জালাল কেন মোশাররফ করিমের মত 'ভাই'এর কাছে গুরুত্বপূর্ণ তা বোধগম্য হয় না। 
মোশাররফ করিম হুদা-ই যখন তখন জালালকে কপালে চুমু খায়, সে চায় তার মৃত্যুর পরে জালালই তার সকল সহায় সম্পত্তি পাক ইত্যাদি ইত্যাদি। বাট হোয়াই? খেনু? হোয়াই ইজ জালাল মোশাররফ করিমের ‘মাই প্রেশাস’?
এই অংশে জালাল এবং আরও কয়েকজন যাত্রা থেকে একটি মেয়েকে উঠিয়ে নিয়ে আসে মোশাররফ করিমের সেক্স স্লেইভ করার জন্য। মৌসুমী হামিদ। মোশাররফ করিম তার সাথে কিছুদিন নটাঙ্কি করে, মেয়ে প্রেগন্যান্ট হয়। এই যে সময়টাতে মৌসুমী হামিদ বন্দি, সে কিন্তু পালানোর ন্যুনতম চেষ্টাও করে না। দরজা খোলা, পাহারায় দুবলা-পাতলা জালাল, কিন্তু না, তার পালানোর মুড নাই। কারণ, সেক্স রক্‌স, দ্যাট্‌স হোয়াই! আরে তার বাপ-মা? আছে? নেই? কোন পরিবার? হু কেয়ার্স! যাউগ্গা।
এইদিকে মোশাররফ করিম নির্বাচনে দাঁড়াবে তাই অবিবাহিত মেয়ের পেটে তার বাচ্চা একটি পিআর নাইটমেয়ার হিশেবে দেখা দেয়। তাই মৌসুমি হামিদকে গৃহবন্দী করে রাখা হয়। ইভেনচুয়ালী বাচ্চা জন্ম দিয়ে সে মারা যায় (ওহ! দ্যা ক্লিশেএএ)। মোশাররফ করিম বাচ্চা হাওয়া করে দিতে বলে চেলাদের। এরপরে . . . এরপরে . . .
আই হ্যাভ টু ওয়ার্ড ফর ইয়্যু। ড্যাগ। নদী। গেট দ্যা পিকচার?
তো ইতিমধ্যেই জালালের মৌসুমী হামিদের সাথে একটি এটাচমেন্ট গড়ে উঠেছিল, ফলে বাচ্চার প্রতিও তার একটি মায়া কাজ করে, তাই ড্যাগে ভাসমান বাচ্চাকে বাঁচাতে সাঁতার না জানা জালাল নদীতে ঝাঁপ দেয়। সিনেমার দ্বিতীয় এবং তৃতীয় অংশে দুটি দৃশ্যে এই তথ্যটি ইনসার্ট করা হয়েছিল যে জালাল সাঁতার জানে না। ক্লেভার গাই, দ্যাট আবু শাহেদ ইমন। উইঙ্ক উইঙ্ক!
তো, সাঁতার না জানা জালাল নদীতে ঝাঁপ দিলে . .  ওয়েল . . যা হওয়ার তা-ই হয় . . ইয়্যু নো . . জাস্ট ওয়ান অফ দোওজ থিংস . . দ্যাট হ্যাপেনস . . সেইম শিট . . ডিফারেন্ট ডে। এনিওয়ে।
ক্রাই বেইবি! ক্রাই ইয়োর আইজ আউট। বাট। বাট, হোয়াই ডোন্ট আই ফিল লাইক ইট?
ইতিমধ্যে এই সামান্য জিনিস দেখাতে আরও প্রায় পঞ্চাশ মিনিট বের হয়ে গেছে। পঞ্চাশ মিনিটে কিছু ঘটনা ঘটেছে কেবল। বিশেষ কিছুই ঘটেনি। মোশাররফ করিম যখন জালালকে বোঝায়, জীবন শক্ত না, জীবন নরম, তখন ঠাঠা করে হেসে দিই। কার্টুন নেতা মোশাররফ করিম শেখাবে জীবনের কাঠিন্য!
জালালের প্রতি ন্যুনতম কিছু বোধ করি না। হালকা চোখ রোল করে, প্রায় ইনডিফারেন্টলি কারসরটা টেনে নিয়ে উইন্ডোটা ক্লোজ করে দিই।
*
কারণ ‘জালালের গল্প’ আদতে জালালের গল্প নয়। এটি তথাকথিত 'আমাদের গল্প'ও নয়। এটি কোন গল্পই নয়। এটি কিছু ফ্যামিলিয়ার ঘটনাবলির সাধারণ দৃশ্যায়ন, তার সোজাসাপ্টা গাঁথুনি মাত্র।
জালাল কে? জালালের চরিত্র কি? ওর মানসিকতা কি? ওর স্বপ্ন? ওর দুঃখ, প্রেম? জালাল কি? কিছু প্যাথেটিক ক্লিশে ছাড়া, আর কি সে? জালালের কী গল্প বলা হয়েছে সিনেমায়? কারও-ই বা কী গল্প বলা হয়েছে? মিরাজের? আমিনের? মরিয়মের? চেয়ারম্যান কিংবা তার নতুন বউয়ের? নেতা-মাস্তানের বা যৌন-দাসীর?
এমন কোন চরিত্র আছে যার ভূমিকাটি অত্যন্ত সীমাবদ্ধ ক্লিশে নয়?
জালালের প্রথম মা মরিয়ম, অভিযোগ করে আর জালালের জন্য কান্নাকটি করে। 
জালালের দ্বিতীয় মা শর্মিমালা, ফ্লার্ট করে, সেক্স করে, শেষে গলা ফাটিয়ে চিৎকার করে জালালের জন্য কান্নাকাটি করে।
জালালের তৃতীয় এ্যাপারেন্ট মা, এ্যাপারেন্ট প্রেমিকা মৌসুমী হামিদ, বন্দিনী, রেইপ্‌ড হয়, ফ্লার্ট করে, বিয়ে-বাচ্চা'র জন্য কান্নাকাটি করে, বাচ্চা জন্ম দিতে গিয়ে মারা যায়।
এই-ই? বাংলাদেশের নারীর কোন অধিকার নেই, ক্ষমতা নেই? অত্যাচারিত দাসী-বান্দী তারা? দ্যাট্‌স ইট?
সো, হোয়াট‌্স নিউ?
নতুন কি?
বা পুরনোই হোক, নতুন ভাবে কি? নতুন আয়োজনে? নতুন দৃষ্টিকোণ থেকে? নতুন কোন কার্যকর তরিকায়?
না।
জাস্ট সাম বোরিং ক্লিশেজ।
*
নানা রকমের শতাধিক বিভ্রান্তিকর প্লট পয়েন্ট নিয়ে আলোচনা করতে গেলে এই লেখা আপনারা কেউ পড়বেন না। ইতিমধ্যেই কি অনেক বড় হয়ে গেছে? আই ডোন্ট ওয়ান্ট টু পুল আনাদার 'আন্ডার কন্সট্রাকশান'!
আমার অত্যন্ত প্রিয় একটি সিনেমা আছে, ডেভিড ম্যামেট এর ‘স্পার্টান’। ভ্যাল কিলমারের চরিত্রটির একটি সংলাপ আছে, ‘তুমি তোমার সারা জীবন পেয়েছ এই মুহূর্তটির প্রস্তুতির জন্য। তুমি তৈরি নও কেন?’
সেটাই ভাবি।
সিনেমা বানতে মরিয়া মানুষগুলো, তারা তৈরি নয় কেন? নাটক বানানো, টিভিসি বানানো, ডকুমেন্টারি বানানো, বছর বছর ধরে গুরুস্থানীয়দের এ্যাসিস্টেন্ট ডিরেক্টরি করা, পোডুছার খোঁজার পেছনে এত এত সময় দেয় তারা। পড়াশোনাদেখাভাবার পেছনে সময় দেয় না কেন? তারা কি জানে না যে কন্টেন্ট ইজ স্টিল দ্যা কিং? একটি সলিড স্ক্রিনপ্লে তারা রচনা করতে পারে না কেন? তাদের চিত্রনাট্যে, কাহিনী-সংলাপ রচনায় পাঁড় আলসেমির কড়া সিল থাকে কেন অল দ্যা টাইম, এভরি টাইম? 
*
 . . আর কি লিখব? বুঝতে পারছি না। অনেকক্ষণ ঝিম মেরে বসে আছি। গুড হিউমার ধরে রাখা দিন দিন কঠিন হয়ে পড়ছে।
*
. . এখনও কিছু আসছে না মাথায়। আই এ্যাম ড্রঅইং এ্যান এবসোলুট ব্ল্যাঙ্ক। উইয়ার্ড।
পাঠক, দুঃখিত। এ্যাব্রাপ্টলি শেষ করতে হচ্ছে লেখাটি। ঘরে একটি মাছি প্রবেশ করেছে। একটি কাজ পাওয়া গেল আপাতত।
আনটিল নেক্সট টাইম।
*
 সিনেমা দেরীতে

