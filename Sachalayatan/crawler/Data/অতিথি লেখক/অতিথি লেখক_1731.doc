তোমার কাছে একটা খোলা চিঠি



পিপাসার্ত কাকটা ডেকে যাচ্ছে অনেক্ষন থেকেই।কড়া রোদ উঠেছে বাইরে।জানালা দিয়ে বাইরে তাকালাম।মাথাটা ঘুরে উঠল।ওইতো আমার টেবিলটা দেখা যাচ্ছে বাইরে।অন্যসময় হলে আমি হয়তো ওটায় বসে তোমার সাথ কথা বলতাম।আমার রুমমেটের ঘুমের ডিষ্টার্ব হবে বলে এই ব্যবস্থা।তুমি কতবার আমাকে বলেছ রুমে গিয়ে কথা বলতে,আমি শুনিনি।মাঝে মাঝে কাকের ডাক শুনে তুমি বিরক্ত হয়ে যেতে।আবার বসন্তে কোকিলের কুহু ডাকে কিশোরী মেয়ের মত খুশীতে চেচিয়ে উঠতে।
তুমি গীটার দুচোখে দেখতে পারনা।প্রায়ই আমি ফোনে গীটার বাজীয়ে গান শোনানোর চেষ্টা করি।তুমি আরো খেপে যাও।অনেক মজা পাই আমি তখন।
গীটারটা আমার পাশেই আছে এখন।তারগুলোতে জং পড়ে গেছে।পড়বেনা কেন বল?অনেকদিন হল তো সেটা তোমার বিরক্তির উদ্রেক করেনা।
সকালে উঠে যে যার মত ক্লাশে চলে যাই আমরা।হয়তো একটা ক্ষুদে বার্তায় তুমি জানান দিতে ঘুম থেকে উঠেছ তুমি।ক্লাশ শেষ করে রুমে আসার পর ফোন দিলে তুমি প্রথম যে কথাটি বলতে সেটা হল ''খাইছ?"
আজো তো আমি ক্লান্ত হয়ে রুমে আসলাম।কই তুমি তো ফোন দিয়ে কিছু জিজ্ঞেস করলে না??
আমি কি তোমার উপর শুধু অভিযোগ করেই যাচ্ছি??কি করব বল?আজ যে তোমাকে খুব বেশি মনে পড়ছে।
আমরা দুজন বাংলাদেশের দুপ্রান্তে থাকি।আমাদের দুজনের যোগাযোগের মাধ্যম মুঠোফোনটাই।তুমি জানো তোমার সাথে কথা বলা সব ব্যবহার করা মোবাইল কার্ড গুলা আমি আমার টেবিলের ড্রয়ারে রেখে দিয়েছি শুধু আমাদের ছেলেমেয়েদের দেখানোর জন্য যে দেখ তোমার আম্মু আর আমি কত কথা বলতাম বিয়ের আগে।
কেন যেন ঘুম আসছে।হয়তো অনেক অভিযোগ করে ফেললাম।মাফ করে দিও আমায়।তুমি এখন কোথায় আছ ,কি করছ জানি না।শুধু এতটুকুই বলব তোমায় ফেলে দূরে কোথাও যাওয়ার কথা কল্পনাও করিনা।তুমিও কি তাই????
অনেক অনেক ভালবাসি তোমায়
-আয়ন

