কৃষ্ণকলি - ২



সবাই যখন শেষ গোধূলী আলো
আমরা তখন নূতন ধারাপাত
আমরা তখন মত্ত শ্লোকে শ্লোকে
অংকে কাঁচার বৃথাই প্রাণপাত।
শংকা যখন লংকা দিয়ে যাচি
মেঘের দেশে কতক বসবাস
অন্য সকল কর্ম করি বৃথা
হৃদয়েতে হরেক চাষবাস।
নদীর কথা শুনি কিবা বলি
নদীর জলের অনেক কিছু জানি
আর সকলে বৃথাই করে কীসব
মত্তরা ব্যস্ নিজেই রাজা-রাণী।
আমরা ঝড়-বাতাসে অনড় থাকি বটে
আমরা নির্বিবাদে পথ মাড়িয়ে চলি
তবু আকাশ বেয়ে মেঘ হেঁটে যায় হৃদয়
তবু নিজের কথা নিজেই হেঁকে বলি।
আজও সেসব গল্প করা সাজে!
এসব সেসব নিত্য ফিরিস্ত?
নুতন করে যখন বিকাই হাটে
হাতে তখন হাজার বিরক্তি।
তাইতো আপন পথের ধারে
বুনি শতেক আঁধার-লতা
আমি পথ হাঁটি আর চলি
রচি আঁধার রাতের গাঁথা।

