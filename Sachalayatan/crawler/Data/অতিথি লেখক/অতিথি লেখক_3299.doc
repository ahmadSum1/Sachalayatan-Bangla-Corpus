বিপনন, ‘পুরুষত্ব’ পণ্যের সফল দেশজ ব্যবহার এবং আমার অবাস্তবায়িত ব্যবসা প্রস্তাবনাসমুহ



সাদামাটা ভাবে এবং মোটাদাগে পণ্য তৈরীর পরিকল্পনায় (প্রডাক্ট ডেভেলাপমেন্ট) দুটি ধারা দেখা যায়। প্রথমটিতে ভোক্তার বা সর্বিক চাহিদার ভিত্তিতে পণ্য তৈরীর পরিকল্পনা করা হয় এবং দ্বিতীয়টিতে প্রথমে পণ্যের কন্‌সেপ্ট তৈরী করা হয় এবং পরে চাহিদা তৈরী করা হয়। তা এই দ্বিতীয় ধারায় বাংলাদেশে বেশ কয়েকটি সাফল্য আছে যা আমাকে সবসময়ই আলোড়িতো করে।
আমার এখনো মনে আছে ছোটোবেলায় বন্ধুদের আড্ডায় এই খবরে আমরা খুব অবাক হয়েছিলাম যে মধ্যপ্রাচ্যের কোন কোন দেশে জ্বালানি তেল থেকে বিশুদ্ধ পানির দাম বেশী। তার কয়েক বছরের মধ্যে বাংলাদেশের বাজারে প্রথম মিনারেল ওয়াটার ছাড়া হয়। স্মৃতি যদি প্রতারনা না করে, প্রথম দিকে এক লিটার পানির দাম এক লিটার জ্বালানি তেল থেকে বেশী ছিল – এই বাংলাদেশে, আক্ষরিক অর্থে। তখনকার দিনে এক লিটার পানি ২০ টাকায় বিক্রী হয়েছে আমাদের এই নদীমাতৃক বাংলাদেশে। তারপর সব ইতিহাস - মিনারেল ওয়াটার ইন্ডাস্ট্রীর দিকে চেয়ে দেখুন। মাস ছয়েক আগে একজন প্রবীণ ব্যবস্থাপনা বিশেষজ্ঞ আড্ডার ছলে আমাকে বলেছিল যে আশির দশকে একটি বিদেশী ‘সিকিওরিটি এজেন্সির’ প্রতিনিধি উনার সাথে দেখা করে বাংলাদেশে ‘সিকিওরিটি এজেন্সির’ ভবিষ্যত নিয়ে জানতে চেয়েছিল। তিনি ডিস্‌কারেজ করেছিলেন এই যুক্তিতে যে বাংলাদেশে প্রচুর বেকার আছে যারা এই কাজ করতে পারবে এবং ঐতিহ্যগত দিক দিয়ে আমরা ‘চৌকিদার’ রাখতেই আগ্রহী। বর্তমান সিকিওরিটি এজেন্সি ইন্ডাস্ট্রীর দিকে চেয়ে তিনি স্বীকার করলেন উনার ভবিষ্যতবাণী কতটুকু ভুল ছিল। তারপর আছে ‘হালাল সাবানের’ কন্‌সেপ্ট। সাবান বিক্রীর বাজার তছনছ করে দিয়েছিল এই কন্‌সেপ্ট। উনারা ছিলেন দ্বিতীয় ধারায় পাইওনিয়ার।
তারপর আছে দ্বিতীয় ধারায় ‘কিছুটা অন্যরকম’ পণ্যসামগ্রী। ভায়েগ্রা, তার বিভিন্ন দেশীয় ভার্ষান থেকে শুরু করে ‘ফর্সা-ত্বকই সমষ্যার একমাত্র সমাধান’ জাতীয় পণ্যসামগ্রী। এখন তো আবাব ছেলেদের ‘সমষ্যার একমাত্র সমাধানের’ জন্য আলাদা পণ্য বাজারজাত করা হয়েছে। এত গেল কর্পোরেটের ম্যানেজমেন্টের-থিওরী গুলে খাওয়া লোকজনের ব্যাপার স্যাপার। ‘পুরুষত্বর’ পুঁজিকে সফলভাবে দেশজ উপায়ে ব্যবহার করে সারা দেশে দ্বিতীয় ধারায় যে বিরাট ইন্ডাস্ট্রী গড়ে উঠেছিল বা এখনো আছে তার একটা ধারনা পেয়েছিলাম নব্বইয়ের দশকের শেষ ভাগে। কী সেই ইন্ডাস্ট্রী? কিছু ‘কী-ওয়ার্ড’ ব্যবহার করি – যা দিয়ে সুস্থ/স্বাভাবিক মানুষজনকে প্রায় অসুস্থ বানিয়ে ছাড়া হয় – ‘অতি-ছোটো’, ‘তরল-ঘন’, ‘আগা-গোড়া-মোটা-চিকন’, ‘ব্যর্থ’, ‘দ্রুত’, ‘গোপন’ ইত্যাদি ইত্যাদি। প্রায় এক যুগ আগে বিশ্ববিদ্যালয়ে কোন এক ‘ম্যানেজমেন্টের’ উপর একটি রিপোর্ট তৈরীর সময় একজন বন্ধুকে মজা করে বলেছিলাম এই সফল ব্যবসার উপর একটা চ্যাপ্টার ঢুকালে কি হয় এবং কী ভাবে ‘উপাত্ত’ সংগ্রহ করা যায়। যদিও বিশ্ববিদ্যালয়ে রিপোর্টে এ ধরনের চ্যাপ্টার ঢুকানো অসম্ভব। বন্ধুবর ঠিকই কিছু ‘উপাত্ত’ সংগ্রহ করেছিল। দুইভাবে ‘উপাত্ত’ সংগ্রহ হয়েছিল – গ্রামাঞ্চলে এবং শহরতলীতে মানুষ কতটা প্রভাবিত হয়েছে তার ‘সেকন্ডারী’ কিছু উপাত্ত এবং কিছু ‘জনপ্রিয়’ সাপ্তাহিকী বা মাসিকের ‘সমষ্যা-সমাধানের’ বিশ্লেষন। সেইসব ‘জনপ্রিয়’ সাপ্তাহিকী বা মাসিকে ‘ডাক্তার ছায়েব, ছালাম নিবেন’ জাতীয় কিছু ‘সমষ্যা’ থাকত এবং ‘ডাক্তার ছায়েবেরা’ এসবের ‘সমাধান’ দিতেন। ‘সমষ্যা’ গুলো একত্র করে একজন ডাক্তারকে দেখানো হয়েছিল – এবং বেশীর ভাগই কোন সমষ্যাই না। প্রভাবের সেকন্ডারী উপাত্তও ছিল রীতিমত ভয়ানক। কিন্তু কী ব্যবসা সফল একটা ইন্ডাস্ট্রী? এবং বিরাট এক সফল ব্যবসায়ী সম্প্রদায়। প্রবাসী সেই বন্ধু অবশ্য বলেছে বিভিন্ন দেশে ‘ওভার-দ্য-কাউন্টার’ ঔষধ দেখে সে বুঝতে পেরেছে এই কন্‌সেপ্ট বিদেশেও রপ্তানী হয়েছে।
তা প্রথম ধারায়, মানে যেখানে ভোক্তার বা সর্বিক চাহিদার ভিত্তিতে পণ্য তৈরীর পরিকল্পনা করা হয়, সে ধারায় আমাদের তিনটি অবাস্তবায়িত ব্যবসা প্রস্তাবনাসমুহ নিয়ে আলোচনা করা যায়। কন্‌সেপ্টগুলির যিনি রূপরেখা দিয়েছিলেন – তিনিও প্রবাসী (যুক্তরাজ্য ছেড়ে এখন কানাডায়, দ্রুতই নাকি বাংলাদেশে ফিরে আসবে)। অতি কাছের পরিচিত জনদের সাথে আলোচনায় প্রস্তাবগুলিকে তিনটি ভাগে ভাগ করা হয়েছিল। (এখানে নিম্নগামী দৃষ্টি ইত্যাদি ইত্যাদি বিশ্লেষন বাদ দিলাম – ভাল কাজে বাধা আসেই। আমাদের পরিচিত একজন ডি,এইচ,এলে যোগ দেওয়ায় কঠোর সমালোচনা শুনতে হয়েছিল – শেষ পর্যন্ত কুরিয়ার সার্ভিস কোম্পানীতে!!)। প্রস্তাবনাসমুহ ভাগগুলো - ১। বাহ্‌! বেশ ভালই তো। ২। মস্তিষ্কের সুস্থতা প্রশ্নাতীত নয়। ৩। পাগলের প্রলাপ। আজ এক যুগ পরেও পরিকল্পনা গুলি কেউ পুরোপুরি বাস্তবায়ন করল না। কেউ কথা রাখল না।
১। বাহ্‌! বেশ ভালই তো – ধানমন্ডীতে ৫০০০/৬০০০ স্কোয়ার ফিটের একটা ‘ডিপারটমেন্টাল ষ্টোর’ টাইপ দোকান হবে ।(তখনো ডিপারটমেন্টাল ষ্টোর আসে নাই।) শধুমাত্র বাচ্চাদের জিনিসপত্র থাকবে। অনেক গুলো সেকশান থাকবে। ২য় সেকশান শুরু হবে ‘০-১ বছর’ নামে – জন্মের পর থেকে ১ বছর বাচ্চাদের জন্য সবরকম পণ্য থাকবে। এভাবে ৩য় সেকশান ১-৩ বছরের বাচ্চাদের জন্য সবরকম পণ্য থাকবে। এভাবে চলবে ১০ বছর পর্যন্ত। ১ম সেকশান ‘-১ থেকে ০’ – প্রাক-মাতৃকালীন পণ্য। জন্মের আগ থেকে ভোক্তাকে আকর্ষন করা। 
২। মস্তিষ্কের সুস্থতা প্রশ্নাতীত নয়- গ্রাম থেকে আসা মেয়েদের বিশাল কর্মসংস্থান সৃষ্টিতে আমরা বুঝতে পেরেছিলাম ভবিষ্যতে বাসায় কাজের লোকের সমষ্যা হবে। এমন একটি প্রতিষ্ঠান হবে যেখানে ‘বাসার কাজের লোকের’ প্রাথমিক প্রশিক্ষন দেওয়া হবে, প্রয়োজনীয় উপাত্ত রেখে ‘ডেটাবেজ’ তৈরী করা হবে। ‘সিকিওরিটি’ দেওয়া হবে উভয় পক্ষকে - কাজের লোকের এবং যে বাসায় যাবে তার মালিককে। সঠিক ম্যাচিং করা হবে। বিভিন্ন ক্যাটাগরী থাকবে – সাধারন কাজের লোক থেকে ‘গভর্নেন্স’ পর্যন্ত । সার্বিক ভাবে প্রফেশনালিজম আনা হবে।
৩। পাগলের প্রলাপ- এই কন্‌সেপ্টটাতে ভাল ফিলসোফী ছিল। প্রথমত কিছুটা ‘শ্রমঘন’ তারপর ঐতিহ্যবাহী পেশাজীবিদের পেশাকে সম্মুন্নত রাখার একটা প্রয়াস। আমরা বুঝতে পেরেছিলাম প্রাইভেট সেক্টার ব্যাংকের দ্রুত বৃ্দ্ধির প্রেক্ষিতে এবং কর্পো্রেট সেক্টারে চকচকে জুতার চাহিদা বাড়তেই থাকবে। কিন্তু জুতা পালিশ একটা সমষ্যা। (তখনো বাটা বা এপেক্সের জুতা পালিশ বাজারে আসেনি।) ধানমন্ডীতে আধুনিক গ্রাহক সেবক/সেবিকা সমেত ঝাঁ চকচকে একটা দোকান থাকবে। আফিসে যাওয়ার সময় লোকজন জুতা রেখে রশিদ নিয়ে চলে যাবে। পিছনে ‘ব্যাক-অফিসে’ একদল অভিজ্ঞ আদি এবং আকৃ্ত্রিম মুচী ‘অনেকটা আধুনিক পরিবেশে’ কাজ করে যাবে। আধুনিক সরঞ্জামাদি অফিস থেকে দেওয়া হবে। জুতা-প্রতি কমিশন।---
হল না। হাজারো অবাস্তবায়িত প্রস্তাবনার মধে্য্য হারিয়ে গেল। আচ্ছা, দ্বিতীয় ধারা, মানে প্রথমে পণ্যের কন্‌সেপ্ট তৈরী করা এবং পরে চাহিদা তৈরী করা, এ নিয়ে কোন কন্‌সেপ্ট ছিল? মনে পড়ে না। তবে আমার ‘উপাত্ত’ সংগ্রহকারী বন্ধু, যে কিনা সোশাল মার্কেটিং কোম্পানীর উপর বিশাল এক রিপোর্ট করেছিল, কথা দিয়েছিল অস্ট্রেলীয়াতে স্থায়ী হয়ে একটা বই লিখবে – “কন্ট্রাশেপ্সন – বিয়ের আগে ও পরে”। কথা রাখেনি।
সুমন সবুজের কাছে
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%75%6d%61%6e%63%65%40%68%6f%74%6d%61%69%6c%2e%63%6f%6d%22%3e%73%75%6d%61%6e%63%65%40%68%6f%74%6d%61%69%6c%2e%63%6f%6d%3c%2f%61%3e%27%29%3b'))

