জেনারেল স্টেনলি'র বিদায়



জেনারেলদের নির্বুদ্বিতা বিষয়ে ইংরেজ কবি মিলটন তার পেরাডাইস লস্টে একটি সুন্দর উপমা ব্যবহার করেছেন । ইশ্বরের সাথে যুদ্ধে নিশ্চিত পরাজয় জানা সত্বেও শয়তানের জেনারেল মোলোক (Moloch) শয়তানকে যুদ্ধে প্ররোচিত করে ।ছল-ছাতুরিতে তার পারঙ্গমতা নেই স্বীকার করেই সে বলে-
 My sentence is for open war. Of wiles,
More unexpert, I boast not: them let those
Contrive who need, or when they need; not now.
এবার আফগানিস্তানে নিযুক্ত মার্কিন জেনারেলকে বিদায় নিতে হল তার সিভিলিয়ান নেতৃত্ব সম্পর্কে আপত্তিকর মন্তব্যের জন্য । প্রেসিডেন্ট এবং ভাইস প্রেসিডেন্ট সম্পর্কে রোলিং স্টোন সাময়িকিতে লেখে তিনি জেনারেল হিসেবে তার সীমা তা অতিক্রম করেন । ফলে, স্টেনলিকে তার পদ হারাতে হয় খোলামেলা মন্তব্যের জন্য। বেসামরিক নেতৃত্ব তথা তার সুপ্রিম কমাণ্ডার সম্পর্কে আপত্তিকর মন্তব্য করে বৃদ্ধিমানের পরিচয় দেননি এই মার্কিন জেনারেল । 
পদে থাকা অবস্থায় কোন কিছু লেখা জেরারেলদের জন্য বিপজ্জনক হতে পারে । তবে, তৃতীয় বিশ্বে এ ধরণের ঘটনায় পার পেয়ে যাওয়ার নজীর আছে । বাংলাদেশে সাবেক সেনাপ্রধান মইন গত সেনা-সমর্থিত তত্ত্বাবধায়ক সরকারের সময় বই লেখে বেশ সাড়া ফেলে দেন । জেনারেল থাকা অবস্থায় তিনি বই লিখতে পারেন কি-না সে বিষয়ে প্রশ্ন উঠলেও সেসময় তার বিরুদ্ধে কোন ব্যবস্থা নেয়া হয়নি ।
অবশ্য, জেনারেলদের বই লেখার খায়েশ বেশ পুরেনা ।  প্রত্যক্ষ বা পরোক্ষভাবে রাষ্ট্রক্ষমতার উপর প্রভাব থাকলে এই খায়েশ চরিতার্থ করা সহজ হয় । এ প্রসংগে পাকিস্তানের জেনারেল পারভেজ মোশাররফের কথা বলা যায় । ক্ষমতায় থাকা অবস্থায় তিনি 'লাইন অফ ফায়ার' নামে একটি বই লেখেন যাকে এক পাকিস্তানি রাজনীতিবিদ আখ্যায়িত করেন 'লাইন অফ লায়ার' বলে ।  সাবেক এই জেনারেল এখন বেশ চিপায় আছেন বিরোধী রাজনীতিবিদ এবং উচ্চ আদালতের কারণে ।
চিপায় আছেন তার্কি জনারেলরাও । আব্দুল্লাহ গুলেরা এক সময়কর প্রতাপশালি তুর্কি জেনারেলদের বেশ ভাল দমিয়ে রেখেছেন । বেসামরিক রাজনৈতিকদের সাথ্রে মতানৈকের জের ধরে সরকারের পতনের নাটক বেশ কয়েকবার মঞ্চায়িত হয়েছে তুরস্কে । তবে, এবার জেনারেলরা বেশী সুবিধা করতে পারছেন না । ইউ'র সদস্য হওয়ার মুলো দেখিয়ে জেনারেলদের বেশ একহাত দেখিয়ে নিচ্ছে তুরষ্কের বর্তমান রাজনৈতিক নেতৃত্ব ।
জেনারেলদের লেখালেখিতে আবার ফিরে যাই । তবে রোলিং স্টোনে নিবন্ধ নয়, কবিতা লেখে সাড়া ফেলে দিয়েছিলেন বাংলাদেশী জেনারেল হোমো এরশাদ । কিন্তু, তার কবিতার সাখে মনে হয় ক্ষমতার একটা যোগসুত্র আছে । ক্ষমতায় থাকার সময় কবিতা যেমন নিয়মিত বের হত, এখন তা কদাচিত বের হয় । ডাল মে কুছ কালা হে !   
ওলি
oli
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6f%6c%69%63%68%79%32%30%30%32%40%79%61%68%6f%6f%2e%63%6f%6d%22%3e%6f%6c%69%63%68%79%32%30%30%32%40%79%61%68%6f%6f%2e%63%6f%6d%3c%2f%61%3e%27%29%3b'))

