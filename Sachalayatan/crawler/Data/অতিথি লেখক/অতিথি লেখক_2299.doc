দুর্দশার ষোল-আনা



স্রী শুধায়, চাল ফুরালো, ডালও শেষের দিকে
অফিস ফেরত ক্লান্ত স্বামীর মুখটা ঠেকে ফিকে।
সাবান মাখেন গালে, সাথে ভাবেন সমান তালে
আয়ের চেয়ে খরচ কিবা কমবে কোনকালে?
চোখ জ্বলে বেশ, তাই তিনি তার হাতটা চালান জোরে
পাড়ার সকল ছেমড়া-ছোড়ার আড্ডা গলির মোড়ে।
মেয়ে পড়ে তার ইন্টারে, বেশ দেখতে লাগে তাকে,
বাড়ির পথে গলির মোড়ের কেউ কি তাকে ডাকে?
টেনশনে আর হয় না গোসল, গলির দিকে ছুটেন
সিড়ির গোড়ায় মেয়েকে দেখে হাফটা ছেড়ে উঠেন।
মুক্ত মনে, শরীর ছেড়ে, দেখতে বসেন টি.ভি
কালকে কি কি আনতে হবে, ফর্দ ধরান বিবি।
ঝায়-ঝামেলা ভাল্লাগেনা, সাহেব ভাবেন ফের,
হায় খোদা হায়! কাঁপল মাটি, কেউ কি পেল টের?
ভূমিকম্প, নতুন টপিক, শঙ্কা সাধারনে,
আরেকটি দিন বাঁচব নাকি প্রশ্ন জাগে মনে।
খাওয়ার জন্য ডাক পড়ে তার, হাতটা ধুবেন যেই,
মোচড় মারেন কলের গোড়ায়, বুঝেন পানি নেই।
খাওয়ার পানি ঢালেন হাতে, ভাবেন হাবি-জাবি
“আমার মত দূর্ভাগা আর কোথায় খুঁজে পাবি?”
ষোল আনার আনা দেড়েক তবুও ছিল বাকি,
এক নলা ভাত পুরতে মুখেই কারেন্ট দিল ফাঁকি।
খেপেন সাহেব, খেপে প্রেশার, বিছানা হয় মিত্র,
এই ধরনের দুর্দশা আজ লাখ বাঙ্গালির চিত্র।  
---তানজিল আমিন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%74%5f%61%6e%67%65%6c%35%33%40%79%61%68%6f%6f%2e%63%6f%6d%22%3e%74%5f%61%6e%67%65%6c%35%33%40%79%61%68%6f%6f%2e%63%6f%6d%3c%2f%61%3e%27%29%3b'))

