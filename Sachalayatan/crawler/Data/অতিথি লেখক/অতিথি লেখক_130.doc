সবুজ পাহাড়, সাদা মেঘ 





যে বান্দরবন দেখে নি, সে বাংলাদেশটাই দেখে নি।


যতবার বান্দরবন যাই, ততবার কথাটা হৃদয় দিয়ে উপলব্ধি করি। দেশের বাইরে যাওয়ার সুযোগ পাই না। তারেক অণু ভাইয়ের মত পরিব্রাজক হওয়ার ইচ্ছে থাকলেও সুযোগ তো আর নেই। অতএব বান্দরবন দেখেই সাধ মেটাই। সমুদ্র থেকেও পাহাড় আমাকে বেশি টানে। তাই পাহাড়ের কিছু সৌন্দর্য না হয় আপনাদের সাথে শেয়ার করি। ছবিগুলো তুলেছিলাম ২০১৫ সালের জুন মাসে। বান্দরবনের ৩ থানা আলীকদম, লামা এবং থানচি'তে একটা ঝটিকা সফর দিয়েছিলাম একা একাই। ডিম পাহাড় আর আলী সুড়ঙ্গে এডভেঞ্চারএর গল্প তো করেই ফেলেছি। এইবার শুধু ছবি দেখব। 

চকরিয়া থানা থেকে লামা এবং আলীকদম থানায় যাওয়ার রাস্তা।

মেঘের আড়ালে আলিকদম শহর।

পাহাড়গুলোর ঘুম ভাঙবে কখন?

আলীকদমের টিপরা বসতি। এইরকম একটা বাড়ির মালিক হতে পারলে মন্দ হত না।

থানচিতে অবস্থিত ২৫০০ ফুট উঁচু রহস্যময় ডিম পাহাড়।

রাস্তাটা মনে হচ্ছে যেন পাহাড়ের ভিতর ঢুঁকে গেছে।

মিরিঞ্জা পর্যটন কমপ্লেক্স, লামা। মিরিঞ্জা নিয়ে একটা আলাদা পোস্ট দিব একদিন।

এই মেঘ, রৌদ্রছায়া।

বাচ্চারা সবসময়ই সুন্দর।

পাহাড়ের উপর থেকে দেখা থানচি শহর।

আলী সুড়ঙ্গে যাওয়ার পথে চমৎকার কাঠের সেতু।

ইচ্ছে করে অনন্তকাল এইখানে বসে থাকি।

বাংলাদেশের উচ্চতম রাস্তা (২৫০০ ফুট), থানচি-আলীকদম আঞ্চলিক সড়ক।
আজ এই পর্যন্তই। পরেরবার মিরিঞ্জা পর্যটন কমপ্লেক্সের গল্প নিয়ে আসব।

ফাহমিদুল হান্নান রূপক

