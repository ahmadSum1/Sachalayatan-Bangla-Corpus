প্রলাপ



কেউ জেগে নেই। এ সময়ে কেউ কি জেগে থাকে? স্বপ্নে বিভ্রান্ত! আত্নগোপন! অবচেতনে হাৎড়ে বেড়ানো চাওয়া-পাওয়া। বসন্তস্বপ্নে কে উঁকি দেয়? আবারও বিভ্রান্ত! হৃদয়ের বাঁধ ভাঙতে-ভাঙতে সাঁতার কাটা সময়ের তোড়
২.
বাইরে সুরের মূর্ছনা। ঝিঁ-ঝিঁ পোকা মেলেছে সুরের ডানা। বলেছি, আর আত্নগোপন নয়। এসে-ই পড়ো এই ধরায়, এই সুরের মজলিশে। বরাবর নিজেকে গোপন করে কি পাও?
৩.
ওহ! আমাকে নিয়ে চলো অজানায়... জীবনাঙিনায় তবে মাতাল হবো। জল, কখন যে নাড়ায়! আমি হিসেবের বাইরে গিয়ে দাঁড়িয়ে র’বো। এখানে কি ছিল? কেউ কি থাকে? পুরনো সিন্ধুক থেকে ব্যর্থতা সরিয়ে শাদা আর সুরের মধু তৈরি করবো
৪.
শেষরাত ঘুমহীন রাত। যে সূর্যটি আমার হৃদয়ে বাতি জ্বেলে ছিলো। তার উষ্ণানুভবে চোখ কাঠ হয়ে আসছে। সূর্যবাতি চেয়ে দেখো- আমার চোখে ছেঁড়া-ছেঁড়া নক্ষত্র। সবই কি বিভ্রান্ত!
৫.
ঘুমের ভেতর আত্নগোপন, সুরের মূর্ছনা, আর্তনাদ
বেহিসাবি শেষরাত আর জেগে থাকা স্বপ্নচাঁদ 
---হামিদা আখতার
প্রতিটি দিন-ই হোক, একটি সুন্দর দিন 

