গ্রীক বিপর্যয়




ক্যাফেটেরিয়ায় ঢুকতেই দৃষ্টি গেল মাঝের এক টেবিলের দিকে। গ্রীক-ত্রয়ী কোস্তাস, জর্জিস ও স্পিরোস বিরসবদনে নিজেদের মধ্যে কি যেন বিষয়ে গম্ভীর আলোচনা চালিয়ে যাচ্ছে। স্পিরোস হাতের ইশারায় বসতে বললো। তিনজনই আমার সহকর্মি। ফিরতি বাসে কথায় কথায় একদিন বলেছিলাম তোমাদের দেশের কাজান জাকিস নামের ভদ্রলোক আমাদের দেশের শ্রেষ্ঠ উপন্যাসিক'এর প্রিয়দের তালিকায় ছিলো।[কোন এক লেখায় বা আলোচনায় শুনেছিলাম ইলিয়াসের প্রিয় চার লেখকের একজন কাজান জাকিস]। বিদেশবিভূইয়ে স্বদেশ বা স্বদেশি'র কীর্তি এক অন্যরকম অনূভুতি।সেই অনূভুতিতে আমরা যেমন আবেগাক্রান্ত হই, অন্যরাও হয় বৈকি।  
পরিবেশটাকে হালকা করার অভিপ্রায়ে আমি চেয়ার টেনে বসতে বসতে বললাম, তোমরা স্পার্টা না পারস্য, কাকে আক্রমনের ফন্দি আটসো। 
"আমরা  গ্রীসের দূর্দশার কথা, আমাদের দূর্ভাগ্যের কথা আলাপ করছিলাম। দূর্নীতিবাজ রাজনীতিক আর আমলা'দের কারনে গ্রীসে আজ এই বিপর্যয়"  স্পিরোস আহত গলার স্বরে অপমানবোধটা প্রচ্ছন্ন। 
গ্রীস ও গ্রীকরা এখন ইউরোপের অচ্ছুৎ।জার্মানী, নর্ডিক ও পশ্চিম ইউরোপের ধনী দেশগুলো সাথে আইএমএফ, বিশ্বব্যাংক'র ফড়িয়া'রা  মাঝে মাঝে ভিক্ষাদানের প্রতিশ্রতি দেয় বটে।তবে সেই সাথে চাপিয়ে দেয়া হয় অপমানজনক সব শর্ত; গ্রীকদের প্রায়ই বলে দেয়া হয় কি কি করা যাবে ও কি করা যাবেনা। এবং এই গ্রীসের প্রতি এহেন মনোভাব শুধু ধনীদেশগুলো রাষ্ট্রপ্রধান নয়, সেসব দেশের শিক্ষিত মধ্যবিত্ত ভাবনাও এমন।
স্বল্পভাষী, সজ্জন ফিনিস মার্কাস মন্তব্য করে বসলো গ্রীসকে ইউ'র মধ্যে নেয়াই উচিত হয় নাই।
আমি বললাম, তোমরা ইউরো'কে ডলারের শক্ত প্রতিপক্ষ হিসেবে দাঁড় করাতে চাও, ইইউ'কে ইউএস'র কাউন্টার অর্থনৈতিক পরাশক্তি হিসেবে দেখতে চাও, তাইলে তো ইইউ'কে সম্প্রসারণ করতেই হবে।
"আমি কমন ভিসা পর্যন্ত রাজি কিন্তু বারবার আমাদের টাকায় দক্ষিণ ইউরোপের দেশগুলোকে উদ্ধার করতে পারবোনা।যারা অলস, কর্মবিমুখ
তাদের এইটা প্রাপ্য"।
নরওয়েজিয়ান আইভিন্দের মতে গ্রীসের লোকজন কোন কাজ-কাম করেনা, রকে বসে আড্ডা দেয় আর সরকারি অর্থে খায়; তারা রিয়াটারমেন্টেও যায় ধনী নরওয়েজিয়ানদের আগে!  
গ্রীসে কখনো যাইনি।তবে কোন দেশের সংখ্যাগরিষ্ট মানুষ কি আসলেই বিপর্যয় ঘটানোর মতো করে অলস, কর্মবিমুখ হয়!
আমার সেই তিন গ্রীক সহকর্মি পরিশ্রমী ও কর্মনিষ্ঠায় আর অনেক দেশের প্রফেশনালদের চেয়ে অনেক উপরে।
আমার স্বল্পবুদ্ধিতে যেটা বুঝি, গ্রীসের বিপর্যের মূলে সেই পুরানো সত্য।ধনীদের সাথে তালে মেলাত গিয়ে গরীবের জেরবার। 
ইশকুলে পড়া গণিমিয়া'র সেই প্যাসাজটার মতো 
"গণি মিয়া নামের একজন কৃষক ছিলেন। ছেলের বিয়ে উপলক্ষে উনি অনেক টাকা কর্জ করিলেন।তিনি কর্জের টাকার পরিশোধ করিতে পারিলেন না, ঋণের বোঝা বাড়িতে থাকিলো।গণিমিয়ার সংসারে বিপর্যয় নামিয়া আসিলো"
ইউরোপীয় ইউনিয়নে প্রবেশের আগেই গ্রীস যথেষ্ট ঋনগ্রস্ত ছিলো।সেই ঋণের বড়ো অংশের মালিকানা ছিলো ইউ'র সবচে ধনীদেশ জার্মানির।অ্যাথেন্স অলিম্পিকের আয়োজন গ্রীক বিপর্যয় গোড়াপত্তন না ঘটালেও,  বিপর্যয়ের কারণ হিসেবে নি:সন্দেহে "উত্তম উদাহরণ"।
ইইউ'তে অন্তর্ভুক্ত হওয়ার পর থেকে গ্রীস হারিয়েছে নিজেদের মুদ্রা ছাপানোর অধিকার।সে ইউরো নোটও ছাপতে পারেনা সে।ইউরোপে প্রবেশ তার আগের দুরবস্থাকে শুধু বাড়িয়েই দিয়েছে।
গ্রীসের এখন উপায় কি? সে কি করতে পারে?
হাতে খুব বেশি অপশন নেই; উপায় মূলত দুটি: কঠোর মিতাচার অবলম্বন:- সরকারি ব্যয়,ভাতা, পেনশন ইত্যাদিকে কঠোভাবে নিয়ন্ত্রণ।যেমনটা এংগেলা মার্কেল পইপই করে বলে দিয়েছেন।
দ্বিতীয় উপায় হলো ইউরো থেকে বেড়িয়ে আসা।
প্রথম অপশন কার্যকর করাটা ইতিমধ্যেও দু:সাধ্য প্রমাণিত হয়েছে। জনরোষ ও গণবিক্ষোভে আর ওদিকে ঋণ দাতাদের চাপে নাজেহাল জর্জ পাপান্ড্রুস নিজে থেকে কেটে পড়েছেন।জনরোষের প্রচন্ডতা বুঝতে গ্রীক দাদীর ঢিঁল ছোঁড়ার দৃশ্যটা দেখুন।
সর্বশেষ নির্বাচনে প্রাথমিক পর্যায়ে জেতা বামরা অস্টারিটি মেজার্স'কে বার্বারিক বলেছিলেন [অবশ্য নির্বাচনের আগে]। 
দ্বিতীয় উপায়-ই এখন ভরসা। সমাধান আপাতত এইটাই বলছেন পল ক্রুগম্যান। তবে ভবিষ্যতে ডলারের একক আধিপত্যের জন্য হুমকি ইউরো'কে এই সুযোগে এক হাত দেখে নেওয়ার মানসিকতা মার্কিনীদের মাঝে কাজ করছে না, এইটা খাস-অন্তরে বলা মুশকিল।
তবে গ্রীস ইউরো থেকে বের হয়ে গেলে পুরো ইইউ'তে যে একটা বেসামাল অবস্থা হবে তা নিশ্চিত। আমাদের মতো প্রান্তিকদেশে তালমাতাল অবস্থা না হলেও ইউরো বিপর্যের ধাক্কাটা ভালোই পড়বে।বাংলাদেশের তৈরি পোষাক খাতের সবচে বড় বাজার এখন পর্যন্ত য়্যুরোপ।
ব্লগটা লেখা শুরু করেছিলাম বাংলাদেশের সর্বশেষ বাজেট ঘোষণার আগে। বাজেটের চুম্বক অংশে ঘাটতি বাজেটের পরিমাণ দেখে বুঝলাম এরকম "মাল মুহিত" বাংলাদেশে ভবিষ্যতে "গ্রীক বিপর্যয়" ঘটিয়েই ছাড়বে। 
'অনিশ্চিত'

