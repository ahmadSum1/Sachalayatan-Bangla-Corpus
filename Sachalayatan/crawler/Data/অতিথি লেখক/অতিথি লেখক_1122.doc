ব্রেমেন কার্নিভাল



দুইদিন আগে এক লাফানোতে ওস্তাদ মানুষ খবর দিল, "জানিস নাকি ২ তারিখে সকালে কার্নিভাল আছে। যাবি?"
চিন্তা করলাম সারা সেমিস্টার পড়ি নাই, ছুটির দিনে একটু পড়লে পরের সপ্তাহের পরীক্ষাটা উৎরানো যাবে।তাছাড়া ছুটির দিনে সকাল ১০টায় ঘুম থেকে উঠলে লোকে কি বলবে? বলে দিলাম, "না!!"
জবাব আসল, "সাম্বা কিন্তু!!"
উত্তর দিলাম,"সেটা আগে বলতে হবে তো, ঘুম থেকে ডাইকা তুইলো।"
তো আজ সকালে মারমারকাটকাট শব্দ করে ঘুম থেকে উঠে দেখি বাইরে ঝকঝকা রোদ, মনটাই উত্তমভাবে ঝাঁঝা করে উঠল। বের হয়ে ধাক্কা--বাতাস, হায়রে সাম্বানর্তকীরা কি সোয়েটার পরে সাম্বা নাচবে!!  
দুঃখ দুঃখ মন নিয়ে ডোমশাইডে(সিটি সেন্টারে) গিয়ে দেখি ধুমধাম ড্রাম বাজছে। একটা একটা ব্যান্ড দল একটু একটু যায়গা বের করে নিয়ে মনের সুখে ড্রাম পিটিয়ে যাচ্ছে। আর সেকি বাজনা, পায়ে ফেভিকল লাগিয়ে দিলেও নাচা থামানো যাবে না।
১)

২)

 ১২টার সময় প্যারেড শুরু হবার কথা, তো বারটাতেই গল্প বলা দিয়ে শুরু হল প্যারেড। আমার ডয়েশ লেভেল এখন দোকানে গিয়ে কথা বলার উপযুক্ত অনেক বেশি "ইয়েস নো ভেরিগুড" দিয়ে। গল্প বুঝতে কষ্ট হয়েছে আমার তবে বলার ভঙ্গি আর অভিনয় ছিল অসাধারন, তাই সারমর্মটা বুঝতে কষ্ট হয়নিঃ এক কালো যাদুকর রানী দখল করে রেখেছে সবকিছ কালো যাদু দিয়ে, আর সেখান থেকে বেরিয়ে আসার চেষ্টা করছে সবাই এইরকম আরকি। বলা যায় ওজের যাদুকর বা অন্যসব এইরকম গল্পের মতই। 
৩) যাদুকর রানী

তো সবাই সবাই যাদুর মায়াজাল থেকে বের হয়ে আসার পরে শুরু হল প্যারেড। সামনে ব্রাজিলে বিশ্বকাপ, আবার তারা সাম্বার জনক এই খাতিরে শুরুতে একটা ব্রাজিলের সোয়েটারশুদ্ধ অথেনটিক সাম্বা ড্রেস পরা গ্রুপ গেল। আর তারপরেই একে একে অনেক গ্রুপ ড্রামের তালে তালে প্যারেড করে গিয়েছিল। এর পরে যে ছবিগুলা আসবে সেগুলো সব পোর্ট্রেট, লেন্স বদলানোর সুযোগ ছিল না আসলে।
৪) ব্রাজিল(সাথে কলা আর কলা)

৫)

৬)

৭)

৮)

৯)এর মাঝে কোত্থেকে যেন চলে আসল চাইনীজ ড্রাগন

১০)

১১)রণপায়ের সুন্দরী

১২)

১৩)মধ্যযুগের নাইট নাকি তাসের গোলাম কে জানে

১৪)মেক্সিকান মরিচের সাজে

১৫)

১৬) এই বেচারা সাম্বায় ছিল না, অতি উৎসাহী জনতাকে লাইনে রাখার দায়িত্বে ছিল

১৭)এই মহিলা খুব হাসিখুশি, আমাকে ক্যামেরা হাতে দেখেই যে পোজ দিল না

১৮)

১৯)

২০)

ছবি আসলে অনেক ছিল, কিন্তু একসাথে এত বেশি ছবি দেয়া আর দেখা দুইটাই আমার মত আলসে মানুষদের কচি মনের উপর বিরূপ প্রভাব ফেলে। তাই আজকে এখানেই শেষ করব। দুষ্ট লোক প্রশ্ন তুলতে পারে, "কি মিয়া তোমার নজর খালি মাইদের দিকে ক্যান?" তাদের জন্য আমার উত্তর, "খুইজা দেখেন মিয়া, ১-২টা ব্যাটামানুষের ছবিও আছে। কবে আবার দেইল্লার গেলমানের সাথে বাৎচিতের লিক্স বের হবে তখন আবার কইবেন, তুমি মিয়া পোলাগো দিকে তাকাও ক্যা?? তাছাড়া আমার মেয়েদেরকেই ভাল লাগে কিনা।'' তাই দুষ্ট লোকের কথায় কান না দিয়া সাম্বা দেখেন, তাইলে এরপরে সাম্বার ছবি দিলে এক্কেবারে ব্রাজিলের অথেন্টিক সোয়েটার ছাড়া সাম্বার ছবি দেব।
--বেচারাথেরিয়াম
তথ্যঃ আজকে ছিল ২৮ তম ব্রেমার কার্নিভাল। আরো জানতে চাইলে খোঁচা মারুন।।

