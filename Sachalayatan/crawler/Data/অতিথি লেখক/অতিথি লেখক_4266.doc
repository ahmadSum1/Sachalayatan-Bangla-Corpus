সমযকে আমরা উল্টো পথে হেটে যেতে দেখছি !!



কবি তারিক সুজাত এর কবিতার একটি লাইন-
'সময়কে আমি উল্টো পথে হেটে যেতে দেখেছি ।'
আর আমি-আমরা দেখছি আমাদের এসময়কে উল্টো পথে হেটে যেতে । কি আশ্চর্য , আমরা কত সহজে মানিয়ে নিচ্ছি । যেন এমনই হবার কথা ছিল , তাই তো হচ্ছে !!
আমরা মুক হয়ে গেছি । আমাদের বোধ আজ শূন্য , মগজে মননে কারফিউ, চোখে পাথরের বাটি ।তাই বিস্মিত হবার বদলে আমরা খুব স্বাভাবিক আচরণ করি । ক্ষোভ অজানা ভয়ের অন্তরালে মিইয়ে যায় , সংযমী হবার ভান করে ক্রোধ কমাই । কেননা আমাদের যে কোথা ও যাবার নেই । অভয় দেবার কেউ নেই ।
এমন ক্রান্তিকাল আমাদের আর কতবার পেরুতে হবে কিংবা আমরা কি আসলেই পেরুতে পারব ?? আমি বড্ড হতাশাবাদী, নৈরাজ্য আর নৈরাশ্য আমার অলংকার । কিন্তু তারপর্ও এই বিষয়ে কেন জানি আমি আশাবাদী হই । একদিন না একদিন......!!! আমরা পারবই ।
নইলে আমরা ঋণী রয়ে যাব আজীবন । আমরা ঋণখেলাপী থাকতে চাই না , বিশ্বব্যাংক কিংবা ইতিহাসের কাছে ।এই ঋণের  বোঝা আমাদের ক্রমাগত নুইয়ে দিচ্ছে ; আমরা আর কারো কাছে মাথা নত করতে চাই না। 

