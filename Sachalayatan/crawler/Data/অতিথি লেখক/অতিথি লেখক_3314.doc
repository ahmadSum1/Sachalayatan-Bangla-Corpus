‌বদলে দাও বদলে যাও



দেখছি তোমাকে আস্তাকুঁড়ের ধারে
দেখছি তোমাকে বোকা সংসদে উড়ো
দেখছি তোমাকে পকেটে পকেটে থাকো
দেখবো তুমি আর কতো সইতে পারো
দেখছি তোমাকে পর্যটকের চোখে
দেখছি তোমাকে ক্ষুধা আর লজ্জায়
দেখছি তোমাকে রাতে রাস্তার ধারে
নোটের ছবিতে তোমাকে পাওয়া যায়
দেখছি তোমাকে মিছিলে শোরগোলে
দেখছি তোমাকে টিভির পর্দায়
দেখছি তোমাকে ভিক্ষার ঝুলি হাতে
যাচ্ছো বিদেশ তীব্র যন্ত্রনায়
কতো বৈঠক- বাণিজ্য তোমাকে নিয়ে
কতো বিক্ষোভ কতো যে হাউকাউ
পত্রিকাটাও কিছু না বুঝেই বলে
‘বদলে যাও বদলে দাও’
ভাবছে না কেউ তোমায় নিয়ে মোটে
ভাবছে যারা তারাও ক্ষমা চায়
আমরা কি শুধু ক্ষমাই চাইতে পারি
ঘাতক দালালরা যেভাবে ক্ষমা পায়!!
আশরাফুল আলম রাসেল

