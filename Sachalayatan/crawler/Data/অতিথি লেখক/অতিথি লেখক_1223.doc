গ্লিম্পস অব হেভেনঃ বিরিশিরি



এক.
ঘোরাঘুরি করতে করতে আমি এবং আমার বন্ধুদের তেমন কোন যায়গা আর বাকি নেই বাংলাদেশে। তারপরেও কয়দিন পরপর আমাদের কারো না কারো মধ্যে ঘুরাঘুরির হাউস জাগ্রত হয়।এই হাউস বিভিন্নজন হয়ে এবার আসল আমাদের বউদির কাছে। ২০১২ সালের ফেব্রুয়ারি মাসের প্রথম দিকের হঠাৎ রিনা বউদির ফোন। বউদি বললেন সামনের সপ্তাহে শুক্রবার এবং শনিবার ঢাকার আশেপাশে কোথাও যেতে হবে নতুবা উনি সম্পর্ক ত্যাগ করবেন। কি আর করার, এরূপ হুমকি শোনার পরে দাদার সাথে আলোচনায় বসতে হল। দাদা প্রস্তাব করলেন এবার আমরা বিরিশিরি যাব। এই যায়গাটি সম্পর্কে আমার পূর্ব ধারণা নেই তাই অনেকটা অন্ধকারে থেকে রাজি হয়ে গেলাম। বন্ধু রনি এবং ও বিলাশ রাজি হয়ে গেল যাবার জন্য। সৃতি যদি প্রতারণা না করে তবে আমরা রওনা হয়েছিলাম ফেব্রুয়ারি মাসের নয় তারিখে।
দুই.
নয় ফেব্রুয়ারি আমাদের বিরিশিরি যাত্রার দিন। সকালে ঘুম থেক উঠে যে যার অফিসে, তবে সবার মাথার মধ্যে আছে যে বিকেল পাঁচটার মধ্যে মাহাখালি বাস স্ট্যান্ডে হাজির হতে হবে কারণ বিরিশিরি যাবার শেষ বাসটি ছাড়ে ছয়টার সময়। যাহোক অফিস যথাসম্ভব ফাকি দিয়ে, ঢাকা শহরের জ্যাম এর সাথে যুদ্ধ করে শহরের বিভিন্ন প্রান্ত থেকে আমরা মহাখালী বাসস্ট্যান্ডে পৌঁছলাম ছয়টা বাজার অল্প কিছুক্ষণ আগে। কাজকর্ম সেরে বিভিন্ন বাধা বিপত্তি অতিক্রম করে বাসস্ট্যান্ডে এসে সবার মধ্যে যুদ্ধ জয়ের আনন্দ। অনেকেই দেখলে হয়ত বলবে এসব স্রেফ পাগলামি কিন্তু আমরা তাদেরকে বলি—


We know we are mad
But we live for little moment like that.



তিন.
ছয়টার গাড়ি মোটামুটি সাতটার দিকে যাত্রা শুরু করল। গাড়ি কথা কিছু বলব না, তবে মনে আনন্দ থাকলে মুড়ির টিনকেও স্ক্যানিয়া বলে মনে হয়। যাহোক ভয়াবহ রোড (তবে রোডের কাজ চলছিল পুরোদমে) শুধুমাত্র মনের আনন্দের জোরে পার করে আমরা বিরিশিরি বাস স্ট্যান্ড গিয়ে পৌঁছলাম রাত ১ টার দিকে। চারিদিকে ঘুটঘুটে অন্ধকার এবং শুনশান নীরবতা মধ্য দিয়ে হেটে হেটে আমরা উঠলাম বাস স্ট্যান্ড থেকে সামান্য দূরত্বে YWCA রেস্ট হাউসে। ভাগ্যের কি নির্মম পরিহাস, YWCA তে নাকি আমাদের নামে কোন বুকিং নাই! যাহোক বেশ কিছুক্ষণ অনিশ্চয়তার মধ্যে থেকে জানলাম আমাদের বুকিং আসলে YMCA তে। যাহোক সে রাতে আর YMCA তে যাওয়া হয়নি; YWCA তে দুটি রুম নিয়ে থেকে গেলাম। আগের থেকে খাবার অর্ডার করা হয়নি তাই বিস্কুট এবং পানি দিয়ে পাগলামিময় একটি দিনের শুভ সমাপ্তি করলাম। পরেরদিন সকাল থেকে অভিযান শুরু করতে হবে তাই তাড়াতাড়ি বিছানায় চলে যেতে হল।
চার.
হাত ঘড়িতে এখন নয়টা। সকালটা দেখেই বুঝলাম সামনে অসাধারণ কিছু মুহূর্ত অপেক্ষা করছে। বিরিশিরি বাসস্ট্যান্ডের এক হোটেলে সকালের নাস্তা সেরে আমরা তিনটি রিক্সা ঠিক করলাম। আমরা এখন যাচ্ছি সমেশ্বরী নদীর অন্য পারে অবস্থিত নীল পানি সহ আরো কিছু স্পট দেখবার জন্য। কিছুক্ষণের মধ্যেই আমরা পৌঁছলাম সুমেশ্বরী নদীর তীরে। মাঝে মাঝে অনেক কিছুর সৌন্দর্য লিখে বোঝান যায় না, সমেশ্বরী হচ্ছে ঠিক সেধরনের কিছু। ছোট্ট একটি শব্দ শুধু ব্যবহার করা যায় অসাধারণ। পদ্মার যেমন নিজস্ব রূপ আছে তেমনি সমেশ্বরীর আছে পাগল করে দেওয়া রূপ। নদীর ওপারে যেতে হবে নৌকায় করে। নৌকায় রিক্সা এবং মানুষ সবাই উঠল। নৌকা ছেড়ে দিল, আমরাও যে যার মত সমেশ্বরীর সাথে কিছু স্বর্গীয় মুহূর্ত কাটাতে লাগলাম, গ্লিম্পস অব হেভেন।


সমেশ্বরী



সমেশ্বরী



সমেশ্বরী



সমেশ্বরীতে দাপাদাপি



সমেশ্বরী

পাঁচ.
কিছু স্বর্গীয় মুহূর্ত কাটিয়ে আমরা এখন সমেশ্বরীর অন্য পাড়ে। আমাদের রিক্সা তিনটি নৌকায় করে পাড় হয়ে এখন রাস্তায় অপেক্ষা করছে আমাদেরকে নীল পানিতে নিয়ে যাবার জন্য। চলছি নীল পানির উদ্দেশ্যে, রাস্তার দুপাশের সবুজ এতটাই মুগ্ধ করে দিল যে বন্ধু আল- আমিনের দেওয়া আমেরিকান সিগারেট না ধরিয়ে পারলাম। বিশেষ কিছু মুহূর্তকে আরও একটি বেশি বিশেষ করে তুলতে সিগারেটে টান দিতে হয়—শ্রদ্ধেয় শিক্ষক স্বপন স্যারের এই কথাকে না মেনে পারলাম না। প্রকৃতির সাথে আবেগের  আদান প্রদানের পরও কিছু একটা মিস করছিলাম—তাকিয়ে দেখলাম আমার পাশের সিটটি খালি। এজন্য আমি সবসময় বলি—


Girls are special


l
যাহোক ক্ষণিকের আফসোস কেটে গেল নীল পানি এবং  সাধু যোষেফের ধর্মপল্লী দেখে। এই জায়গাগুলা দেখার পরে এই ব্যাপারে কোন সন্দেহ থাকল না যে আমাদের এই দেশ শুধুমাত্র পর্যটন শিল্পের উপরে নির্ভর করেই যথেষ্ট পরিমাণ উন্নতি করতে পারে।


নীল পানি



শান্তি কুটিরঃ সাধু যোষেফের ধর্মপল্লী



বিজিবি ক্যাম্পে



হজং মাতা শহীদ রাশিমণী সৃতি সৌধ

ছয়.
নীল পানি, সাধু যোষেফের ধর্মপল্লী দেখে আমরা এখন গাড়ো পাহাড়ে। চারিদিকে শুধু ছোট ছোট পাহাড় এবং সবগুলো সবুজ গালিচা দিয়ে ঢাকা। কিছুক্ষণ বুক ভরে নিঃশ্বাস নিয়ে নিলাম সবাই। এই পাহাড়গুলো থেকে ভারত দেখা যায়।


গাড়ো পাহাড়ে



গাড়ো পাহাড় থেকে ভারত



বাংলার মাটিতে ফাকিস্তানের নাম
গাড়ো পাহাড়ে কিছু সময় কাটিয়ে আমাদের ফিরবার পালা। ফেরার পথে দুর্গাপুর বাজারে কিছু সময়ের বিরতি নিলাম, উদ্দেশ্য বিরিশিরির মিষ্টি এবং পরোটা খাওয়া। কিছু বিকেল অন্য যেকোনো বিকেলের তুলনায় একটু আলাদা। আর বিরিশিরির এই বিকেল একটু বেশিই আলাদা। হোটেলে গিয়ে একটু আধটু রেস্ট নিয়ে সন্ধ্যার পরে আবার বের হলাম সমেশ্বরীর তীরে গিয়ে একটি স্বর্গীয় আড্ডা দিব বলে। যাহোক ঘুটঘুটে অন্ধকারের কারণে আমাদের আর  সমেশ্বরীর তীরে যাওয়া হয়নি। কিছুতেই ভুলতে পারছি না সমেশ্বরীকে। কিছুটা আফসোস নিয়ে পরেরদিন সকালে রওনা ঢাকার দিকে। গাড়ি চলছে আর পিছনে রয়ে গেল সমেশ্বরী। সবাই মনে হয় মনে মনে বলছে আবারো ফিরতে চাই সমেশ্বরীর তীরে; আরো একটি স্বর্গীয় মুহূর্তের জন্য।
তন্ময়_আহসান
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%68%73%61%6e%74%6f%6e%6d%6f%79%32%30%30%37%40%67%6d%61%69%6c%2e%63%6f%6d%22%3e%61%68%73%61%6e%74%6f%6e%6d%6f%79%32%30%30%37%40%67%6d%61%69%6c%2e%63%6f%6d%3c%2f%61%3e%27%29%3b'))

