একলব্যের দেশে



অস্ত্রশিক্ষক দ্রোণাচার্য্য। সে যুগের প্রায় সকল বীর যোদ্ধা তাঁরই শিষ্য। বীর দর্পে তার শিষ্যরা শত্রুবদে উন্মত্ত। তার শেখানো যুদ্ধ কৌশলে তার শিষ্য একে একে পরাস্ত করছে শত্রুপক্ষকে। কিন্তু একটি বালক যেন হয়ে উঠেছে অপরাজেয়। দ্রোণাচার্য্য মনে মনে ভাবেন, কে এই তীরন্দাজ বালক? যার তীর কখনোই লক্ষ্যভ্রষ্ট হয়না। কেই বা এর অস্ত্র শিক্ষক?
যুদ্ধ বিরতীতে একদিন দ্রোণাচার্য্য ডাকলেন সেই বীর তীরন্দাজ কে। বীর যোদ্ধা সম্ভ্রমের সাথে উপস্থিত হলেন দ্রোনাচার্য্যের সামনে। দাড়িয়ে রইলেন নত শীরে। দ্রোনাচার্য্য জানতে চাইলেন বীর যোদ্ধার নাম।
একলব্য। বালকের উত্তর। দ্রোণাচার্য্য বললেন ''আমি তোমার যুদ্ধ কৌশল দেখেছি। অপূর্ব !! আমি জানতে চাইছি কে তোমার অস্ত্র শিক্ষক?''
এই প্রশ্নে কিছুটা থমকে যান দ্রোনাচার্য্য। স্মৃতি খুজেঁ তিনি তার শিষ্যদের মাঝে এই বালকের অবস্থান খুজে পেলেননা। বালকে বললেন,'' আমারতো মনে হয়না আমি কখনো তোমাকে অস্ত্র শিক্ষা দিয়েছি। তুমি কেন আমার সাথে মিথ্যে বলছো, জানো এর জন্য তোমার কঠিন শাস্থি আমি দিতে পারি''
বালক একলব্য বিনীত ভাবে উত্তর দিলো,'' আপনিই আমার গুরু, আপনার কাছ থেকেই আমি অস্ত্র শিক্ষা নিয়েছি, তবে সরাসরি নয়। আপনি যখন আপনার প্রিয় শিষ্যদের যুদ্ধ শিক্ষা দিতেন আমি তখন লুকিয়ে থেকে আপনার কৌশল রপ্ত করেছি। তাই আপনিই আমার গুরু, আমার অস্ত্র শিক্ষক।''
বীর বালকের এই উত্তর শুনে দ্রেণাচার্য্য কি বলবেন ভেবে পেলেন না। শত্রু পক্ষের এই বীর বালককে তার আগামী দিনের ভয়। গম্ভীর কন্ঠে দ্রোণাচার্য্য বললেন,'' তুমি যদি আমার কাছ থেকে যুদ্ধ কৌশল গ্রহণ করে থাকো তবে তুমি অপরাধ করেছো এখনো আমাকে গুরু দক্ষিণা না দিয়ে। আমাকে গুরু দক্ষিনা না দিয়ে তুমি কিভাবে সেই কৌশল প্রয়োগ করছো?''
বীর বালক একলব্য জানতে চাইলো,সে এখনি গুরু দক্ষিণা দিতে রাজী আছে, কিন্তু সে কি গুরু দক্ষিণা দেবে?
দ্রোণাচার্য্য চিন্তামগ্ন কন্ঠে বললেন,'' যে দুটি আঙ্গুল দিয়ে তুমি তীর ছোড়, সেই দুটি আঙ্গুল আমাকে গুরুদক্ষিণা দাও।''
বালক একলব্য কোন বাক্যব্যয় না করে নিজের হাতের সেই দুটি আঙ্গুল কেটে দুক্ষিণা দিলো গুরুর চরণে। যে শিক্ষকের শিক্ষা তাকে বানিয়েছিলো বীর তীরন্দাজ,আজ সেই শিক্ষককেই শিক্ষার মূল্য দিয়ে সে হয়ে গেলো যুদ্ধ ক্ষেত্রের অপ্রয়োজনীয় যুদ্ধা।
গল্পটা মহাভারতের একটি অংশ।আজ আমার হটাৎ করেই মনে হলো এই গল্পটা । কেউ হয়তো ভাবছেন আমি চার উপদেষ্টাকে একলব্য ভাবছি,আবার অনেকেই হয়তো তাদের এক একজন দ্রেনাচার্য্য ভাবছেন।
আমি ভাবি, আমাদের এই ব-দ্বীপে হাজারো একলব্য জন্মেছে যারা এমনি দ্রোণাচার্য্য কে বলি দিয়েছেন তাদের শৌর্য্য।
কখনো স্বইচ্ছায় কখনো অনিচ্ছায়।অনেক্ই হয়তো বলবেন এমন ঘটনা শুধু আমাদের দেশে কেন, সব দেশেই হচ্ছে। আমি মানছি কিন্তু আমার মাতৃভূমি বলেই হয়তো চিন্তায় এমন অহেতুক বাড়াবাড়ি।
আমার কাঁচা হাতের লেখায় আমি জানিনা আমার চিন্তা প্রকাশ পেয়েছে কিনা, তবে আমি সম্মানিত ব্লগারদের অনুরোধ করছি, আপনাদের সুচিন্তিত মতামতে জানাবেন, আমাদের একলব্যের দেশে কারা একলব্য আর কারা দ্রোণাচার্য্য অথবা আসলেই কি আমার দেশ লক্ষ্য একলব্যের?
.................................প্রীয়ক

