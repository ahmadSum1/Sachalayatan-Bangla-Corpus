চন্দ্রমল্লিকা তোমায় আহত হতে দেখি



শুণ্যস্থান ছাড়া এক অসীম স্বপ্নের কথা ভেবে
লেপ্টানো ঘাসের ডগায় খুঁজেছি
চন্দ্রমল্লিকা তোমার
সুরভী
তবুও
অগভীর মাটির পাটাতনে আজকাল
সূর্য দেখি না
দেখি তোমার কিশোরী কাজল রেখা
চন্দ্রমল্লিকা তোমায় আহত হতে দেখে
আমি খুলে ফেলি
একে একে
তন্তু
সব
বিকেল গড়ালে
ভাংগা কাঁচ আর দেয়ালে ঝুলানো অমসৃন কথকতায়
চুপসানো বেলুন দেখেছি
অন্যত্র কোথাও অনূঢ়া সে হেঁটে যায় হয়তবা -
হয়তবা আমি আঁকতেই থাকি লাল রঙ
যখনি
সন্ধ্যা গড়িয়েছে তোমার বাহু অবধি -
কৃষ্ণচূড়া সব ফিঁকে হয়ে গেছে জেনে
উল্টানো শাড়ীর আঁচল ছুঁয়েছি বহুবার
তথাপি
আমি নিশ্চুপ ! চন্দ্রমল্লিকা তোমায় আহত হতে দেখি ...
-নীল মানব

