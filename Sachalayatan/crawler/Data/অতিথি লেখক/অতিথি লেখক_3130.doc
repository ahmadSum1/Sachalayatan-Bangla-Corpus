অণুগল্প: স্বপ্নের পর আবার একা। 



"এবার ক'দিন থাকবে?" পাশ ফিরে ডান হাতটা দিয়ে স্বামীকে জড়িয়ে ধরে অরিত্রী জানতে চাইল । জামিলের কাছ থেকে কোনো প্রকার সাড়া না পেয়ে মাথার চুল গুলিকে এলমেলো করতে করতে আবার বলল, "জানো, তুমি  বিয়ের প্রথম বর্ষপূর্তীতে যখন এলে না, মা তখন কী বলেছিল?" ঘুমঘুম চোখে ভারী কন্ঠে জামিল জানতে চাইল "কী?" আমার মধ্যে না কি কোনো আকর্ষণ নেই, তাই তুমি আমাকে রেখে নিশ্চিন্তে বিদেশ পড়ে থাকো।" মাথাটা জামিলের প্রসস্ত বাহুর উপর রেখে হাত দিয়ে পিঠে কাটাকুটি আঁকতে আঁকতে অভিমান ভরা বালিকা সুলভ কন্ঠে অরিত্রী বলল। জামিলের কাছ থেকে কোনো উত্তর পেলো না। 
"তুমি কয়দিন রেস্ট নিয়ে নাও তারপর তোমাকে নিয়ে কিছুদিনের জন্য সবার আড়ালে চলে যাবো। ভেবেছি সিলেট যাবো। সিলেটের মনোরম প্রাকৃতিক পরিবেশ অবলোক করবো শুধু তুমি আর আমি। সিলেটের শ্রীমঙ্গলে চা বাগানের রিসোর্টে বসে তোমার বুকে মাথা রেখে  জোছনা মাখব সারা রাত। যাবার আগে দেখতে হবে পূর্ণিমা কিনা। পূর্ণিমা দেখে যেতে হবে। সেখান থেকে আমরা  যাব মাধবকুন্ড। জীবন্ত ঝর্না দেখবো ,  ঠাণ্ডা পানিতে দুজনে ভিজবো ইচ্ছেমত। এই তোমার আবার ঠাণ্ডা লাগবে না তো?" বলে একটা আলতো করে ধাক্কা দিল। শুধু "হু" বলে জানান দিল জামিল শুনছি, ঘুমিয়ে যায় নি। 
"সেখান থেকে আমরা সিলেট যাব, হযরত শাহ্জালাল (রঃ), শাহ্ পরাণ (রঃ) এর  মাজার জিয়ারত করে আল্লাহ্ র কাছে আমরা একটা ছেলে চাইব। আমি জানি তুমি বলবে মেয়ে, কিন্তু আমার ছেলে চাই। বিকালের নিস্তেজ হয়ে পরা সূর্যের আলোতে আমরা জাফলং এর পাহাড় আর পাথর কুঁড়ানো দেখব। যাবার পথে মেঘকে বুকে নিয়ে আকাশ সমান উঁচু হয়ে যে পাহাড়ের সারি দাঁড়িয়ে আছে, তাদের সৌন্দর্য অবলোকন করবো তোমার বুকে মাথা রেখে। তুমি আমাকে জড়িয়ে ধরে রাখবে, অনেক মজা হবে। ড্রাইভারকে বলে দিবো গাড়ি আস্তে চালানোর জন্য। কারণ জাফলং যাওয়ার পথটাই নাকি বেশি রোমাঞ্চকর। সাদা সাদা মেঘ গুলি নাকি পাহাড়ের বুকে জড়িয়ে থাকে,ঠিক আমি যেমন করে এখন তোমাকে জড়িয়ে আছি। খুব মজা হবে, তাই না?" বলে জামিলকে একটা মৃদু ধাক্কা দিল। জামিলের দিক থেকে কোনো ফিডব্যাক পেলনা। চিবুকটা জামিলের ডান বাহুর উপর রেখে আবার বলল-"কী ঘুমিয়ে গেলে?" জামিলের এবারও কোনো সাড়া নেই। অরিত্রী জোড়ে একটা ধাক্কা দিয়ে জামিলকে জাগাতে গিয়ে নিজেই ঘুম থেকে জেগে উঠল। জেগে দেখে দু'হাত দিয়ে  বুকে জড়িয়ে ধরে আছে পাশবালিশ। 
দলছুট।
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%5f%6b%7a%61%6d%61%6e%31%31%31%40%68%6f%74%6d%61%69%6c%2e%63%6f%6d%22%3e%6d%5f%6b%7a%61%6d%61%6e%31%31%31%40%68%6f%74%6d%61%69%6c%2e%63%6f%6d%3c%2f%61%3e%27%29%3b')) 

