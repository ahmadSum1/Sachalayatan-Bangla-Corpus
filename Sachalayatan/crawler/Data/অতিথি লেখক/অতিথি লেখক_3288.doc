যারা বদলে দিলেন ভালোবাসার কনসেপ্ট (পর্ব ১)



ভালোবাসা কী? প্রেম কী? 
আমি জানি না। "জানি না" সম্ভবত পৃথিবীর সবচেয়ে গাঢ় ও নিখুত উত্তর। (সক্রেটিস তার জীবনে সবচেয়ে বেশি বলেছেন- আমি জানি না) জানা সম্ভবও না হয়ত, তবে জানতে গিয়েই বিপ্লব, জানতে গিয়েই বদলে গেল জীবন।
মানুষের চিরায়িত এক অদৃশ্য পাকস্থলী হল ভালোবাসার গুদামঘর। সেই পাকস্থলীতে ক্ষুদা জাগে, তৃষ্ণা জাগে। মন আর শরীরের ক্ষুধা মেটানোর টাটকা শাক সবজি হল ভালোবাসা। রোমান্টিক, আবেগগত, ধর্মীয়, রুপ-লাবন্য কেন্দ্রিক, সম্পর্ক সাপেক্ষ, আগ্রহগত কত বহরের ভালোবাসা, কত প্রকারের টান। মনে যে পোষা বৃক্ষটাকে পেলে পুষে বড় করছি তাকে কতটুকু বুঝতে পেরেছি(!)
গ্রিক মিথোলজী অনুযায়ী ভালোবাসার দেবতা ইরোস আর রোমান মিথ অনুযায়ী কিউপিড। বেশির ভাগ ধর্ম আবার কিছুটা স্বার্থপর হয়ে বলছে ভালোবাসার প্রবাহ থাকুক ঈশ্বর কেন্দ্রিক, যদিও হিন্দু ধর্ম কামাদেভা'কে যৌনতার দেবতা মনে করে। এটা একটা আদি কনফিউশন, অনেকেই ভালোবাসা আর যৌনতাকে এক করে দেখেন, অনেকে দুইটাকে ভিন্ন মনে করেন। তবে পন্ডিতদের ধারনা মতে ভালোবাসা একটা বিরাট প্রতিষ্ঠান, যৌনতা তার একটা ফ্যাকাল্টি মাত্র।
সক্রেটিস তার শিক্ষিকা ডায়োটিমা দ্বারা প্রচন্ড প্রভাবিত ছিলেন, ডায়োটিমার কাছ থেকেই তিনি গ্রিক ভালোবাসার দেবী সম্পর্কে জেনেছেন। যদিও ইতিহাসের সুচিপত্র ঘাটলে সক্রেটিসের কাছে পৌছানোর সরাসরি কোন মাধ্যম নেই, কেবল প্লেটোর সিম্পোসিয়াম থেকেই তার সম্পর্কে জানা যায়। সক্রেটিস-ডায়োটিমা তত্ত্বকে চাষ করে প্লেটো যে মতবাদ দিয়েছেন যা বর্তমানে 'প্লেটোনিক লাভ' বলে পরিচিত। এ মতবাদ মোতাবেক প্রতিটা মানুষই শারীরিকভাবে ও মানুষিকভাবে গর্ভ ধারন করে এবং এটাকে জন্ম দান করতে চায় একটি সুন্দর ও সাবলীল মাধ্যমে। প্লেটোর সিম্পোজিয়ামে ভালোবাসাকে জন্মদান হিসেবেই দেখানো হয়েছে। এখানে ভালোবাসাকে লিঙ্গ নিরপেক্ষ দেখানো হয়েছে। ভালোবাসা শুধুমাত্র ভালোর জন্য, ভালোকে পাওয়ার জন্য এমনটাই লক্ষ্যনীয় এ মতবাদে। এখানে আরো বলা হয়েছে জ্ঞানের প্রতি প্রবল আকর্ষন হল ভালোবাসা। এধারনাটা আরো দৃঢতা পেয়েছে সমসাময়িক আলসেবিয়াডসের সক্রেটিসের মেধার প্রতি পরম আকর্ষনের ঘটনার মাধ্যমে। একজন পুরুষের প্রতি আরেকজন পুরুষের প্রবল আকর্ষন যে সমকামীতে নয় সেই ধারনার খুব সম্ভবত সেখান থেকে সুত্রপাত।
যারা বদলে দিলেন ভালোবাসার ধারনাঃ
সিলভিয়া প্ল্যাথ-

এক দূর্দান্ত ও অনবদ্য আমেরিকান কবি, ঔপন্যাসিক ও শিশুসাহিত্যিক। তার স্বামী ছিলেন ব্রিটিশ কবিরাজ টেড হাগজ। টেডের প্রতি তার দূরন্ত ও বাধভাঙ্গা ভালোবাসাই তার সকল অনবদ্য সাহিত্যের মূল অনুপ্রেরণা। টেড কে নিয়ে তার অসংখ্য লেখা ব্যাপক সাড়া জাগিয়েছিলো- 
” I lust him, and in my mind am ripped to bits of words he welds and wields"
টেডের মেধা ও তার বিচক্ষনতা তাকে মুগ্ধ করত, দুটি লেখক মনের এমন ভালোবাসার ইতিহাস বেশ বিরল। সিলভিয়ার ধারনা মতে টেডের চিন্তার গভীরতা তাকে পূর্ণতা দান করত। সেই থেকে তাদের মধ্যে চঞ্চল আকর্ষন কাজ করত। তারা পরষ্পর থেকে ভাবনার চাহিদা মেটাতেন। এ সম্পর্কে তার এক পরিচিত লোক (যদিও সিলভিয়ার সাথে তার শত্রুতা ছিল) বলেছেন, 
‘nobody could have come anywhere near a relationship with Ted that compared with what was between the two of them. Their working symbiosis (মিথোজীবিতা) was a generic “marriage of true minds”, a one-off (মাত্র একবার) confluence (মোহনা) that he prized above everything apart from his own writing.’
পরবর্তি্তে সিলভিয়া বুঝতে পেরেছিলেন যে টেডের সার্বক্ষনিক সঙ্গ তার লেখাকে প্রভাবিত করছে। তাই তিনি টেডের সাথে সম্পর্ক ছিন্নের সিন্ধান্ত নেন এবং তার কিছুদিন পর থেকেই তারা পৃথক বাসায় বসবাস শুরু করেন, এর পর থেকে শুরু হয়ে যায় তার বিরামহীন লেখা। তিনি এক মাসে ২৫ টি কবিতা লেখেন, অতঃপর একদিন গ্যাসের ওভেনে মাথা ঢুকিয়ে আত্বহত্যা করেন মাত্র ৩১ বছর বয়সে। তিনি বরাবরই টেডের লেখক প্রতিভার প্রতি দূর্বল ছিলেন।
ভার্জিনিয়া উ'লফঃ

ভার্জিনিয়া উ'লফ বিংশ সতাব্দির একজন অন্যতম ঔপন্যাসিক। তার স্বামী ছিলেন লিওনার্ড। কিন্তু ভার্জিনিয়া বরাবরই পুরুষ বিমুখী, তার স্বামীর মতে "শীতল"। তাদের যৌন জীবন খুব বেশি সুখকর ছিলনা। ভার্জিনিয়া বরাবরই বলেছেন তিনি লিওনার্ডের সংস্পর্ষে কিছুই অনুভব করেননি। বিয়ের কিছুদিন পর ভার্জিনিয়া মানুষিকভাবে বেশ ভেঙ্গে পড়েন এবং সমাধান হিসেবে লিওনার্ড ও ভার্জিনিয়া একি বাড়িতে দুটি ভিন্ন কামরায় বসবাস শুরু করেন। লিওনার্ড তা মেনেই নিয়েছিলেন, তবে ভার্জিনিয়া সমকামী ছিলেন নাকি তা নিয়ে অনেক বিতর্ক আছে। তখন সমকামী বলতে বুঝাতো একজন নারীর শরীরে বন্দী একটি পুরুষ। তাদের দাম্পত্ব জীবন শারীরিক চাহিদা ব্যাতীতই সুখের ছিল। ভার্জিনিয়া তার মেধা আর প্রতিভার গুনে বেশ পরিচিতি লাভ করলেন। তার বয়স যখন চল্লিশ তখন তার সাথে পরিচয় হল তিরিশ বছর বয়সী ভিটা'র সাথে। ভিটাও তার ব্যাক্তিগত জীবনে সফল লেখিকা ছিলেন। অতঃপর তাদের মধ্যে অন্তুরঙ্গতা বৃদ্ধি পায়। ভিটা ও ভার্জিনিয়া পরষ্পর পরষ্পরের মেধা আর প্রতিভায় প্রচন্ড মুগ্ধ হয়ে ওঠেন। পরবর্তিতে ভিটা পারস্যে তার স্বামীর সাথে পাড়ি জমালেও ভার্জিনিয়ার টানে বার বার ফিরে এসেছেন। ভার্জিনিয়া লিখেছেন,
"it tore the heart our of my body saying goodbye to you... oh my darling you have made me so happy"
তবে তারা বরাবরই অস্বীকার করেছেন একটি অপবাদ "তাদের মধ্যে প্রেম ছিল"। তবে ভার্জিনিয়া পরবর্তিতে তার একটি লেখায় লিখেছেন তিনি ভিটার শারীরিক উষ্ণতাকে জানতে চান। ভার্জিনিয়ার মতে ভালোবাসা মানেই ইলিউশন। দের ভালোবাসা তাদের সমসাময়িক দৃষ্টিভঙ্গিকে উপেক্ষা করে একটি লিঙ্গনিরপেক্ষ আবেগের যগান্তকারী দৃষ্টিভঙ্গি স্থাপন করেছিলো। 
(চলবে)
তথ্য সূত্রঃ অসংখ্য মানুষের সাথে আড্ডা,
গ্রেট রাইটারস এন্ড লাভার্স - ম্যারি এন প্রিস্ট
ফিলোসফি এন্ড লাভ- লিনেল সেকম্ব
কাজী আফসিন শিরাজী
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%75%68%69%6e%6b%61%73%40%67%6d%61%69%6c%2e%63%6f%6d%22%3e%6e%75%68%69%6e%6b%61%73%40%67%6d%61%69%6c%2e%63%6f%6d%3c%2f%61%3e%27%29%3b'))

