দেহ



অমিতাভ দেব চৌধুরী
পাথর পড়ে থাকে পাথরে
আকাশ উড়ে যায় আকাশে
মাঝের জায়গাটা আলাদা
মাঝের পৃথিবী তো ছদ্মবেশ
পাথর নাকি সেই আকাশের ?
আকাশ নাকি সেই পাথরের ?
মাঝের জায়গাটা ধুলোবালি
বৃষ্টি হলে দেখি কাদা সে ৷
সে কাদা নিয়ে যদি ঘর বাঁধো
তোমার ওই ঘর কারাগার
বন্দি কেউ নয় ,সেই তুমিই
কারাগারের চাবি হাতে তোমার
কখনো যদি ওঠে তীব্র ঝড়
কখনো যদি ঘর পড়ে ভেঙে
পাথর উঠে পড়ে আকাশে
আকাশ মাটি হয়ে মুখ লুকায় ৷

