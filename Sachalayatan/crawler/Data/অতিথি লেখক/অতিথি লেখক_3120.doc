গল্পঃ কাকতালীয়।



"একটু বসতে পারি?" যদিও পার্কের বেঞ্চে বসার জন্য কারো অনুমতি লাগে না, তবুও সৌজন্যতা হেতু অনুমতিটা চেয়ে নিয়ে বসে পড়ল সীমিন। রোদ চশমাটা রঙ করা চুলের উপর তুলে দিয়ে পার্স থেকে ছোট একটা আয়না আর টিস্যু বের করে নিজেকে দেখে নিয়ে ঘাম মুছে নিল।
ভাবনার পালে হাওয়া লাগিয়ে কিছুক্ষণের জন্য পৃথিবীর বাস্তবতা থেকে সরে ছিল রিচা। সীমিনের কথায় পালের হাওয়ায় বাদা পড়ল। উড়তে থাকা ঘুড়ি যেমন বাতাস না পেলে মাটিতে আছড়ে পরে, ঠিক তেমন করে ভাবনার আকাশ থেকে টুপ করে বাস্তবতার মাটিতে পড়ল রিচা। বিরক্তি নিয়ে সীমিনের দিকে একটু তাকিয়ে আবার ভাবনায় ডুব দিতে চাইল। কিন্তু ডুব দেয়াতো দূরের কথা ভাসতেই পারল না।
ভাদ্রের প্রচন্ড রোদ। গরমের প্রাণ ওষ্ঠাগত প্রায়। রিকশা চালকেরা কেউ কেউ প্যাডেলের বিশ্রাম দিয়ে নিজেরাও শক্তি সঞ্চয় করে নেয়ার জন্য বিশ্রাম নিচ্ছে। পার্কের ইট বাঁধানো গাছের গোড়ায় অনেকে গামছা বিছিয়ে ঘুমিয়ে নিচ্ছে। পার্কের দক্ষিণ-পশ্চিম দিকটা গাছপালার আধিক্য থাকায় আর দক্ষিণ দিকটা খোলা থাকার কারণে এইদিকে একটু বাতাস পাওয়া যায়, যার ফলে গরমের প্রকটটা গায়ে একটু কম লাগে। সাধারণত দুপুরের দিকে এই দিকটাই লোকজন বেশি বসে। কিন্তু এই মুহূর্তে সীমিন আর রিচা ছাড়া কেউ ছিল না। পার্কটা অন্যদিনের চেয়ে আজ একটু বেশি ফাঁকা লাগছে। হয়তো গরমের কারণে মানুষ জন বের হচ্ছে না, নয়তোবা সবাই ব্যস্ত। 
সীমিন নিজেকে একটু গুছিয়ে, রিচার দিকে তাকাল। রিচা একটু উদাস মন নিয়ে চেয়ে ছিল দূরের আম গাছটার মগ ঢালে, যেখানে সবুজ পাতায় রোদ হিংস্র ভাবে হানা দিয়েছে।"আপনার নামটা কিন্তু জানা হল না?" বলে সীমিন রিচার দিকে তাকাল। প্রশ্নটা কানে আসা মাত্র রিচা যেন চেতনা ফিরে পেল। "হুম কী বললেন?" "বলছিলাম আপনার নামটা জানা হল না। পাশাপাশি বসে আছি, অথচ নাম জানি না, এটা কী ঠিক?" বলে একটু হাসি দিল সীমিন, হাসিটার শব্দ না হলেও ঠোঁটের সাথে লেগে থাকল অনেক ক্ষণ। রিচা একটু অবাক হয়ে মেয়েটাকে দেখল। ভাবে এই মেয়ে বড় আলাপী এবং মিশুক। এর সাথে বসে থাকা যন্ত্রণার হবে।"আমি রিচা" বলে হাত প্রসারিত করল হ্যান্ডশ্যাক করার জন্য। সীমিনও হাত বাড়িয়ে বলল-"আমি সীমিন।" পরিচয় পর্বটা শেষ করে, টুকটাক দুইয়েকটা কথা বিনিময় করে আবার দু'জনেই চুপ হয়ে গেল।
দুজনেই নীল রঙের জামার সাথে সাদা পায়জামা আর সাদা ওড়না পড়েছে। দুইজনের সাজসজ্জার মধ্যে পার্থক্য থাকলেও পোষাক আর পার্সের রঙ প্রায়ই এক। দুজন দুজের দিকে একবার চেয়ে আবার যেন কী মনে করে দূরে কিছু পোলাপান খেলা করছিল সেই  দিকে তাকাল। এই গরমের মাঝেও ছেলে গুলির খেলায় কোনো বিরতী নেই। মার্বেল দিয়ে খেলছে। সীমিন বা রিচা কেউ কিছুই বুঝল না। শুধু অপলক চেয়ে থাকল।      
গাছের পাতার ফাঁক দিয়ে সূর্যের আলো মাটিতে পড়ে মিলিয়ে যাচ্ছে। ছায়া থেকে পাতার ফাঁকের ঝিলিমিলি রোদ গুলিকে দেখতে ভালোই লাগছে রিচার। মনে হচ্ছে শক্তিশালী সুর্যের রস্মিটা নিস্তেজ হয়ে আত্বসমর্পণ করছে মাটির বুকে। যেমন করে রাতের আধারে পরাক্রমশীল রাজা রানীর বুকে শান্তি খোঁজে, নিজেকে সমর্পিত করে সুখের মোহনায় নিজেকে বিলীন করে। 
"আপনি বুঝি কারো জন্য অপেক্ষা করছেন?" ঘাড় ঘুরিয়ে সীমিনের দিকে তাকাল রিচা।"হুম। এখানে তো মানুষ বেড়াতে আসে কারো জন্য অপেক্ষা নিয়ে, তাই না?" প্রশ্নটা সীমিন প্রথমে বুঝতে পারে নি। "কী বললেন ঠিক বুঝতে পারলাম না।" অসহায়ের মত রিচার দিকে চেয়ে আবার জানতে চাইল।
"বললাম এখানে বেড়ানো হয় অপেক্ষার প্রহর গুণে। কেউ একজন আসবে ভেবে বসে থাকা, তারপর স্বপ্নের মানবটি আসলে হাত ধরে বের হয়ে যাওয়া, উদ্দেশ্য কোন এক আলো আঁধারী ঘরে বসে গল্পের সাথে আহার।" "
সীমিন "ঠিক বলেছেন।" বলে হো হো করে হাসতে লাগল।রিচা সীমিনের হাসির সাথে কোরাস মিলাল। 
তিনটায় আসার কথা রনির। ঘড়ির কাটা এখন তিনটা পনের ছুঁই ছুঁই। পেট ক্ষুদায় চো চো করছে। রিচা ঘড়ির দিকে তাকাল আর তাকাল পার্কের প্রবেশ পথে। সীমিনও কেমন যেন উসখুস করতে লাগল। অপেক্ষা তাকে যে বিরক্ত করছে সেটা তার মুখের দিকে তাকালেই বুঝা  যায়। রিচা মোবাইলটা নিয়ে ফোন করবে, আবার কী যেন ভেবে করে না, মোবাইলটা পার্সে রেখে দেয়। 
পার্কে মানুষের ভীর বাড়তে থাকে। পাশের কংক্রীটের বেঞ্চে আরো দুই একজনের উপস্থিতি লক্ষ্য কর  যায়। সময় বাড়তে থাকে। সীমিন দুই একবার উঠে আবার বসে। দুইজনের মাঝেই অস্থিরতা বাড়তে থাকে। অপেক্ষা বড়ই পীড়াদায়ক। গাছের ছায়াতলে এতক্ষণ যারা ঘুমিয়ে ছিল তাঁরা সবাই উঠে চলে যায়। ক্ষুদা যে তাদের ডেকে তুলেছে, সেটা তাদের পিঠের সাথে লেগে থাকা পেট দেখেই বোঝা যায়। দুজনের প্রতিশ্রুতি দেয়া সঙ্গীর দেখা না পেয়ে রাগে চোখ-মুখ বিবর্ণ করে রাখে। প্রচন্ড ঘামের পরেও চেহারায় লেগে থাকা সৌন্দর্যের যেটুকু লেশমাত্র ছিল সেটা অপেক্ষার বিরুক্তিতে বিলীন হয়ে যায়। অপেক্ষায় অসহিষ্ণু হয়ে উঠলেও কেউ মোবাইল নিয়ে ফোন করে না।
ঠিক সাড়ে তিনটার দিকে একজন যুবককে পার্কে প্রবেশ করতে দেখে দু'জনে উঠে দাঁড়ায়। কালো টি-শার্ট, রং ফিকে হয়ে যাওয়া জিন্স পরে একজন তাদের দিকে এগিয়ে আসছে। সীমিন রিচার দিকে তাকিয়ে বলে "ও এলো, কালো টি-শার্ট পড়ে আসবে বলেছিল।" সীমিনের চোখে মুখে হারিয়ে যাওয়া লাবণ্য ফিরে এল। মনের সাথে চেহারার সম্পর্ক আছে সেটা সীমিনকে দেখেই বুঝ যায়। মলিন মুখটায় যেন এখন রাজ্যের সব আলো লেপটে আছে। পারলে দৌড়ে গিয়ে ঝাপটে ধরে। আর একটু কাছে আসতেই রিচা বলল। "ও তো আমার রনি। ঐ যে হাতে বাংলাদেশের পতাকাসহ বেসলেট জরানো।" খুশীতে পারলে ফাল পারে। "কি বলছেন আপনি? ওতো আমার রনি"। দুজন দুজনের দিকে হা করে চেয়ে থাকে। 
রনি পার্কের নির্দিষ্ট জায়গায় আসার জন্য হাঁটতে হাঁটতে ভাবে, থাকবে তো? তিনটায় আসার কথা ৩০ মিনিট বিলম্ব, অন্তর্জালের মাধ্যমে সময় ও জায়গা নির্বাচন, সব ঠিক আছেতো? নানা কিছু ভাবতে ভাবতে রনি সামনের দিকে তাকায়। তাকিয়ে দেখে দুইটা মেয়ে একি স্থানে দাঁড়িয়ে আছে। রনির মনে খটকা লাগে। বিচলিত পায়ে সামনে এসে বলে আমি "রনি"।
"আমি আকাশনীলা" -দুজনে একসাথে একি নাম বলে। রনি অবাক হয়ে যায়। সীমিন, রিচার দিকে, রিচা সীমিনের দিকে তাকিয়ে আবার রনির দিকে তাকায়। রনি কিছু বলে না। 
"লুইচ্চা, লম্পট এক সাথে দুইজনের সাথে ডেটিং"- দুইজনে এক সাথে তেড়ে আসে।
"প্লিজ আমার কথা শুনুন।" দুইজন থেমে যায়। 
পার্কের খালি বেঞ্চ গুলি জোড়ায় জোড়ায় পরিপূর্ণ হতে শুরু করছে। সবাই তাদের দিকে তাকিয়ে আছে। কেউ কেউ আড়ালে মুখ নিয়ে মিটিমিটি হাসছে। একটা জীবন্ত নাটক দেখার জন্য কিছু উৎসুক মানুষেরও আনাগোনা বাড়ছে। তবে সবাই তাদের থেকে একটু দূরে। তাদের কথা বার্তা অতদূর শোনার কথা না। সবাই আন্দাজের উপর নানা কিছু ভেবে নিয়ে চেয়ে আছে।
"আপনারা দুইজনি বলছেন আকাশনীলা, কী করে সম্ভব? " বলেই রনি পার্কের বেঞ্চে বসে ব্যাপারটা স্বাভাবিক করতে চাইল। সীমিন কিম্বা রিচা কেউ বসল না। দুজনেই রাগে টগবগ করছে, পারলে রনিকে ছিড়ে টুকরো টুকরো করে অবস্থা।
"তুমি আমাকে ফেইসবুকে এখানে আসতে বলেছ।"-রাগে কটমট হয়ে সীমিন বলে।
"তুমি আমাকে পারফেক্ট স্পটে এখানে আসতে বলেছ। বদমাইশ এইভাবে মেয়েদের সাথে..."- কোনো ভাবে কান্না সংবরণ করে রিচা বলল।
"প্লিজ আমাকে শুধু শুধু বাজে ভাববেন না।" বলে উঠে দাঁড়াল।
"আপনি বাজে কাজ করে বেড়াবেন আর আপনাকে বাজে ভাবা যাবে না। আপনাকে পুলিসে দেয়া উচিত।" দুজনেই একসাথে কথা গুলি বলল।
রনি অবস্থা বেগতিক দেখে চিন্তায় পড়ে গেল। দুয়েকজন লোক কাছে আসার পায়তারা করছে দেখে রনি বলল, "শুনুন আমার কথা, প্লিজ সিনক্রিয়েট করবেন, মানুষ জন দেখে মজা নিচ্ছে, গোলমাল করার চেষ্টা করবে। আমাকে ব্যাপারটা পরিষ্কার করতে দিন।"
"আপনি কি পরিষ্কার করবেন?" রিচা এবং সীমিন একসাথে বলল।
"দেখুন আমি জানি না আপনাদের কার নাম কী? আমি যাকে এখানে আসতে বলেছি তার নাম আকাশনীলা। তার সাথে আমার ফেইসবুক আর পারফেক্ট স্পটে কথা হয়।" দুজনেই অগ্নিমূর্তি থেকে নিস্কৃত হল। এক আরেক জনের দিকে তাকাল।
"আমি ফেইসবুকে তোমার সাথে..।" সীমিন বলল।
"আপনি?" রিচার দিকে তাকিয়া রনি জানতে চাইল।
"আমি পারফেক্ট স্পটে..."
"আপনারা দুজনই কি প্রোফাইলে ক্যাটরিনার ছবি সংযুক্ত করেছেন?" দুইজনের দিকে চেয়ে রনি জানতে চাইল।
"হ্যাঁ" সীমিন এবং রিচা একি সাথে বলে দুজন দুজনের দিকে আবার ঈর্ষার দৃষ্টি নিয়ে তাকাল। 
"দেখুন আমার বোঝার ভুল, আমি দুইজায়গার আকাশনীলাকে এক ভেবেছিলাম।"
"কারণ?" দুইজনে আবার একসাথে জানতে চাইল।
"আমি আপনাদের প্রোফাইলে যে তথ্য পেয়েছিলাম, সেটা দুই জাগায় একি ছিল।" রনি দুজনের দিকে বিস্ময় ভরা চোখে তাকাল।
"যেমন!" সীমিন জানতে চাইল।
"দেখুন দুই জায়গায় আপনারদের শিক্ষাপ্রতিষ্ঠানের নাম এবং বাসার ঠিকানার একি ছিল। এবং আরো কাকতালীয় ব্যপার কী জানেন?"দুইজনের দিকেই তাকাল।
"কী" দুইজনেই এক সাথে জানতে চাইল।
"আপনাদের এজ জনের প্রোফাইলে দেখালম eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6b%61%73%68%6e%65%65%6c%61%40%79%61%68%6f%6f%2e%63%6f%6d%22%3e%61%6b%61%73%68%6e%65%65%6c%61%40%79%61%68%6f%6f%2e%63%6f%6d%3c%2f%61%3e%27%29%3b'))   (কারো সাথে মিলে গেলে দুঃখিত) এবং অন্য জনের প্রোফাইলে দেখলাম  eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6b%61%73%68%6e%65%65%6c%61%40%68%6f%74%6d%61%69%6c%2e%63%6f%6d%22%3e%61%6b%61%73%68%6e%65%65%6c%61%40%68%6f%74%6d%61%69%6c%2e%63%6f%6d%3c%2f%61%3e%27%29%3b')) (কারো সাথে মিলে গেলে দুঃখিত), তাতে আমি মোটামুটি ধরে নিয়ে ছিলাম একজনের সাথেই চ্যাট করছি। 
সীমিন ও রিচা একজন আরেক জনের দিকে তাকায়। এই তাকানোর মাঝে কোনো হিংস্রা নেই, বিদ্বেষ নেই, ঈর্ষা নেই, শুধুই বিস্বয়। রিচা জানতে চাইল "ঠিকানার ব্যাপারটা যেন কী বললেন?"
"আপনি এখন কোথায় থাকেন?" সীমিন রিচার কাছে জানতে চাইল।
"ধানমন্ডি ২৬ নাম্বার রোডে ২নাম্বার বাসায় থাকি।" উত্তেজিত ভাবে রিচা বলল।
সীমিন অবাক হয়ে-"ওহ মাই গড, এক বছর আগে আমরা ঐ বাসায় থাকতাম। আর আমি ফেইসবুকে নাম নিবন্ধনের সময় ঐ ঠিকানা  ব্যবহার করেছিলাম।"
রনি বেঞ্চ থেকে উঠে বলল-"আমি দুঃখিত, আপনাদের দুজনকে এনে কষ্ট দেয়ার জন্য। আমি চললাম।"
দুইজনে একসাথে বলল-"কেন?"
"আমার পক্ষে দুজনের সাথে তো সম্পর্ক রাখা সম্ভব না।"
"আমরা কী বন্ধু হতে পারি না?" রিচা জানতে চাইল।
"বন্ধুত্ব দিয়ে শুরু করে ভালবাসা যায়, কিন্তু ভালবাসা দিয়ে শুরু করে বন্ধুত্বে শেষ করা কঠিন।" কথা শেষ করে রনি আর দাঁড়াল না। সোজা হেঁটে চলে গেল। সীমিন আর রিচা দুজন দুজনের দিকে তাকিয়ে রনির চলে যাওয়া দেখল।
=========
"আনাড়ীলেখক"
=====

