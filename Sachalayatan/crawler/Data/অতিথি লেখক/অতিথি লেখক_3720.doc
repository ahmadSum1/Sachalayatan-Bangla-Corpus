কালের ছড়া - ০৯



১.
শিশুদের নিয়ে ভাবতে ভাবতে
কাটে আপনার রাতদিন
সপ্তাহে পুরো সাতদিন;
ওদের জন্য কী কী করা যায়
মীনা, রাজু নাকি "মিকি" করা যায়
ওসব বিলাসী চিন্তা না করে
দরকারী কাজে হাত দিন,
অনাহারী ওই শিশুদের মুখে
দু'বেলা দু'মুঠো ভাত দিন !
২.
"শিশুরা জাতির ফিউচার"-
ভাষণে বলেছি, এখন বাবাজী
জামা ধরে মিউ মিউ ছাড়।
আরে গর্দভ, উজবুক
চশমা লাগিয়ে ফুটপাত থেকে
পৃথিবীর যত খূঁজ বুক
কোথাও পাবি না শিশুরা জাতির
আগামী বা "ফিউচার" না,
জামাটা কিনেছি সপ্তা' হয়নি
একেবারে "নিউ", ছাড়না !
["ছোটদের কাগজ"- এ প্রকাশিত]

