জয়ি বর্ষবরণ



আগের মতোই আর একটি নববর্ষ চলে গেলো। তবে বছরের শেষ বা প্রথম ঝড়ে ভিজেছি। বৃষ্টিতে তো সবাই ভিজি, ঝড়ে ভেজার মজা কিন্তু একেবারেই অন্য রকম! সকালে সাজ গোজের কমতি নয় বরং  আগের থেকে বারতি করেই কলা ভবনে বন্ধুদের সাথে দেখা করতে চলে গেলাম। কৃষ্ণচূড়ার লাল মনে হল মাটিতে নেমে এসেছে। চারদিকে শুধু লাল আর লাল। অদ্ভূত আনন্দ চারদিকে। অপূর্ব সুন্দর করে সেজে এসেছে সবাই। সাজ গোজের আনন্দ টুকু সব স্তরের মানুষই নিয়েছে। সবার মুখেই হাসি। অসাধারন লাগে দেখতে যখন দেখি সারি সারি মানুষ হেটে যাচ্ছে,সবার মুখেই নির্মল হাসি। সবাই সবার দিকে হাসি মুখ নিয়ে তাকাচ্ছে যেনো অনেক চেনা খুব কাছের মানুষ সবাই। যে সব মেয়েরা জানে যে তারা দেখতে সুন্দরী তারা তাদের দৃষ্টি দিয়ে তাদের সৌন্দর্য বিলিয়ে দিচ্ছে আর আমরা এক জন আরেক জনের গাঁয়ে চিমটি কেটে বলি, দেখ দেখ কি সুন্দর মেয়েটা। যে সব মেয়েরা প্রেমিক নিয়ে আসে না তারা মিষ্টি করে হাসে আর যারা প্রেমিককে সাথে নিয়ে আসে তারা আমাদের মত সুন্দরীদের এইডস রোগের মত ভয় পায়, আর যদি তার প্রেমিক আমাদের দিকে তাকিয়ে হাসি দেয় তাহলে তো মহা কালবৈশাখ পালন! তবে সব চেয়ে ভালো লেগেছে যখন দেখেছি সবাই তাদের জমানো আনন্দ শিমুল তুলোর মতো ছড়িয়ে দিয়েছে। যে পথেই গিয়েছি যে পথেই হেটেছি সবার আনন্দের বৃষ্টি ছুয়ে যাচ্ছিলো। এই সব উৎসব গুলো দেখি আর আমার দেশের মানুষদের সহনশীলতা খুব কাছ থেকে অনুভব করি। উৎসবে বোমা হামলা, রাজনৈতিক-অর্থনৈতিক অস্থিরতা, টর্নেডো, সিডর, বন্যা আমাদের নিঃস্ব করে যায় তার ওপর দ্রব্যমূল্যের উর্ধ্বগতি, সব মিলিয়ে যখন আমরা দম নিতে ভুলে যাই তখনো এমন উৎসব গুলোতে কষ্টটুকু দূরে রেখে নির্মল ভাবে হাসতে পারি। এই নির্মল হাসিটুকু আমার দেশের মানুষ ধরে রাখুক এই প্রার্থনা মহান সৃষ্টিকর্তার কাছে। সবাইকে শুভ নবর্বষ।
---------------------------------
জয়িতা

