বেআইনী ইলিশ জব্দঃকিন্ত এর কারন কি? 



এই মাত্র দেশের অন্যতম প্রধান জাতীয় দৈনিক "প্রথম আলো" তে দেখ্লাম একটা খবর এসেছেঃ
 "ইলিশ প্রজনন মৌসুমে (৬-১৬ অক্টোবর) ইলিশ ধরায় বরগুনার আমতলী উপজেলায় গত রোববার গভীর রাতে পায়রা নদীতে অভিযান চালিয়ে ট্রলারভর্তি প্রায় ৯০ মণ ইলিশ আটক করা হয়েছে। আটক ট্রলারের মালিককে সোমবার দুপুরে ভ্রাম্যমাণ আদালত এক মাসের কারাদণ্ড দিয়েছেন।"
 এখন ভাবি যে এই বিপুল পরিমাণ ইলিশ,যারা কিছুদিন পর ই বিপুল পরিমাণ জাট্কা,পরে বড় ইলিশ উৎপাদন করবে,তাদের এইভাবে নিধন করার কারন কি?যারা এই মাছ গুলো নিধন করছেন তারা এর অপকারিতা জানেন না,এটা ভাবা অবান্তর।এটা আমি ও যেমন বুঝি,আমাদের স্বংশ্লিষ্ট মন্ত্রণালয় ও বোঝেন বলে আশা করি।
না না,আশা করার কি আছে!তারা অবশ্যই বোঝেন,কিন্তু তাও না বোঝার ভান করে বসে থাকেন।
  এই বিপুল পরিমান ইলিশ উদ্ধার করতে পারায় আমরা স্বংশ্লিষ্ট এলাকার মৎ্স্য বিভাগ কে বাহবা দিচ্ছি,কিন্তু একটি বার কি জানতে চেয়েছি কেন অপরাধ জেনে ও দারিদ্র্য সীমার নিচে বসবাসকারী এই সব জেলেরা এই পথ কেন বেছে নিচ্ছেন?
 আমাদের মাননীয় প্রধানমন্ত্রী এই মৌসুমে ইলিশ মাছের উপর যেইসব জেলের পরিবার চলে,তাদের জন্য একটি ফান্ড তৈরী করেছিলেন আমরা জানি।তিনি তাদের জন্য রেশন এর ব্যবস্থা ও করেছেন।কিন্ত একবার কি খবর নিয়ে দেখেছেন যে এই গরিব জেলেরা ঠিক মত তাদের পাওনা বুঝে পাচ্ছে কি না?যদি দেখতেন,তাহলে আমার মনে হয় না আজ পত্রিকার পাতায় এই খবর আমাদের পড়তে হত।
কিছুদিন আগে টিভি তে দেখ্লাম এক্জন জেলে তার পরনের কাপড় দেখিয়ে বলছেন্ঃ
  "খাইতে পাই না,আমাগো লাইগা বোলে রেশন আহে,হেইডা চহ্মে ও দেহি না।কুল না পায়া ডিম ইলিশ ধইরা জান বাচাই,এহন হুনি আমগো পিছে পুলিশ লাগসে,তয় আর কি করুম?এর তে আমগো গুল্লি কইরা মাইরালাক,শান্তি হমু"
 এক্জন নিরুপায় জেলের দুঃখ্ভরা উক্তি ছিল এটা।
  আমাদের দুঃখ এখানেই যে এইসব আকুতি আমাদের প্রধানমন্ত্রী তো দূরে থাক,স্থানীয় কর্মকর্তাদের কানে ও যায় বলে মনে হয় না।যদি যেত তাহলে এই জেলেরা অপরাধের পথ বেছে নিত না।
  দিন বদলের ডাক দিচ্ছেন সবাই,আমি বলব,এই দিন বদলের সুফল যেন আমাদের নিরুপায় জেলেরা ও পায়।আমার এই কথা গুলো বলার ঊদ্দেশ্য একটাই,তা হল জেলেদের পাওনা কিভাবে লুট্পাট হচ্ছে তা সবাইকে জানানো।
প্রতি স্তরে জেলেদের পাওনা এমন ভাবে লুট্পাট হচ্ছে যে জেলেদের কাছে প্রধানমন্ত্রীর দেয়া পাওনা যাওয়ার আগেই গায়েব হয়ে যায়।শেষমেশ বাধ্য হয়েই জেলেরা ডিমওয়ালা ইলিশ ধরতে শুরু করে।তাই এইভাবে জেলেদের ধরে শাস্তি দেয়ার আগে কেন তারা এই অপরাধের পথে পা বাড়িয়েছে সেই কারণ তা জেনে নেয়া উচিত।এতে আমাদের প্রশাসনের কালো দাগ গুলো যেমন প্রকাশ পাবে,তেমনি জেলেরা ও তাদের পাওনা বুঝে পেয়ে ডিমওয়ালা ইলিশ ধরা বন্ধ করবে বলে আশা করা যায়।
আজ আসলে নতুন করে ভাববার সময় এসেছে।সেখানে প্রশাসনের চাইতে আমাদের সচেতন সমাজ এর ভূমিকাটাই মূখ্য হওয়া উচিত।
                                                                                -ফরহাদ রাকিব

