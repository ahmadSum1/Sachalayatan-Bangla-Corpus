দুর্বৃত্ত



আমি ক্যামেলিয়া ছুঁড়ে ফেলেছি
প্যারিসের রাজপথে আমার হাহাকার,
অথবা আমাজানের গভীর বনভূমিতে
ফেলে আসা কিছু স্বপ্ন...
কনস্ট্যান্টিনোপোলে জমিয়ে রাখা ভালবাসাগুলো
ব’য়ে এনেছি তোমার দরোজায়;
---খুলে দাও---
শেলির কাব্যগাঁথা জঞ্জালের স্তুপ,
ফ্রস্ট এখন বোগাস বু-র মত অদৃশ্য
জীবন থেকে। মধুসূদন হারিয়েছি মধুর ক্যান্টিনে।
লংফেলোর এক এনশায়ান্ট মেরিনার আমি,
দু’হাত ভরা কাগজে আছে আমার কবিতাগুলো;
---খুলে দাও---
লেনিনের কূটনীতির কাছে পরাজিত হতেই হবে।
সোফিয়া হয়ে আসতেই হবে।
দরোজা খুলে দেখতেই হবে উদভ্রান্ত যুবকের চোখ!
বঞ্চিত হয়ে হয়ে হয়েছি নজরুল;
এবার প্রেমিক না হলে
দুর্বৃত্ত হয়ে আশ্রয় নেব তোমার হৃদয়ে।।
সাঈদ আজিজ(sayedbinaziz@yahoo.com

