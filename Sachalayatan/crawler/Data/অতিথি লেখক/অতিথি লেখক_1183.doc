আশুলিয় আগুন। একজন সচেতন ব্যক্তির সাক্ষাতকার।  



সাভারের আশুলিয়ায় আগুনের ঘটনা শুনেছেন?   
-কী বলেন আপনি! শুনবোনা কেন? আমি ভাই সচেতন মানুষ। দেশ দুনিয়ার খবরাখবর রাখার চেষ্টা করি সবসময় । আহ!  কী হৃদয় বিদারক ঘটনা। আমি কিছুতেই মানতে পারিনা এটা নিছ্ক  দুর্ঘটনা । এটা শ্রেফ হত্যাকন্ড। কোনো সভ্য মানুষের পক্ষে এটা সহ্যকরা সম্ভবনা।  
এই ঘটনার পরিপ্রেক্ষিতে আপনি কী কী করেছেন?   
-আমি আর কী করবো, আমার তো ক্ষমতা নাই। থাকলে দেখতেন কী করতাম। গার্মেস্টের মালিকরে এতক্ষ্ণনে ফাঁসিতে ঝুলিয়ে দিতাম । নিহতদের জনপ্রতি কমপক্ষে ১০ লাখ টাকা করে ক্ষতিপুরণ দিতাম। আগামীতে যাতে এই রকমের কোনো দুর্ঘটনা না হয় তার জন্য প্রয়োজনীয় সব ব্য্বস্থা নিতাম। কিন্তু কিছুই তো করতে পারলাম না রে ভাই । তবে ঘটনার পর থেকে শুষ্ঠু বিচারের দাবীতে ফেসবুকে একের পর এক স্টাটাস দিয়ে যাচ্ছি। দোষীদের দৃষ্টান্ত মুলক শাস্তির জন্যে প্রয়োজনে রাজপথে নামব। একটা সামাজিক মুভমেন্ট দরকার। একের পর এক এইসব নারকীয় হত্যাকান্ড মেনে নেয়া যায়না। 
ইস , জাতি হিসেবে আমাদের দুর্ভাগ্যই বলতে হবে কারন আপনার মত কেউ আমাদের দেশের হাল ধরতে পারছেননা।  তবে আপনার কাছে আমার কিছু প্রশ্ন আছে। আপনার কী একটু সময় হবে? 
-সিওর। বলেন।
আপনার কী ধারণা, আগুন শুধু গার্মেন্টসেই   লাগে? আপনি যে এপার্টমেন্টে থাকে সেখানে লাগতে পারেনা?     
-তা লাগতে পারবে না কেন? আগুন তো যেকোনো যায়গায় লাগতে পারে।   
আপনার বিল্ডংএ কতজন লোক থাকে?   
-তা সবফ্লোর মিলে ১০০ জনের কম তো হবেনা।        
আপনার বিল্ডংএ  স্মোক ডিটেকটর আছে? যদি থাকে আপনি কী জানেন সেটা কাজ করে কিনা?    
-আরে না নাই । যে খাড়ুস বাড়ীওয়ালা, সে আবার স্মোক ডিটেক্টর লাগাবে। আপনি তো চেনেন আজকাল কার বাড়ীওলাদের। নিয়ম করে ভাড়া নেওয়া আর প্রতি বছর ভাড়া বাড়ানো ছাড়া আর কোনো কাজ তাদের দিয়ে হয়না। শালা বাড়ীওয়ালা জাতটাই খারাপ। 
আপনি কী জানেন আগুনের সময় কীভাবে ধোঁয়া থেকে বাঁচতে হয়? কারণ আগুনের ঘটনায় আগুনের চেয়ে ধোঁয়া বেশী বিপদজনক।  
-না জানিনা তো  
আপানার বাসায় কী কোনো duct tape আছে যা আগুনের সময়ে আপনাকে আপনার ঘরে ধোঁয়ার অনুপ্রবেশ থেকে রক্ষা করতে পারে?  
-এইটার তো নামই আগে শুনিনি।    
আপনি কী কোন প্লান করেছেন আগুনের সময়ে আপনি জরুরী ভিত্তিতে কোনপথে বের  হবেন?  
- না এই ব্যপারটা ঠিক  কখনো চিন্তা করে দেখিনি সেভাবে।  
আপনার বাসায় কোনো ফায়ার এক্সটিংগুসার আছে? থাকলেও দেখেছেন সেটা কীভাবে কাজকরে বা আদৌ কাজকরে কিনা?  
-না তা তো খেয়াল করিনি।   
আপানার মোবাইলে কী নিকটস্থ ফায়ার সার্ভিসের নাম্বার টা সেভ করা আছে?   
-না মানে... নাই।       
আপনি যেহেতু  নিজেকে একজন সচেতন ব্যক্তি হিসেবে মনে করেন এবং  উপরের সবগুলো প্রশ্নের উত্তর “ না”  দিয়েছেন  সেহেতু আমার ধারণা আপনি ধরেই নিয়েছেন আপনার বিল্ডিংএ কখনোই  আগুন লাগবেনা। যেমনটি হয়তো ঐ গার্মেন্টসের মালিক ধরে নিয়েছিলো।    তবে জেনে রাখুন, আগুন শুধু টিভির খবরে বা পত্রিকার পাতাতেই লাগেনা। আপনার আমার বাসায়ও লাগতে পারে, যেকোনো মুহুর্তে। যেদিন লাগবে, সেদিন অন্য কাউকে বা বাড়ীওয়ালা বা সরকার কে গালি দিয়ে পার পাবেনানা।  আপনিও পুড়ে কয়লা হবেন। হয়তো আপনার বাড়ীওলার মুন্ডুপাত করে আপনারই স্বজন, বন্ধু-বান্ধবরা জ্বালাময়ী স্টাটাস দিতে থাকবে সেদিন। 
একটু সদিচ্ছা থাকলে আপনি নিজেই পারেন আপনার বাসাকে আগুন থেকে রক্ষা করবার প্রাথমিক পদক্ষেপ নিতে। কয়েকটা ছোট্ট সতর্কতা অবলম্বন করেই আপনি পারেন অনেক বড় আগুন থেকে রক্ষা পেতে। 
আসেন, অন্যকারো আশায় বসে না থেকে নিজের ভাগের কাজটা একটু হলেও করার চেস্টা করি।  
"আয়নায় আমি"

