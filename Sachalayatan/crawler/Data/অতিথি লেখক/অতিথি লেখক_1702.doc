লেখাপড়া তিনটি পর্ব



প্রথম পরিচ্ছেদ
সফলতা সবারই আসে, কারো আগে কারো কিছুটা পরে। কিন্তু কেউই শেষ পর্যন্ত বসে থাকে না-গতি একটা হয়েই যায়। কিন্তু সফলতা বলতে আমরা যদি কেবলই টাকা কামানো, লোক দেখানো বাহাদুরি বুঝি নিজেকে ছোট করে দিয়ে তবে আমার আপত্তি আছে। জানি আমার আপত্তিতে খুব বেশি কিছু যায় আসে না, যে সমাজ ও লোকলজ্জায় নিজেকে প্রশ্ন করতে ভয় পায়, নিজেকে চিনতে ভয় পায়, কেবল অন্যের কথায় চলে তথাকথিত প্রতিষ্টীত হতে চায় সে যদি একটুকও নড়ে বসে তাহলেই আমি সার্থক।
আমার মনে হয় আমরা খুব হুজুগে চলি। ছোটবেলা থেকেই একটা ব্রেনওয়াশ চলে যে পাশের বাড়ির মন্টুর ছেলে টুটুল বুয়েটে ‘ট্রিপল ই’ পড়ে, তুইও পড়। আমরাও পড়ি, হে খোদা জীবনে যেন ‘ট্রিপল ই’ পড়তে পারি গো খোদা......ব্যাপারটা এমন পর্যায়ে দাড়িয়েছে যে সফলতা হল ‘ট্রিপল ই’। নাইলে বাবা তুই ‘সি এস ই’ পড়। যেন এগুলো ছাড়া আর যে যা পড়ে তা হল ছাইপাশ। ব্যাপক দোয়া আর সাধনা করে টিকলে পরে কোন কথা নেই-ট্রিপল ই। এমনও ছেলে আছে যে সারা জীবন শুনলাম ফিজিক্স পড়বে, সেও নাকি ট্রিপল ই পড়বে- বলে না কিন্তু জানি যে সে ভাবছে চান্স যেহেতু পাইছি পড়মু না ক্যা? রাখ তোর ফিজিক্স, আগে ট্রিপল ই এর সফলতা এক কেজি নেই। কেউ বলে না চাচা আমি বুয়েটে টিকছি, বলে আমি ট্রিপল ই তে টিকছি, বাহ বাহ তা বাবা কোথায়? চাচা বুয়েটে......হাসব না কাঁদব জানি না। জানি যে যদি বলি চাচা বুয়েটে টিকছি কিন্তু WRE তে পড়ব, চাচা জিজ্ঞাসও করে না কত তম হইছি, কেননা জানি তো ৮০০ এর পরে হইছে, জিগাইয়া লাভ কি?
না চাচা জিগান, চাচা বলেন যে পড়বা ভাল, যেন দেখি তোমার জায়গায় তুমি সফল হইছ। কন যে আর লোকের কথায় কান দিবা না, তুমি যা ভাল বুঝবা করবা, মনে রাখবা সফলতা সবারই আসে, ভাল কইরা WRE পইড়া সফল হও। চাচা তা চায় না, বরঞ্চ বাপেরে কয় ছাওয়ালরে সি এস ই পড়াও, তাইলে টাকা ভাল উঠবে। তখন কি আর করা সি এস ই পইড়া ৩.৫ পাইয়া পাস করলাম, অফিসের আইটিতে যোগ দিলাম, কিন্তু আরে আজিব! আমাগো মফিজ্জায়ওতো দেহি আমার কামই করে। অথচ টুটুল ভাইতো এখন আমেরিকায় পিএইচডি করে, আমি পারলাম না ক্যা? পারি নাই কারণ টুটুল ভাইয়ের ট্রিপল ই ভাল লাগতো, তাই সে ৪.০ পাইয়া বাইরে গেছেগা, আমি তো সিএসই তে এত ভাল না, তাই আমি মফিজ্জার মানের মিস্ত্রী ছাড়া কিছু না। আজকে যদি WRE পড়তাম তাইলে আমি ৩.৯ পাইতাম, আমিও আমেরিকায় যাইতাম। কিন্তু দ্রুত সফলতার লোভে নিজেকে না বুঝে অন্যের দেখাদেখি লোকলজ্জায় নিজেকে বিসর্জন দিলাম। যেই চাচা আমারে সিএসই নিতে বাধ্য করেছিল আজ ওই চাচাই আমারে কয় বাবা তুমার রেজাল্ট তো ভাল না, তোমার চেয়ে খারাপ ছাত্র বাইরে পড়তাছে মেকানিকাল নিয়া। তখন কইতাম চাই যে সেইদিন কই ছিলা চাচা যেইদিন আমারে এইডা ওইডা বুজাইয়া অন্য জিনিস পড়াইছিলা?
পরিচ্ছেদ ২
কিন্তু চাচারে দোষ দেই কেম্বায়? চাচায় তো আর পড়ালেখা করে না, তাইলে হের কথা হুনলাম কিল্লাইগা? হুনলাম কারণ আমাদেরকে বুঝানো হয় যে, চাচার অভিজ্ঞতা বেশি বলে চাচার কথায় জীবনপাত করতে হয়। আমরাদেরকে বলে যে কোনটা পারবা আগে থেইকা কেমনে বুঝবা? ট্রিপল ই সব ভাল ছাত্র পড়ে কি এমনে এমনে? পড়া শুরু কর তাইলে ভাল লাইগা যাবে। এইটা কি এমন হইলো না যে, আগে দামি কাপড় কিনো পরে দেখা যাবে সাইজে হয় কিনা। নাইলে সমস্যা নাই, কাপড় তো দামি নাহয় গায়ে না দিয়া সাজাইয়া রাখবা। অথচ যদি সাইজ দেইখা নিতাম, নিজেরে কিসে মানায় দেখতাম তাইলে পড়তেও পারতাম, লাগলে সাজাইয়াও রাখতাম।
আরে ভাই এত কথা কও ক্যা? আমি সিএসই পড়ি না? তুমিও পড়---কহেন বড় ভাই। আমি বলতে চাই ভাইয়া আপনে কি করবেন পইড়া? কি আর কোম্পানীর ল্যাব এ বইয়া Microsoft word and excel এর কাজ করব। আরে ভাই ওই কাজ তো আমিও পারি। এই কামই করলে বুয়েটে পড়েন ক্যা? আব্বার ইচ্ছা ছিল তাই.........আমি অবশ্য আর্কিটেকচারে পড়বার চাইছিলাম, পরিবার থেকে দেয় না। ভাইসাব, আমার জানামতে এক ঢোক পানিও কোন মানুষের পক্ষে খাওয়া সম্ভব না বাধ্য করে। আপনে যদি নিজেরে চিনতেন, নিজের কথা শুনতেন তাইলে আপনের দোস্ত খবিরের মত আর্কিটেকচার এর বস হইতারতেন।
আমি ট্রিপল ই বা সিএসই এর বিপরীতে না। আমি অন্ধ সাফল্য, না বুঝে লোক লজ্জার ভয়ে গুটিয়ে থাকার বিপরীতে। নিজেকে প্রশ্ন করে দেখ তুমি কি পারবে, তোমার কি ভাল লাগে। নাইলে তুমি পিছিয়ে যাবে। আজ হয়তো ট্রিপল ই তে পড় বলে টিউশনি আসে, কিন্তু নিজেকে বুঝে সাবজেক্ট না নিলে চার বছর পর এমবিএ করে ব্যাঙ্ক এ চাকরি করতে হবে- তা তুমি সিএসই, ট্রিপল ই, সিভিল ইত্যাদি যাই নেও না কেন। তখন তাকিয়ে দেখতে হবে।
যুগ পাল্টেছে। আজ এক ঘন্টার জন্য অনলাইনে বসে মোট ৩ দিন ঘাটাঘাটি করলেই দেখা যায় কোন বিষয়ে কি পড়ায়, তা আমার ভাল লাগবে কিনা। বিডি জবস, প্রথম আলো জবস, পত্রিকা পড়ে দেখ কোন বিষয়ে চাকরি কি আছে, দেখ তুমি কোন ধরনের কাজ করতে পছন্দ কর। সময় বেশি নাই, কিন্তু কমও নাই। দেখ তোমার সাইজে কোনটা আসে, কোনটা তোমাকে মানায়। তুমি তাই নাও। বাবা-মা চায় তাদের সন্তান সফল হোক, তারা তোমাকে সাপোর্ট দিবেই যদি বুঝিয়ে বল।অন্য লোকের উদাহরণের প্রয়োজন নেই, তুমিই তোমার উদাহরণ। তাদেরকে বল তোমার জীবনে ইচ্ছা কি, বল তুমি কিসে খুশি হবে, তাদেরও খুশি করতে পারবে। মনে রাখতে হবে সফলতা এটা নয়। যদি না নিজেকেও খুশি করতে পেরে চাকরি জীবনে সফল হওয়ার মত রেজাল্ট করতে না পার, তাইলে ভাই ট্রিপল ই পইড়া এমবিএ করার জন্য রেডি হও। আর দেখ কেমনে মকবুলে মেকানিকাল থেইকা ৩.৮ পাইয়া এখন নিজের আনন্দে চাকরি করতাছে। এখন বল সফল কে?
পর্ব ৩: পরিশেষ
নিঃসন্দেহে বুয়েটে পড়ার সুযোগ পাওয়া ভাগ্য, সম্মানের ব্যাপার। বাংলাদেশের পরিপ্রেক্ষীতে এর সমমানের বিশ্ববিদ্যালয় পাওয়া কষ্ট। এখানে সব সাবজেক্টই ভাল যদি তা মনেপ্রাণে গ্রহণ করা যায়। আমার কথা হল বুয়েটে প্রথম ৩০০ জনে আছ বলেই ট্রিপল ই, সিএসই নিতে হবে এমন বাধ্যবাধকতা যেন কেউ গ্রহণ না করে। যে ছাত্রটি ৯০০ তম হয়েছে সে যেন জানে যে আর ৭০০০ শিক্ষার্থীকে পেরিয়েই সে এ স্থান করে নিয়েছে, তার নেওয়া সাবজেক্টটি ছোট নয়, বরং তাতেই মাস্টার হওয়ার সামর্থ তৈরি করে নিতে যেন সে পারে তাতে যেন বাবা-মা ও সমাজের চাচারা সাহস যোগান।
বুয়েটই একমাত্র শিক্ষাপ্রতিষ্ঠান নয়, যে কারণেই হোক যারা এখানে পড়ার সুযোগ পায়নি তারা ফেলনা নয়, গবেট নয়। যে যেই খানেই থাকুক না কেন সে যদি চেষ্টা করে সাহস নিয়ে নিজের প্রিয় বিষয়ে পড়ে তাহলে নিশ্চয়ই সে সফল হবে। আর বুয়েটের ছাত্রদের প্রতিও অনুরোধ যে, তারা যেন নিজেদেরকে জাহির করতে গিয়ে উলটো ছোট না হয়ে যায় কেননা নিজের ঢোল নিজে পেটানোর দরকার নেই। সফল যে কে কখন হবে তা বলা মুশকিল বলে বেশি কথা না বলা ভাল।
এ কথাগুলো আমাকে ছোটবেলা থেকেই বোঝান হয়েছে। আমার পরিবার আমার সাথে ছিল সবসময়। আমি নিজে ভাল করার সাথে সাথে আর সবার যেন সাহায্য করতে পারি সে শিক্ষাই আমি পেয়েছি বলেই কথাগুলো শেয়ার করতে চাইলাম। সবাই মিলে যেন আমরা একটা উজ্জ্বল ভবিষ্যত মানবতার খাতিরে গড়ি- এটাই আমাদের চাওয়া হোক। এটাই হল প্রকৃত সাফল্য।
By Shakib-Bin Hamid
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%74%69%66%66%6c%65%72%2e%6a%6f%79%6f%6e%74%6f%40%67%6d%61%69%6c%2e%63%6f%6d%22%3e%73%74%69%66%66%6c%65%72%2e%6a%6f%79%6f%6e%74%6f%40%67%6d%61%69%6c%2e%63%6f%6d%3c%2f%61%3e%27%29%3b'))বিঃদ্রঃ
১. লেখাটা আমার খাতিরে নয়, বন্ধু বা ছোট ভাইবোনদের জন্য শেয়ার করুন। এগুলো জানা ও বোঝাটা জরুরী।
২. আমাদের শিক্ষা ব্যবস্থার দুরাবস্থা নিয়ে লেখার ইচ্ছা আছে। যদি কেউ নিজের অভিজ্ঞতা শেয়ার করতে চান অবশ্যই আমাকে ফেসবুকে বা প্রদত্ত মেইল আইডিতে মেইল করবেন। ফেসবুকে আমাকে এখানে পাবেন:
Stiffler joyonto নামে।
 ৩. সম্পুর্ণ লেখাটি একটি দায়িত্বশীল ব্লগ সাইটে(সচলায়তন) প্রকাশের ইচ্ছা আছে। ফলে লেখাটি হয়তো তাদের নিয়মানুসারে এখান থেকে সরাতে হতে পারে।
সচলায়তনের মডারেটরদের জন্যঃ লেখাটা দ্রুততা ও জরুরী ভিত্তিতে আগে আমার ফেসবুক একাউন্টে প্রকাশ করেছি। যদি একান্তই প্রয়োজন হয় তবে তা হতে সরিয়ে দেওয়া হবে।
৪. এখানে আমেরিকা বলতে মেটাফর বুঝাইছি। যে প্রয়োজনমত যা বোঝার বুঝে নাও(একজনের উত্তরে)

