তুমি আর আমি



মিশে যাব একদিন নরম মাটিতে
আমিও তোমার মতো, আগে আর পরে
পথে পথে, কিষাণের পায়ে পায়ে—
বহুপথ ঘুরে
চৈত্রের বাতাসে উড়ে উড়ে
মেটাব পথের পিপাসা, যদি থাকে
তখন তোমাকে চিনে নিতে লাগে যদি হাজার বছর—
তাড়া নেই কোনো—
পলির পরত হয়ে সোনালি ধানের শীষে
জীবনের সফলতা খুঁজে নিতে, তাড়া নেই কোনো
স্মৃতি বিস্মৃতি মান-অভিমান
নেই আর, নেই আর উচাটন মন সাধা
ততদিনে জেনে গেছি ভালোবাসা:
সেতো তুমি আর আমি
হয় ধুলো নয় কাদা।
আরিফ বুলবুল(bulbulj29@gmail.com)

