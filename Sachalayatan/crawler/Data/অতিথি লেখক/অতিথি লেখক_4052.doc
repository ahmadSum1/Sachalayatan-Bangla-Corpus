বিয়ের আগে পাত্র-পাত্রীর দেখা সাক্ষাত



আমার মামার বিয়ের ঘঠনা দিয়ে শুরু করি-
আমি তখন ক্লাস সিক্সে - সেজ মামার জন্য পাত্রী দেখা হবে। বড় মামার সাথে আমিও গেলাম, মামীরা কেন জানি আমাকে জোর করে পাঠালো, বলল - সব ভাল করে দেখবি। সবাই দেখে এলাম।
পাত্রী পছন্দ হয়েছে কিনা-এর জবাব মামা দিলেন না- কারণ মামা নাকি পাত্রীকে ঠিকমত দেখতে পাননি। পাত্রী বসেছে একই সোফায় পাশাপাশি - মামা লজ্জায় ২ বারের বেশি তাকাতে পারেননি। মুখোমুখি কিংবা আলদা ঘরে বসাল না কেন - এইটা নিয়ে পাত্রী পক্ষের কমনসেন্স নিয়ে মামা মহা বিরক্ত। ওদিকে নানাভাই মামাকে অকর্ম বলে গালি দিচ্ছে - মামা সারা জীবন পড়ালেখার বাইরে জগত দেখেনি এমন অভিযোগ নানাভাইর -
শেষে ধরল আমাকে - পাত্রী কেমন দেখলি? আমি বললাম - মুখ গোল, হাত মোটা, আঙুল ছোট ছোট। সবাই হাসাহাসি করল।
মামা পরে অন্য পাত্রী দেখেছে - বিয়ে করেছে, তবে পাত্রী দেখা নিয়ে নানান হ্যাপা ছিল।
পাত্র দেখা নিয়েও এমন সমস্যা হয় - এখন অবশ্য ম্যারেজ মিডিয়ায় বসে আলাপ সালাপ করা যায়। যারা প্রেম করে জেনেশুনে বিয়ে করেন তাদের কথা আলাদা।
তবে সেটেল ম্যারেজে বিয়ের আগে পাত্র-পাত্রী দু'জনের জানাশোনা/আলাপচারিতা কতটুকু দরকার -
কি কি ভাবে এ দেখা সাক্ষাত উপকারি হতে পারে-
মোবাইল-ইন্টারনেটের এ যুগে পাত্র/পাত্রী দেখার প্রচলিত পদ্ধতির সংস্কার - বা ঐতিহ্য নিয়ে কে কি ভাবছেন?
শুরু হোক - আলোচনা -
________
লিখেছি: নায়েফ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%61%79%65%65%66%38%32%40%67%6d%61%69%6c%2e%63%6f%6d%22%3e%6e%61%79%65%65%66%38%32%40%67%6d%61%69%6c%2e%63%6f%6d%3c%2f%61%3e%27%29%3b'))
২৮ মার্চ, ২০০৮

