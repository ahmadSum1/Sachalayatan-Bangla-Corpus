কে দায়ী?



রাজনীতি করে মন্ত্রীমিনিস্টার হওয়া যায়। রাজনীতির ক্রিমটুকু খাওয়ার জন্য রাজনীতির ব্যবসা ঠিক কবে থেকে শুরু হয়েছে জানিনা। কিন্তু আজ শেখ হাসিনা কাঠগড়ায় দাঁড়ান না, নিজামী কাঠগড়ায় দাঁড়ান না। আদালতে রাজনৈতিক বক্তব্য (মিথ্যা এবং চাতুর্যপূর্ণ বক্তব্যকে ভদ্রতার মোড়কে রাজনৈতিক বক্তব্য বলা হয়, যা মানুষের কল্যাণের নয়, মানুষকে শোষণের সবচেয়ে বড় হাতিয়ার) দেয়া চলে অবাধে (আদালতের অনুমতি নিয়ে)। নিজামী, মোজাহিদরা বলছে কমিটিতে থাকলে যদি মামলা হয় তাহলে দেশ চালানো যাবে না। দেশের মানুষকে দেশ চালানো শিখতে হবে রাজাকারদের কাছে! চারদলীয় জোটের শরীক হয়ে মন্ত্রীমিনিস্টার হয়ে রাজনীতির ক্রিম খাবে আর বলবে সব দোষ বিএনপির। বাহ্ কি চমৎকার। নৈতিক দায়দায়িত্ব যারা বোঝেনা কিংবা যারা তা এড়িয়ে যেতে চায় তারাই কিন্তু আবার ভোটে নির্বাচিত হতে যাচ্ছে।
কী উদ্দেশ্যে জনগণ চলতি সরকারকে সমর্থন দিয়েছিল এর সাথে সরকার কী উদ্দেশ্যে ক্ষমতা হাতে নিয়েছিল তার মনে হয় মিল ছিল না। যা হোক, এ সরকার যদি এমন চেয়েছিল যে রাজনীতির শঠতা ও স্বার্থপরতা দূর হয়ে জনকল্যাণে রাজনীতি ও রাজনৈতিক নেতাদের বৈশিষ্ঠ্যগত পরিবর্তন আসা দরকার - তা কিন্তু তারা হাসিল করতে পারেনি। যে লাউ সে কদু রয়ে গেছে। চরম অভদ্র ও অগণতান্ত্রিক এসব রাজনীতিবিদেরা আগের মতোই 'রাজনৈতিক' বক্তব্য দিয়ে বেড়াচ্ছে। তাদের এতটুকুও পরিবর্তন হয়নি।
এখন সংলাপ চলছে। প্রশ্ন উঠেছে সংলাপ ব্যর্থ হলে দায় কার। বর্তমান সংজ্ঞাবিহীন সরকারের, না কি রাজনৈতিক দলগুলোর? কোন ভণিতা না করেই বলতে চাই সংলাপ ব্যর্থ হলে সকল দায়দায়িত্ব হবে রাজনৈতিক দলগুলোর। (তারা আবারও একই কথা বলতে চাইছেন- সকল ক্ষমতা যেহেতু জনগণের, দোষও জনগণের! সম্ভবত, গণতান্ত্রিক সংস্কৃতিতে ব্যবহৃত সবচেয়ে শঠতাপূর্ণ বক্তব্য)
আবারও রাজনীতিবিদেরা তাদের ব্যক্তিগত দুর্নীতি, লুণ্ঠন, অসাধুতার অপরাধগুলোকে মোকাবেলা করবে রাজনৈতিকভাবে, অর্থাৎ আইনবহির্ভূত কোন উপায়ে। এজন্য সবাই ঘাপটি মেরে বসে আছে। আল্লা আল্লা করছে কোনমতে ভোট বৈতরণী পার হতে পারলে হয়। যদি তারা দায়িত্বশীল হত তাহলে অন্যের ঘাড়ে দোষ চাপানোর প্রবণতা দেখা যেত না। প্রধান দুই নেত্রীসহ অনেকের মামলা বিচারধীন থাকা অবস্থায় তাদের মুক্তি দাবি করা দায়িত্বশীলতা নয় বরং রাজনৈতিক কপটতা ও গণতান্ত্রিক আনাড়িপনার প্রকাশ।
জিজ্ঞাসু
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%62%65%6c%61%6c%33%32%36%40%79%61%68%6f%6f%2e%63%6f%6d%22%3e%6d%62%65%6c%61%6c%33%32%36%40%79%61%68%6f%6f%2e%63%6f%6d%3c%2f%61%3e%27%29%3b'))

