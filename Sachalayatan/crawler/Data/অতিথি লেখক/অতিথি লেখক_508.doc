মানবতার হ্যাশট্যাগ; হ্যাশট্যাগের মানবতা 



দৃশ্যপট  ১  -  ১৯৭১ সালে বাংলাদেশে ৩০ লক্ষ লোক হত্যা করা হয় । ২০১৩ সালের ফেব্রুয়ারী মাসে যুদ্ধপরাধীদের বিচারের দাবিতে বাংলাদেশ উত্তাল ।  ধর্ম, বর্ন নির্বিশেষে সবাই যুদ্ধপরাধের চাইবে এটাই স্বাভাবিক । তখনও অনেককেই বলতে শুনেছি, " আমিও বিচার চাই ..  (দীর্ঘ বিরতি)  ..    কিন্তু, যদি, কেবল যদি, স্বচ্ছতা ইত্যাদি ইত্যাদি .... " । 
দৃশ্যপট  ২  - ফেসবুক বিভ্রান্তিমুলক পেইজ থেকে হোক, জামাতের ধামাধরা প্রত্রিকায় ছাপানো ভুয়া খবরের জের ধরে হোক কিংবা নির্বাচন জয়ের আনন্দ উৎযাপনের অছিলাতেই হোক দশকের পর দশক ধরে সংখ্যালঘু নির্যাতন, ধর্ষন আমাদের সংস্কৃতির অবিচ্ছেদ্য অংগ । প্রতি মাসেই হয়, প্রতি বছরই হয় । চারদিকে উহহ, আহহ, ধিক্কার, নিন্দার রোল উঠে । তবে এখানেও ফিরে আসে সেই শব্দগুলো । কিন্তু, যদি, তবে । " অত্যাচার হয়েছে, কিন্তু ওরাও তো উস্কানি দিয়েছে, ইসলামের অপমান করেছে ।  "  
দৃশ্যপট  ৩ - লেখালেখির অপরাধে হামলার স্বীকার হয় ব্লগার । জেল জরিমানা হয়ে যায় । খুনও হয়ে যায় এক ব্লগার । "উহহ ... মেরে ফেললো ছেলেটাকে ! আরে ওর ব্লগ পড়ে দেখছিস ? তাই বলে মেরে ফেলাটা কি ঠিক হলো ? আঈন আদালত আছে না ? হুমমম, তাও ঠিক ।  বিচার হওয়া দরকার কিন্তু নবীর নামে যা আজেবাজে কথা লিখেছে  ....  "   । আবারো ফিরে আসে তারা । তবে, যদি, কিন্তু  । 
এমন আরো অনেক দৃশ্যপট টানা যায় । আজ আর নাইবা টানলাম । অযথাই লেখাটা লম্বা হবে । 
গত ২/১ দিনে হ্যাশট্যাগে ভরে গিয়েছে সামাজিক যোগাযোগের মাধ্যম । গাজার নির্যাতিতদের পাশে দাড়ানোর হ্যাশট্যাগ । মানবতার হ্যাশট্যাগ । মানবতার হ্যাশট্যাগের জোরে মানবতা ছড়িয়ে পড়ছে চারদিকে । আমরা সবাই আজ মানবতার অপরুপ নিদর্শন দেখাচ্ছি । 'যদি, কিন্তু, তবে'  মুক্ত আনকন্ডিশনাল মানবতা ।  মানবতার এই বিশাল পর্বতের দিকে আমি অবাক হয়ে চেয়ে রই আর মাথায় কেবল একটা প্রশ্নই ঘুরপাক খায় । হামাসের রকেট, চোরাগোপ্তা হামলার টানেল কিংবা আত্মঘাতী বোমা হামলা তো পারলো না মানবতার হ্যাশট্যাগের শেষে যদি, কিন্তু, তবে যোগ করে দিতে । ৩০ লক্ষ বাঙালী, নিহত ব্লগার রাজীব কিংবা ধর্ষিত সংখ্যালঘু কেন তাহলে বারে বারে 'যদি, কিন্তু, তবের'  জালে পড়ে যায় ?
============= 
দস্যু ঘচাং ফু

