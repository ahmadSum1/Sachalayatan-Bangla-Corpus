ধ্বংস



প্রশস্ত রাস্তা দিয়ে হেটে যাচ্ছি হাতে নোট ভর্তি ফাইলটা ধরা...মাথার ওপর গনগনে সূর্যের তাপ সারা শরীরে যেন আগুন ধরিয়ে দিতে চাইছে...হাটতে হাটতেই পাপনকে দেখলাম কোথায় যেন ছুটে যাচ্ছে..পাশ দিয়ে যেতেই পাপনের হাতটা খপ করে ধরে বললাম-কোথায় যাচ্ছিস??...
পাপন যেন হাত থেকে ছুটে যেতে চাইলো..যেতে যেতে বলল...সামনে চল ..কি একটা নিউজ নাকি দিচ্ছে..
প্রচন্ড রোদের মধ্যে আমি ও ছুটতে লাগলাম..কিছু সামনেই মানুষে গিজ গিজ করছে...বিশাল পর্দায় দুইজন তরুনের মুখ..মায়াবী দুটো মুখ..খোঁচা খোঁচা দাড়ি..চুল এলোমেলো..তাদের একজন মাথা নিচু করে আছে... দেখে মনে হচ্ছে কিছূ নিয়ে ভাবছে এবং তার মন খারাপ সেটা তার মুখ দেখে বোঝা যাচ্ছে..পাশের জন এক দৃষ্টিতে তাকিয়ে কথা বলছে..ছেলেটির কথা বোঝার চেষ্টা করছি তখন...
ইংরেজী ভাষায় কথা গুলো অনুবাদ করলে এমন দাড়ায়.. পৃথিবীর সময় শেষ হয়ে এসেছে...এভাবে পৃথিবী চলতে পারেনা..এভাবে বেঁচে থাকার চেয়ে মরে যাওয়া ভালো..আমরা কয়েকজন মিলে এই কাজটা সহজ করে এনেছি...এখন থেকে চব্বিশ ঘন্টা পর সম্পূর্ন পৃথিবী টুকরো টুকরো হয়ে যাবে। আমরা কিছু  জায়গা এরমধ্যে ধ্বংস করে ফেলেছি....
পর্দায় কয়েকটি জায়গার ছবি দেখানো হলো...দেখে মনে হল বিধাতা যেনো অনেক বড় কিছু দিয়ে পৃথিবীর মাটি খুবলে দিয়েছেন...চব্বিশ ঘন্টা পর হয়তো সম্পূর্ন পৃথিবীর চেহারা এমন হবে.........
আট ঘন্টা পরের ঘটনা...
মানুষ গুলো এলোমেলো ভাবে ঘুড়ছে.. এর মধ্যে কিছু কিছু জায়গায় আগুন ধরিয়ে দেওয়া হয়েছে। সাদা কালো ধোঁয়া ,পোড়া গন্ধ... বড় বড় দোকান গুলোতে চুরি-ডাকাতি হয়েছে কিন্তু জিনিস পত্র রাস্তার চারপাশে ছড়িয়ে ছিটিয়ে আছে... দেখে বোঝা যাচ্ছে খারাপ কিছু করার জন্যই যেন করা ,এসবের প্রয়োজন যে ফুরিয়ে গেছে সেটা সেও বুঝেছে...
টি.ভি. তে সম্প্রচার বন্ধ হয়ে গেছে... শেষবার যখন দেখেছি তখন বড় বড় দেশগুলোর প্রধানদের অসহায় মুখ দেখেছি... তাদের মুখই বলে দিচ্ছিল তাদের নিয়ন্ত্রনের বাইরে এখন সব....
আনুমানিক বিশ ঘন্টা পর....
বাবা-মা,ভাই-বোন সব একসাথে বসে আছি ....কেউ কিছু বলছিনা ...সময় শেষ হয়ে এসেছে সবাই সেটা অনুভব করছি...সমস্ত পৃথিবী নিরব হয়ে গেছে..যে যার আপনজন খুঁজে হয়ত কাছাকাছি বসে আছে...শেষ মুহূর্ত গুলো সবাইকে যেন অনেক আপন করে নিয়েছে...জানালা দিয়ে বাইরে তাকিয়ে দেখলাম তখনও  কিছুটা দূরে একটা বাড়ি পুড়ে ভেঙ্গে পড়ছে...সেখান থেকে গরম বাতাস এসে মুখে লাগল..আমি চোখ বন্ধ করলাম... ভেতরটা যেন কেঁপে উঠলো..আবার শান্ত হয়ে গেলো মনটা..ছিন্নভিন্ন হয়ে যাওয়ার অপেক্ষা করতে লাগলাম...........
ঘুম থেকে উঠে ভাবতে লাগলাম এমন একটা স্বপ্ন কেন দেখলাম?পৃথীবির সময় কি আসলেই ফুরিয়ে আসছে?..........
(জয়িতা)

