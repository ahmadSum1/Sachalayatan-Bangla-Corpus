পড়া শেষে, ঘুমের দেশে




সাম্প্রতিককালে একটা লেখা পড়ে কিছু জ্ঞান অর্জন করেছি। তো সেই জ্ঞান সবাইকে বিতরণের লোভটা কিছুতেই চাপা দিতে পারলাম না বলে লিখতে বসলাম। চিত্তাকর্ষক অংশটুকু তুলে দিচ্ছি।
কখন আমাদের ঘুম আসে? আমার ধারণা ছিলো যখন আমরা ক্লান্ত হয়ে পড়ি তখন ঘুমাই। ধারণা খুব একটা ভুল না। তবে ঘুমটা মূলত প্রয়োজন আমাদের মস্তিষ্কের। শারীরিক ক্লান্তির চেয়েও এখানে মগজের ক্লান্তি বড় ভুমিকা রাখে। মস্তিষ্ক  ক্লান্ত হয়ে পড়ে বলেই আমরা ঘুমাই। ঘুমের সময় শরীর যে বিশ্রামটুক পায় সেটা অনেকটা  'একটার সাথে আরেকটা ফ্রী' পাওয়া বলা চলে। না ঘুমালে শরীর চললেও মাথা চলবে না।
ঘুমের মধ্যে মস্তিষ্কের একটা অংশে কিছু কাজ চলতে থাকে। সেখানে আমাদের স্বল্পস্থায়ী স্মৃতি (short term memory) দীর্ঘস্থায়ী স্মৃতিতে (long term memory) পরিণত হয়। দেখা যায় খুব জটিল কিছু শেখার তিন চার ঘন্টার মধ্যে ঘুমিয়ে পরলে তা খুব চমৎকার ভাবে মনে থাকে।  
ঠিক একারণেই পরীক্ষার আগের রাতে ঘুমানোর কথা এত জোর দিয়ে বলা হয়। সারারাত পড়ে পরীক্ষা দিতে গেলে নতুন পড়ার খুব কম অংশ মাথায় থাকে। কারণ একটাই, মগজ স্মৃতি রূপান্তরের সুযোগ পায়না।
অনেকক্ষণ না ঘুমালে কি হবে? না, তেমন কোনো ক্ষতি হবে না। একরাত না ঘুমালে সাধারণ কাজকর্মে তেমন কোনো প্রভাব পরে না। তবে সূক্ষ কাজ করার ক্ষমতা কমে যায়। তার মানে হেটে হেটে পরীক্ষা দিতে পৌছানো যাবে ঠিক, কিন্তু পরীক্ষা দিতে বসে ছোটো ছোটো ব্যাপারগুলো নিয়ে চিন্তা করার ক্ষমতা হ্রাস পাবে। মুখস্ত করা গরু রচনা ঝরঝরে লিখে ফেলা যাবে, কিন্তু জটিল কোনো সরল অংক থাকলে বিপদ হবে।
একটানা দুই দিন না ঘুমালে অথবা ক্রমাগত অল্প অল্প করে ঘুমালে কর্মক্ষমতা কমে যায়। সবচেয়ে মজার তথ্য হচ্ছে  কর্মক্ষমতা কমে যাচ্ছে তা মানুষ সহজে টের পায় না। সরল অংক তারা অবশ্যই ভুল করে কিন্তু এই ভুলের কারণটা যে অনিদ্রা তা বুঝতে পারে না, অথবা মেনে নিতে চায় না।
আর তাই আমাদের মধ্যে যারা পরীক্ষার আগের রাতে হাতি ঘোড়া মারার চেষ্টা করে থাকি তাদের ফলাফল কখনোই ভালো হয় না। 
তথ্যসূত্র দিলাম না, গুগলি সার্চ মারলেই প্রচুর তথ্য পাওয়া যাবে।
মেয়ে 

