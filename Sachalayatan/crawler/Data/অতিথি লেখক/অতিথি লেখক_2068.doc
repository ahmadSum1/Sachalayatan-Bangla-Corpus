খান একাডেমি, বাংলাদেশের শিক্ষার হাল, অতঃপর...



খান একাডেমির ব্যাপারটা বেশ হুটহাট করেই হয়েছে। যুক্তরাষ্ট্রে বসবাসরত স্যাল খান ওরফে সালমান খান নামক এক ভদ্রলোক তার ভাগ্নিকে ইন্টারনেটের মাধ্যমে অংক বোঝাতেন। হার্ভাদ থেকে পাস করেছেন, নির্ঘাত অংকের ওস্তাদ। ভাগ্নিও স্কুলে বেশ ভাল করা শুরু করল। তার সুবাদে কয়েকদিনের মধ্যে ভাগ্নির বেশ কয়েকজন বন্ধু-বান্ধবও জুটে গেল, সবাই স্যাল আঙ্কেলের কাছে অংক শিখবে। স্যালের শেখানোর মাধ্যমটাও বেশ মজার! ভার্চুয়াল ব্ল্যাকবোর্ডে লাল-নীল কালি দিয়ে আঁকাউকি করে তিনি অংক কষতেন বা কোন মৌলিক সূত্র বোঝাতেন, যা দিয়ে ভিডিও বানাতেন এবং ইউটিউবে আপ করে দিতেন। তা দেখে খুব সহজেই তার ভাগ্নি ও বাকিরা বেশ কঠিন ব্যাপার শিখে ফেলত। এক এক করে কয়েক বছরের মধ্যেই প্রায় ১০০০ ভিডিও তৈরী হয়ে গেল। স্যাল খানের শিক্ষার্থীর সংখ্যাও বাড়তে থাকল।
এই উদ্যোগের কথা বিল গেটসের কানেও পৌছে গেল। কয়েকদিনের মধ্যে তিনিও স্যাল খানের অনুগত অনুসারীতে পরিণত হলেন। খান একাডেমির জন্ম অনেকটা এভাবেই। বেশ কিছুদিন হয়েছে খান একাডেমিকে গুগুল পুরস্কৃত করেছে। স্যাল খানের কথা এখন পুরো বিশ্বই জানে!
খান একাডেমির অনুগত অনুসারী না হলেও আমি এই উদ্যোগের বেশ ভক্ত। স্যালকে শুভেচ্ছা জানিয়ে ই-মেইল করবার সময় একটা প্রস্তাব এল। তাদের প্রায় ১০০০টি ভিডিও গুগুলের অনুরোধে বিভিন্ন ভাষায় অনুবাদ করা হচ্ছে। বাংলাতেও নাকি হবে! আমার সাথে যুক্তরাষ্ট্রভিত্তিক একটি সংগঠন (আগামী / আগামী এডুকেশন ফাউন্ডেশন) যোগাযোগ করে জানাল তারা বাংলাদেশের শিশু-শিক্ষার্থীদের মাঝে এই ভিডিওগুলো পৌছে দিতে চান। প্রয়োজন শুধু এমন কিছু মানুষজন যারা ভিডিওগুলো বাংলায় অনুবাদ করবেন এবং আমাদের দেশের প্রেক্ষাপটে উপযুক্ত করে তুলবেন। গত ৫-৬ বছর যাবৎ আমি নানা ধরণের সামাজিক গঠনভিত্তিক কাজের সাথে জড়িত। একটি ছোটখাট যুবসংগঠনের (ওয়ান ডিগ্রী ইনিশিয়েটিভ) সাথে তার জন্মলগ্ন থেকে কাজ করছি। এই সংগঠনে প্রায় ১৫০০ সেচ্ছাসেবী আছে যারা বিশ্বের বিভিন্ন প্রান্তর থেকে নিজ নিজ দেশের জন্য কাজ করে যাচ্ছে। বাংলাদেশেই এর জন্ম, তাই দেশেই ৫০০-এর অধিক ছেলেমেয়ে কাজ করছে। কেউ কেউ গ্রামীণ প্রকল্পের সাথে জড়িত, কেউ বস্তিতে গিয়ে পথশিশুদের পড়াচ্ছে, কেউ বা পরিবেশবান্ধব জীবিকা নিয়ে কাজ করছে। আমার সাথে আগামী-র যোগাযোগ ওয়ান ডিগ্রী ইনিশিয়েটিভের সুবাদেই। ১ যোগ ১ এ ২ হয়... এভাবেই খান একাডেমির সাথে আমাদের যাত্রা শুরু। 
কন্ট্রাক্ট ২০১০ সালের শেষের দিকে সাইন করা হলেও প্রকল্পের বাস্তবায়ন করতে করতে এই বছরের ফেব্রুয়ারী হয়ে গিয়েছে। এখন পুরোদমে কাজ চলছে! আগস্ট মাসের মধ্যেই ১০০০ ভিডিও বাংলায় অনুবাদ করতে হবে। কাজ শেষ করবার জন্য আমাদের প্রচুর অনুবাদক প্রয়োজন! এভাবেই বিশ্বে্র শ্রেনীকক্ষ এসে পরবে আমাদের দোরগোড়ায়।
একজন অনুবাদকের –
	ইংরেজি থেকে বাংলায় সাবলীলভাবে অনুবাদ করার যোগ্যতা থাকতে হবে (ইংরেজিতে লিখিত স্ক্রিপ্ট এবং ভিডিও থেকে)|
	বিজ্ঞান অথবা বাণিজ্য বিভাগ থেকে আসতে হবে এবং বাংলাদেশে পঠিত শিক্ষাক্রমে গণিতে পারদর্শী হতে হবে|
	নির্ভুল ও বিশুদ্ধভাবে জ্যামিতি, বীজগণিত, ক্যালকুলাস ও পরিসংখ্যান বুঝতে ও অনুবাদ করতে হবে|
	নির্ধারিত সময়ে কাজ শেষ করার মনভাব থাকতে হবে (যেমন, ৫ দিনে ১২টি স্ক্রিপ্ট, প্রতি স্ক্রিপ্টে ৬-১১ মিনিটের ভিডিও থাকবে)
	‘অভ্র’ সফ্টওয়্যারে টাইপের সক্ষমতা থাকতে হবে|
	বাসায় ও অফিসে কাজ করতে হবে (অফিসে সপ্তাহে ৩ দিনের কম)
	নিজের দল গঠন করতে হবে, তথ্য সংগ্রহ করে এবং অন্য সদস্যদের সাথে যোগাযোগ করে স্ক্রিপ্ট অনুবাদের কাজটি করতে হবে|
	একটি বড় দলে সবার সাথে একসাথে কাজ করতে হবে এবং দলের অন্য সদস্যদের সাথে যোগাযোগ রক্ষা করতে হবে|
যদি আপনি মনে করেন আপনি এমনই কোন প্রকল্পে অংশগ্রহণ করে নিজের যোগ্যতার প্রমান দিতে চান, তাহলে আজকেই ই-মেইলে পাঠিয়ে দিন – 
• আপনার নাম
•	ঠিকানা
•	যোগাযোগ (ফোন, ই-মেইল)
•	শিক্ষা প্রতিষ্ঠান
•	অভিজ্ঞতা (আবশ্যক নয়)
ই-মেইল করবার ঠিকানাঃ 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6b%61%2d%62%61%6e%67%6c%61%40%31%64%69%2e%6f%72%67%22%3e%6b%61%2d%62%61%6e%67%6c%61%40%31%64%69%2e%6f%72%67%3c%2f%61%3e%27%29%3b'))
স্বেচ্ছাসেবক হিসেবে আপনি পাচ্ছেন –
- খান একাডেমীর সুপারিশপত্র যেখানে প্রজেক্টে অংশগ্রহণের কথা উল্লেখ থাকবে|
- প্রতিটি অনুবাদকৃত ভিডিওর শেষে কৃ্তজ্ঞতায় নাম উল্লেখ থাকবে ( যেমন, আপনি যদি স্ক্রিপ্ট অনুবাদ করে থাকেন, তাহলে খান একাডেমীর নেটওয়ার্কে থাকা অনুবাদকৃ্ত ভিডিওতে অনুবাদক হিসেবে আপনার নাম উল্লেখ থাকবে)। 
- এ ছাড়া সাথে থাকছে বিভিন্ন বড় সংগঠনের সাথে কাজ করা, পরিবতনের ইচ্ছায় বাংলাদেশের জন্য এবং পক্ষে প্রতিনিধিত্ব করার সুযোগ।
বিস্তারিত জানতে যোগাযোগ করুনঃ ০১৭৩২৭০৮১০২
দেশের জন্য বড় কিছু করার ভিত্তি হিসেবে পাশে থাকার সুযোগ হাতছাড়া না করে আজই আমাদের দলে যোগ দিন... সময় ফুরিয়ে যাবার আগে!
----
সাবহানাজ রশীদ দিয়া
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%64%69%79%61%40%31%64%69%2e%6f%72%67%22%3e%64%69%79%61%40%31%64%69%2e%6f%72%67%3c%2f%61%3e%27%29%3b'))

