 সম্পর্ক 



   সম্পর্ক 
সম্পর্ক এবং দুঃসম্পর্কের মাঝামাঝি
অসংখ্য তলাবাড়ী পৌছে দিতে
অসংখ্য সিড়ি অলি গলি
কালো কালো রাজপথ।
পা ডুবে যাওয়া নরম অনুভূতিতে
অনড় কেউ কেউ
বুঝে যায় সহজে
নিজের বিরোধীতা করে
শান্তি কিনে কিনে ক্লান্তিতে ঘামে
অন্যত্র পৌছাতে দিক ভুল করে
পৃথিবীতে মানুষ অবিরত।
সবটুকু অটুট রেখে
কিছু দিতে চাওয়া
এ পাগলামি।
সারাবেলা ইচ্ছেমত প্রতিদ্বন্দ্বী
মনটার প্যাথোজ চুষে নিয়ে
ছায়াবৃত্তে ভেল্কি খেলায়।
এবং আনন্দে তৃপ্তিতে
বাক্সবন্দি উপগ্রহে
ধীমান জ্যোতিরেখা
প্রেম ও প্রেমহীনতার মাঝে
বিষদাঁত বের করে হাসে। 
নৈশী ।

