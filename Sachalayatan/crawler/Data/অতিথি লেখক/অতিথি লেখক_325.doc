অপ্রকাশিত গল্প



এসেছি নিজের কথা বলতে। আমরা মেয়েরা আজীবন বাবার কথা, ভাই বোন, স্বামী সন্তান,  সংসারের কথা বলি। নিজের যে দুটা কথা আছে তা আর বলা হয় না... কাওকেই না।
ছোটবেলা থেকেই শুরু করি।
আমার বয়স তখন মাত্র ৬। বাবার ব্যবসায়িক অংশীদার এর ভাগ্নে থাকত আমাদের বাসায়। আমার চেয়ে ৬/৭ বছরের বড় হবে। প্রায়ই খেলতাম একসাথে। একদিন সে আমি সহ আরো দুইতিনজনকে গল্প শোনানোর কথা বলে ঘরে নিয়ে গেল। শুয়ে শুয়ে কাথা গায়ে দিয়ে গল্প করতে করতে কাথার নীচ দিয়ে তার হাত পৌছে গেল আমার যৌনাঙ্গ এ। আমি কাওকে কিছু বলি নি।... বাবার সেই ব্যবসায়িক অংশীদার এর স্ত্রী একদিন মায়ের অবর্তমান এ আমাকে আর ঐ ছেলেকে একটা ঘরে আটকে রেখে চলে গেল। আমি বারান্দা দিয়ে চিৎকার করে ডাকছিলাম, কাঁদছিলাম। আন্টি না শোনার ভান করে রইলেন। যতটুকু মনে পড়ে ২০/৩০ মিনিট পড়ে দরজা খুলে দিয়েছিলেন তিনি। সবাই ভেবেছিল ভুল করে ঘটেছে এমন। বড় হয়ে বুঝেছি,  ওটা ভুল ছিল না।
বাবার ব্যবসাটাই এমন ছিল যে, ২/৩ জন কর্মচারী  থাকতই বাসায় রাতে।  তাদের দ্বারা যে কতবার হয়রানির শিকার হয়েছি তার 
হিসেব নেই।
মা এর দুই খালাত ভাই, জামাল কাজল। মা বাবা কখনো ভাবে নি আলাদা ঘুমাতে দিতে হবে। একসাথে বড় হয়েছি, বয়সে ৫/৭ বছরের বড়। ওরাও ছাড়ে নি সু্যোগটা।
তারপর এক খালাত ভাই। ২ বছরের বড় আমার চেয়ে। মামার বাড়িতে সব ভাইবোন, মামি, নানি... তার মধ্যেও অনেক রাতে ও আমার উপর চড়াও হল।
আমার অনেক প্রিয় বন্ধু, আমার ছোট চাচা। একদিন বুকে হাত ঢুকিয়ে বলল,  এটা কি?! তখন বড় হয়েছি, ক্ষেপ্তে শিখেছি। ও আর এগোতে পারে নি।
অনার্স প্রথম বর্ষ। আমার প্রথম প্রেম হাউজ টিউটরের সাথে। তখনো কোন কমিটমেন্ট হয় নি। দু'জনেই জানি, ভালবাসি। পড়া বাদ দিয়ে হাত ধরে একজন আরেকজনের দিকে তাকিয়ে থাকি! এত অল্পতে তার পোষালো না। সপ্তাহ না পেরোতেই বাকি চাহিদাগুলো খেয়েই ফেলতে চাইল। আমি মা কে বলে তাকে বের করে দিলাম। না। কি হয়েছে আমাদের তা বলি নি। তবে মা হয়ত বুঝেছিল।
আমার এক স্কুল বন্ধু ছিল। ওর বাসায় এত যেতাম যে ওটা আমার আরেকটা বাসার মতই ছিল। একদিন বন্ধু বাড়ি নেই, জানতাম না। আমি গেছি। বাসায় শুধু আছে বন্ধুর বাবা। আমার মোবাইল অফ করে দিলেন কোন ফাকে!... কিভাবে যে সেই বাসা থেকে বেড়িয়েছিলাম!!!
ছাত্র রাজনীতি করতাম। ইডেন এ ছাত্র ফ্রন্টের সহ সভাপতি পরে ভারপ্রাপ্ত সভাপতি ছিলাম। এজন্যে এটা বল্লাম যে, পদে কিছুই যায় আসে না। অনার্স ৪থ বর্ষে আমি তখন। আগের এতগুলো বাজে অভিজ্ঞতা আমাকে যখন একলা করে দিয়েছিল, যখন প্রতি রাতে আমি স্বপ্ন দেখতাম,  কেও না কেও আমাকে রেপ করছে তখন এই পার্টির সৎসংগে জীবন বদলে গিয়েছিল আমার। তো ভাল ভাবেই পার্টি করি কয়েক বছর তখন। কিন্ত পার্টি র নানান মতে দ্বিমত পোষন এবং আরো বহু কারনে আর পার্টি করব না, ভাবছি। পদত্যাগ এর চিঠি দিয়েছি। পার্টির এক লোক, নেতা নয়, কর্মী ও নয়, কিন্ত সবার শ্রদ্ধেয়।  অফিস ফাকা পেয়ে বুকে হাত দিয়ে চাপ দিয়ে বসলেন। যে পার্টি আমার মা বাপ হয়ে দাঁড়িয়েছিল, আমি ঘর ছেড়ে মেসে উঠে গিয়েছিলাম সেই পার্টি আমার অভিযোগ উড়িয়ে দিল। সেই মইনউদ্দীন এখনো আছে পার্টি অফিসে। আমার সাথে ইডেনে রাজনীতি করা মেয়েগুলো এখনো তার সাথে রাজনীতি করে যাচ্ছে। সে এখনো সবার শ্রদ্ধেয়।
এরপর এল চাকরীজীবন।  স্বনামধন্য  পারটেক্স ফার্নিচার লিমিটেড এ চাকরী নিলাম। সেখানকার এক কর্মচারী আমাকে লুকিয়ে আমার একটা ভিডিও করল। সব শোরুমে সবার মোবাইল এ সেই ভিডিও।  জানতে পারলাম,  অভিযোগ করলাম। লোকটা ছিল সামান্য লেকার পলিশার। কিন্ত জন্মেছিল তো পুরুষ হয়ে! তাই আমার অভিযোগ টিকলো না। উল্টো লোকটা অভিযোগ করল, আমাকে আমার কলিগ এর সাথে 'অড সিচুয়েশন' এ সে দেখে ফেলেছে। তাই আমি নিজেকে বাঁচাতে তার উপর এই অভিযোগ করেছি। আমার উপর তদন্ত ও হল।...  চাকরী ছাড়ি নি, করেছি।
কিন্ত  যখন এমন একজন সামান্য কর্মচারী এভাবে পার পেয়ে গেল, তখন শোরুমের হিসাবরক্ষক লোকটা তো আমায় যথেচ্ছ ব্যবহার্য ধরে নিলেন। 'তোমার জামায় দেখি চেইন লাগানো!' 'তোমার ফতুয়ার গলা এমন কেন?’ 'তোমার তো অখানে তিল আছে মনে হয়!’ তোমাকে আমার খুব সেক্সি লাগে'... একদিন নিজের কম্পিউটার এ ব্লুফিল্ম ছেড়ে আমাকে কাজের নাম করে ডাকলেন আর মনিটর এমন ভাবে রাখলেন যেন আমি দেখতে পাই!!!
যতদিন চাকরী করেছি নিজের জেদ আর এক পুরুষ সহকর্মীর বড় ভাই সুলভ সহযোগিতার কারনে করতে পেরেছি।
এক মহিলা সহকর্মী আমাকে কটাক্ষ করে বলেছিলেন, 'এগুলো তোমার সাথেই হয় কেন?!’ 
আমি দীর্ঘদিন চুপ থেকেছি। তাই আমার জীবনে এতবার এই আচর লেগেছে। যখন মুখ খুলেছি, কেও বিচার দেয় নি। আমাকেই কাঠগোড়ায় দাড় করিয়েছে।
এটাই আমাদের সমাজ। এখানে মেয়ে হয়ে ওঠার আগে থেকে একটা শিশু ধর্ষিত হয়। হাতা কাটা, পিঠখোলা জামা পড়া বা নাভি দেখিয়ে আকৃষ্ট করার ক্ষমতা হওয়ার অনেক আগে থেকেই তার শরীর লাঞ্চিত হতে থাকে। 
আমাদের ছেলেরা সন্ধ্যা হলে বাইরে বেরোয়। অন্ধকারে দল বেধে বসে থাকে একটা মেয়ে সে পথ দিয়ে গেলে বুকে পিছে হাত লাগাবে বলে। লোকাল বাস এ ইচ্ছে করে মহিলাদের দাড়ানোর জায়গায় দাড়ায়। ইচ্ছে করে নিজের যৌনাঙ্গ অন্য মেয়ের গায়ে ঘষে দেয়। মেলা বা এসব ভীড়ে এমন করে দাড়িয়ে থাকে যাতে মেয়েগুলো ঠেলাঠেলির মধ্যে যখন বের হবে ওদের সবখানে চাপ দিয়ে দেয়া যায়! তারপর নিজেদের আড্ডায় এসব পারফরমেন্স নিয়ে গল্পও হয় শুনেছি।
বাড়তে বাড়তে এরা যখন আর চোখের আড়াল হয়ে এসব করে না, মাত্রা টা এতই ছাড়িয়ে যায় যে সাথে স্বামী সন্তান থাকলেও,  দিনের আলো থাকলেও,  পুলিশ প্রহরা থাকলেও রক্ষা পাওয়া যায় না তখন প্রশ্ন আসে ’আসলেই কি এতটুকুও বদলেছে নারীর প্রতি পুরুষের দৃষ্টিভঙগী?!’ ’এই কি এই শতাব্দীর নারী স্বাধীনতা?’ কিন্ত প্রশ্ন করা অন্যায়। এতে তারা সেই পুরাতন নিয়মে আমাদেরই গালি দেয়। পুরুষ এ পুরুষ এ খুব এক জোট। সবাই মিলেই আমাদের খোসা ছাড়া কলা, খোলা মিষ্টি,  তেতুল বানিয়ে দেয়। আমাদের মাংসপিন্ড ঘোষনা করে নিজেদের কুকুর, নেকড়ে আখ্যা দিয়ে পৌরুষের গরবে ফুলে ওঠে!!! হায়রে পৌরুষ!!!
গুটিকয়েক পুরুষ বাদে সবাই একমত হয়, মেয়েদের মাঠে ঘাটে ঘরে সুযোগমত এভাবেই চেখে দেখতে হবে। আর কেও কিছু বল্লে, প্রতিবাদ করলে ধর্মের ঢাক পিটিয়ে তাকে পারলে পাথর ছুরে হত্যা করা হবে।
কিন্তু মেয়েরা?! তারা আত্মমর্যাদার এমন  কঠিন লড়াই এর দিনেও এক হতে পারে না। হিজাব সংক্রান্ত ধর্মীয় গোলকধাঁধায় ঘুরতে থাকে আর বিভক্ত হতে থাকে! 
কিছু প্রতিবাদের ঝড় ওঠে ঠিকই। কিন্ত তাতে লালায়িত পুরুষ শ্রেনীর মধ্যাংগুলিটির কিছুই আসে যায় না।
তবু পথ যাদের চলবার তারা চলবোই। অপেক্ষমান নোংরা হাতগুলোকে আমরা ভাঙতে শিখবই। আমাদের পোশাক হবে আমাদের পছন্দ যেমন। উৎসবে পার্বনে যথেচ্ছ বিচরন আমরা করবোই। মায়ের জাত, দূর্বল, নরম, কোমল, নদী কিংবা ফুলের পরিচয় থেকে বেরিয়ে মানুষের পরিচয় একদিন আদায় করে নেবই।
লেখক: দস্যি

