দিন বদলের চিড়িয়াখানা !



ঢাকা চিড়িয়াখানায় মাত্র তিন সপ্তাহের মধ্যে মারা গেছে ৫টি মুল্যবান প্রাণী। এত অল্প সময়ে এতগুলো দূর্লভ প্রানীর মৃত্যু নিয়ে নানা প্রশ্ন জনমনে। চিড়িয়াখানার চিড়িয়াদের ভাষ্যমতে, গর্জন নামের রয়েল বেঙ্গল টাইগার নাকি বার্ধক্যজনিত কারণে মারা গেছে। তাহলে অন্য চারটি প্রানীর মৃত্যুর কারণ কি? আর একসঙ্গে এই মহামুল্যবান প্রাণীগুলো মরছে কেন? প্রাণীগুলির প্রতি অবহেলা, অযত্ন, বিনা চিকিৎসা এবং অস্বাস্থ্যকর পরিবেশ? আসলে পশু মৃত্যুর ঘটনা নতুন না, চিড়িয়াখানা প্রতিষ্ঠার পর থেকে মাঝে মাঝেই ঘটে  এই ধরনের ঘটনা।
নতুন করে পশু কেনার জন্যই অযত্ন-অবহলোয় কৌশলে মেরে ফেলা হয় এই মুল্যবান প্রানীদের। নতুন সরকার ক্ষমতায় এলেই ক্ষমতাসীন দলের লোকজন এবং অসৎ কর্মকর্তা-কর্মচারীরা পরিকল্পিতভাবেই এই কাজটি করে। জামাত-বিএনপি সরকার ক্ষমতায় আসার পরপরই একসাথে কয়েকটি পশু মরেছিল। দিন বদলের সরকার আসার পর দিন বদলের যোদ্ধারাও একই খেলায় মেতেছে। টেন্ডারবাজী, চাঁদাবাজি আর দলখদারিত্বের পর এবার তারা শুরু করেছে পশুবাজী। দিন বদলের কি অভিনব কৌশল!
পশুরা তো আর কথা বলতে পারেনা তাই তাদের খাবারের টাকার বড় অংশ চলে যায় সেখানকার নরপশুদের পকেটে। ভিতরে গেলে দেখা যায় চিড়িয়াখানার নোংড়া ও অস্বাস্থ্যকর পরিবেশ। আর সবচেয়ে নোংড়া হল সেখানে কাজ করা মানুষ নামের পশুগুলো। মুসলিম প্রধান দেশ হওয়ার কারণে ঢাকা চিড়িয়াখানায় কোন  শুকর নেই তাই বুঝি দিনে দিনে এরা পরিণত হয় শুকরের বাচ্চায়। কিছুদিন আগে ছেলেকে নিয়ে গেলাম চিড়িয়াখানা দেখাতে। ঘুরতে ঘুরতে একসময় সেখানে কর্তব্যরত একজনকে জিজ্ঞাসা করলাম-ভাই উল্লুকের খাঁচাটা কোন দিকে। উনি হাত-চোখ কিছু না ঘুরিয়েই বললেন- ঐ দিকে। দিকটা কিছুই বুঝলাম না। এবার ব্যাঘ্রের মত গর্জন করে বললেন- আরে মিয়া কইলাম না ঐ দিকে।
আসলে ভাই আপনি তো হাত-চোখ কিছুই নাড়ছেন না, আমি বুঝবো কিভাবে ঐদিক টা কোন দিক?
আওে মিয়া আপনারে খাঁচা দেখানো আমার কাজ না, পারলে খুইজা লন। যান, ঝামেলা বাদ দিয়া ভাগেন। একেই বুঝি বলে ’ আপন বনে কুত্তা সিংহ।”
কি আর করা উনার দিকে আঙ্গুল দিয়ে ছেলেকে বললাম- বাবা এই দেখ উল্লুক।
কি আপনে আমারে উল্লুক কইলেন?
না মানে আপনে যে সিংহ, এটা আমার আগে জানা ছিলনা।
ঔ মিয়া বহুত ফাজলামো করতাছেন, আপনার কপালে কইলাম দুঃখ আছে।
দুঃখিত ভাই কিছু মনে করবেন না, আমি আপনার প্রতি অনেক কৃতজ্ঞ। কিছুটা হেঁটে গিয়ে উল্লুক দেখতে হত, আপনার কল্যানে সেটা এখানেই দেখতে পেলাম। ধন্যবাদ আপনাকে। 
রেনেসাঁ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%6a%70%62%64%40%79%61%68%6f%6f%2e%63%6f%6d%22%3e%72%6a%70%62%64%40%79%61%68%6f%6f%2e%63%6f%6d%3c%2f%61%3e%27%29%3b'))

