খোমাখাতা, এল ক্লাসিকো ও উইকিবাংলা বিষয়ক ব্লগর ব্লগর



১।
টার্ম ফাইনালের ঠিক দশ দিন আগে ডিসিশান নিলাম, নাহ, অনেক হয়েছে। ফেসবুকের নেশা আর নয়। অন্তত পরীক্ষার এই ক'টা দিন ফেসবুককে ছেড়ে থাকতে পারবো না? আলবৎ পারবো। তো, হুট করে তো আর এই নেশা ছাড়া যায় না। একটু একটূ করে নেশা কাটাতে হবে। Rome was not built in a day. ঠিক করলাম, প্রথম তিন দিন এক ঘণ্টা পর পর ফেসবুক চেক করবো। পরের তিন দিন দু'ঘণ্টা পর পর। এভাবে ধীরে ধীরে সময় ব্যবধানটা বাড়িয়ে ২৪ ঘণ্টায় নিতে হবে। আমার বন্ধুদের অনেকেই আছে, যারা দিনে একবার মাত্র খোমাখাতা চেক করে। ওরা পারলে আমি পারবো না কেন? তো প্রথম তিন দিন ভালোই চলছিলো। চার দিনের দিন ব্যাটা এল ক্লাসিকো এসে আমার প্রজেক্টের বারোটা বাজিয়ে দিল। বন্ধুদের প্রেডিকশন আর দরকষাকষিতে হোমপেজ ভর্তি হয়ে আছে। আমিই বা পিছিয়ে থাকি কেন? আমিও বিজ্ঞের মত একখানা প্রেডিকশন দিয়ে বসলাম।(বলা বাহুল্য, রেজাল্ট আমার প্রেডিকশনের ধারকাছ দিয়েও যায়নি।)  ফলস্বরূপ নোটিফিকেশনের ঝড় বয়ে গেলো ঐদিন খোমাখাতার বাম কোণে। অমুক likes your comment, তমুক commented on a status you commented এর তোড়ে গোল্লায় গেলো পড়াশোনা, মাটি হল 'ফেসবুক বর্জন প্রকল্প'এর প্রথম প্রচেষ্টা। ভাবতেসি, আরেকবার ট্রাই নিয়ে দেখবো নাকি। একবার না পারিলে দেখো শতবার।
২।
আমার মা বার্সিলোনা-রিয়েল মাদ্রিদ ভালো বোঝেন না।  বোঝেন মেসি আর রোনাল্ডোর খেলা। এল ক্লাসিকোর রাতে তাই আমরা তিন ভাই যখন গোগ্রাসে রিয়েলের 'রাজকীয় পরাজয়' উপভোগ করছিলাম, তখন তিনি শুধু খানিকটা চোখ গরম করে ভালো মেয়েটির মত ঘুমুতে চলে গেলেন। রাত জেগে খেলা দেখা নিয়ে নিত্যকার ঝাড়ি আর সেদিন দিলেন না। যাই হোক, পরদিন সকালবেলা আম্মু খুব আগ্রহ নিয়ে খেলার রেজাল্ট জানতে চাইলেন। বললাম, বার্সা ৫, রিয়েল ০। আম্মু মনে হয় বিশ্বাস করতে পারলেন না রেজাল্টটা। বললেন, "তোরা না বললি, সবচেয়ে ভালো দুইটা টিমের খেলা দেখতেছিস তোরা? তাহলে রেজাল্টের এই দশা কেনো?" আরো জিজ্ঞেস করলেন, "মেসি কয়টা গোল দিসে?" "একটাও না", এবারো আম্মুকে হতাশ করতে হল। আম্মু আবার মেসির বিরাট ভক্ত। মেসির খেলা দেখতে বসলে আমাদের মোটামুটি সাত খুন মাফ---এই অবস্থা। "তার মানে মেসি খেলে নাই গতকাল?" আম্মুকে আমরা বোঝাই, মেসি খেলসে, দুটো গোলে অ্যাসিস্টও করসে, জাস্ট নিজে কোন গোল দেয় নাই। আম্মু অবিশ্বাসের দ্‌ষ্টিতে আমাদের দিকে তাকান। বলেন, "এরপর থেকে আর এইসব আজেবাজে ক্লাসিকো দেখে ঘুমটা নষ্ট করিস না।" আমরাও আম্মুর কথায় সায় দিই। এ্যাট লিস্ট, যতদিন বার্সা ঠিক 'এই বার্সা'র মত খেলবে তদ্দিন 'এল ক্লাসিকো' দেখাটা অপশনাল। দেখলেও চলে (বার্সা সাপোর্ট করি না, কিন্তু ওদের খেলা দেখতে ভালই লাগে ), না দেখলেও কোন ক্ষতিব্‌দ্ধি হবে না। পরের দিন লাইভস্কোরে রেজাল্টটা জেনে নিলেই হল, বার্সা কয় গোলে জিতসে।
৩।
সেদিন খোমাখাতায় এমনিই ঘোরাঘুরি করছিলাম, হঠাৎই কি মনে করে (গৌতমদা'র রিসেন্ট একটা লেখার প্রভাব হয়তো)সাকিবের উইকি পাতাটা দেখে আসার খুব শখ জাগলো। দেখলাম। দেখে ভালো লাগলো। আরো ভালো লাগলো এই দেখে, বাংলাদেশ ক্রিকেট টিমের সবারই উইকিতে প্রোফাইল আছে। আমার প্রবল সন্দেহ ছিল জহুরুল ইসলাম অমি কিংবা সোহরাওয়ার্দী শুভ'র মত প্লেয়ার, যারা দলে নিয়মিত আসা-যাওয়ার মধ্যে থাকেন, তাদের উইকিতে প্রোফাইল আছে কি না। দেখে আশ্বস্ত হলাম। উইকিতে ঢুকবো, কিন্তু বাংলা উইকিটা চেক করবো না, এটা কি হয়? গেলাম সাকিবের বাংলা উইকি পেজে। সত্যি কথা বলি, গিয়ে খানিকটা লজ্জাই পেলাম। ইংরেজী উইকিতে যেখানে তার এতো সম্‌দ্ধ একটা প্রোফাইল আছে, সেখানে বাংলা উইকিতে তার দৈর্ঘ্য ইংরেজীরটার এক চতুর্থাংশও নয়। ভাবলাম, ইংরেজীভাষী নয় এমন কারো উইকি পাতা ঘুরে আসবো নাকি। স্যাম্পল হিসেবে ফ্রাঙ্ক রিবেরীর ইংরেজী ও ফ্রেঞ্চ উইকি পাতাটা ঘুরে এলাম। ফ্রেঞ্চ পাতার কলেবর ইংরেজীরটার সমান না হলেও চিন চতুর্থাংশ তো হবেই। বেচারা সাকিব। নিজের মাত্‌ভাষাতেই ওর কোন সম্‌দ্ধ প্রোফাইল নেই। এনিওয়ে, আমি ব্যক্তিগতভাবে চেষ্টা করবো, টার্ম ফাইনালের পর এ্যাট লিস্ট বাংলাদেশের ক্রিকেটারদের উইকি প্রোফাইল সম্‌দ্ধ করার। আপনাদের সাহায্য পাবো নিশ্চয়ই। আর আপনারাও একটা কিছু টার্গেট করে ফেলুন এর মাঝে।
লিঙ্কঃ
১।সাকিব-আল-হাসান
২।Shakib Al Hasan
৩।জহুরুল ইসলাম অমি
৪।সোহরাওয়ার্দী শুভ
৫।ফ্রাঙ্ক রিবেরী (ইংরেজী উইকি)
৬।ফ্রাঙ্ক রিবেরী (ফ্রেঞ্চ উইকি)
   ---আশফাক আহমেদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%73%68%66%61%71%5f%70%6f%6c%69%74%40%79%61%68%6f%6f%2e%63%6f%6d%22%3e%61%73%68%66%61%71%5f%70%6f%6c%69%74%40%79%61%68%6f%6f%2e%63%6f%6d%3c%2f%61%3e%27%29%3b'))

