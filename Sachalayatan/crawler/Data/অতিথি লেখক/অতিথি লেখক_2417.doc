বাঘ মামাদের গপ্পো



--------- দেবাশিস মুখার্জি ---------
[db.mukherjee.blog@gmail.com]
আমাদের দেশের খুব কম মানুষই আছেন যারা ছোটবেলায় বাঘমামার গল্প শুনেন নি।শুধু আমাদের দেশ কিংবা এই ভারতীয় উপমহাদেশ না, মায়ানমার, মালয়েশিয়া থেকে ইন্দোনেশিয়া, কম্বোডিয়া, লাওস, ভিয়েতনাম, চীন, রাশিয়া এমন কি পারস্যের শিশুরাও বাঘের নানারকম গল্প শুনে বড় হয়েছে।কারণ বাঘের বিচরণ ছিল এই বিশাল সীমানা নিয়েই।গল্পগুলোতে বাঘকে সাধারণত বাঘমামা বলেই অভিহিত করা হয়।আর অদূর ভবিষ্যতে এই বাঘদের বিচরণ শুধু গল্পের বোকা বাঘমামা হয়ে থাকার সম্ভাবনা দেখা দিচ্ছে।কারণ এদের অনেক প্রজাতি বিলুপ্ত এবং বাকিরাও হুমকির সম্মুখীন।
বাঘ (Panthera tigris) বড় বিড়াল পরিবারের অন্তর্ভুক্ত একটি স্তন্যপায়ী প্রাণী। Panthera গোত্রের অন্তর্ভুক্ত বড় বিড়ালের মধ্যে এটি একটি। এটি Felidae পরিবারের অন্তর্ভুক্ত সবচেয়ে বড় প্রাণী। বাঘ ভারতের জাতীয় প্রাণী| আর বাঘের অন্যতম সেরা প্রজাতি রয়েল বেঙ্গল টাইগার (Panthera tigris tigris)হল বাংলাদেশের জাতীয় প্রাণী।TV Channel 'Animal Planet' এর সমীক্ষা অনুযায়ী বাঘ বিশ্বের সবচেয়ে জনপ্রিয় প্রাণী।

বঘের বিভিন্ন প্রজাতির মাঝে উল্লেখযোগ্য হল:
১। বাংলার বাঘ (P. tigris tigris)
বাংলাদেশের জাতীয় প্রাণী এই বাঘ প্রজাতি হুমকির সম্মুখীন।বর্তমানে এদের সংখ্যা ২,৫০০ এরও কম।এর মাঝে ভারতে ১,১৬৫-১,৬৫৭, বাংলাদেশে ২০০-৪১৯(মূলত সুন্দরবন), নেপালে ১০০-১৯৪ এবং ভূটানে ৬৭-৮১ টি আছে বলে ধারণা করা হচ্ছে।তবে মায়ানমার এবং দক্ষিণ তিব্বতেও কিছু আছে বলে মনে করা হয়।প্রথাগতভাবে মনে করা হয়, সাইবেরীয় বাঘের পর বেঙ্গল টাইগার দ্বিতীয় বৃহত্তম উপপ্রজাতি। 

রয়েল বেঙ্গল টাইগার

সাদা রয়েল বেঙ্গল টাইগার
২। ইন্দোচীনা বাঘ (P. tigris corbetti)
হুমকির সম্মুখীন ইন্দোচীন বাঘ দক্ষিণ পুর্ব এশিয়ার কম্বোডিয়া, লাওস, মায়ানমার, থাইল্যান্ড ও ভিয়েতনামে পাওয়া যায়।চীনের দক্ষিণে অংশে এদের বিচরণ ছিল।মালয়েশিয়ার বাঘও এই গোত্রভূক্ত ছিল।পরে মালয় বাঘ নামক নতুন শ্রেণীতে অন্তর্ভূক্ত করা হয়েছে।এ জাতের বাঘ সাধারণত বেঙ্গল টাইগার থেকে ছোট হয়।

ইন্দোচীনা বাঘ
৩। মালয় বাঘ (P. tigris jacksoni)
পূর্বের মালয়েশিয়ার ইন্দোচীনা বাঘই আজকের মালয় বাঘ।বাঘদের সর্বশেষ শ্রেণীকরণে এদেরকে আলাদা করা হয়েছে। মালয়েশিয়ার অরণ্যে এদের সংখ্যা ৬০০-৮০০।থাইল্যান্ডেও কিছু রয়েছে।এটি মালয়েশিয়ার জাতীয় প্রতীক।এরা আকারে বাংলার বাঘের চাইতে ছোট।

মালয় বাঘ
৪। সুমাত্রার বাঘ (P. tigris sumatrae)
এদের বিচরণ ক্ষেত্র শুধুমাত্র মালয়েশিয়ার সুমাত্রা দ্বীপ।এরা বিলুপ্তপ্রায়।এরা আকারে সবচেয়ে ছোট প্রজাতির বাঘ।

সুমাত্রার বাঘ
৫। সাইবেরিয়ার বাঘ (P. tigris altaica)
হুমকীর সম্মুখীন বাঘের এই প্রজাতির বিচরণ পূর্ব ও মধ্য এশিয়া এবং রাশিয়া। প্রাচীন কালে সুদূর আলস্কাতেও এদের দেখা মিলত।এরা সবচেয়ে বড় জীবন্ত প্রজাতির বাঘ।এরা দেখতে প্রায় কাস্পিয়ান বাঘের মতই।

সাইবেরিয়ান বাঘ ও বাঘের বাচ্চা
৬। দক্ষিণ চীনা বাঘ (P. tigris amoyensis)
এটি বিপন্ন প্রজাতির বাঘ।এদের বর্তমান বিচরণ শুধুমাত্র চীনের দক্ষিণ-পুর্বের কিছু বন।এরা আকারে খুবই ছোট।এরা বিলুপ্ত বলে ধারণা করলে ২০০৭ এ এদের দেখা পাওয়া যায়।

দক্ষিণ চীনা বাঘ
এছাড়া বালির বাঘ (P. tigris balica), জাভার বাঘ (P. tigris sondaica) ও কাস্পিয়ান বাঘ বিলুপ্ত হয়ে গেছে।বালি বাঘের বিচরণ ছিল ইন্দোনেশিয়ার বালি দ্বীপে। জাভা বাঘের বিচরণ ছিল ইন্দোনেশিয়ার জাভা দ্বীপে।কাস্পিয়ান বাঘ সাইবেরিয়ান বাঘেরই পশ্চিমাঞ্চলীয় জাত এবং বিচরণ করত পারস্য, ইরাক, মঙ্গোলিয়া থেকে ককেশাস অঞ্চল পর্যন্ত।
রয়েল বেঙ্গল টাইগারের কিছু নমুনা:

Curious বাঘ!!

রাজা রাজার মতই!

রাজার সাথে রাজপুত্র!!
সুন্দরবনের রয়েল বেঙ্গল টাইগার:

জল খেতে নদীতে নামছে

সুন্দরবনের খালে আরেকটি বাঘ

গরমে অতিষ্ঠ বাঘের জলকেলি
তথ্যসূত্র: উইকিপিডিয়া
চিত্রসূত্র: গুগল ইমেজ এবং উইকিপিডিয়া

