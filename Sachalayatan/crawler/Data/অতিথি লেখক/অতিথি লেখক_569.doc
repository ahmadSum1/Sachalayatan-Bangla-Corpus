দৃষ্টি প্রতিবন্ধী ব্যক্তিদের জীবনে তথ্য ও প্রযুক্তির সুবিধা



তথ্য ও যোগাযোগ প্রযুক্তি দৃষ্টি প্রতিবন্ধী ব্যক্তিদের ক্ষমতায়নে গুরুত্বপূর্ণ ভূমিকা পালন করতে পারে। তথ্য ও যোগাযোগ প্রযুক্তির মত নতুন নতুন দ্বার উন্মোচন হবার ফলে একদিকে যেমন দৃষ্টি প্রতিবন্ধী মানুষকে তা স্বনির্ভর করেছে অন্যদিকে সামাজিক, অর্থনৈতিক ও সাংস্কৃতিক কর্মকান্ডে অংশগ্রহণের সুযোগ করে দিয়েছে। উন্নত কিংবা উন্নয়নশীল দেশগুলোতে দৃষ্টিমান ও দৃষ্টি প্রতিবন্ধী মানুষের মধ্যে যে ব্যবধান ছিল, প্রযুক্তিই পেরেছে সেই ব্যবধানটুকু কমিয়ে আনতে। আমরা প্রথমে জানার চেষ্টা করি তথ্য ও যোগাযোগ প্রযুক্তি নিয়ে বিশ্বে কি কি ধরণের কাজ হচ্ছে। খুব বেশি দূরে যাব না, আমরা যদি আমাদের এই এশিয়া মহাদেশের তাকাই তাহলেই দেখতে পাব ভারত ও প্রশান্ত মহাসাগরীয় দেশ সমূহে প্রতিবন্ধী ব্যক্তিবর্গের জন্য তথ্য ও যোগাযোগ প্রযুক্তি বিষয়ক নির্দিষ্ট গাইড লাইন রয়েছে। এমনকি আমাদের পার্শ্ববর্তী দেশ পাকিস্থানে রয়েছে প্রতিবন্ধী ব্যক্তিদের জন্যআইসিটি স্ট্যান্ডার্ডগাইডলাইনএবংপ্রতিবন্ধী মানুষের জন্য যেন্যাশনাল পলিসি ২০০২আছে তাতেও তথ্য ও যোগাযোগ প্রযুক্তিতে প্রতিবন্ধী মানুষের প্রবেশগম্যতা নিয়ে সুনির্দিষ্ট নির্দেশনা আছে। তাছাড়াও হংকং ও চায়নায় রয়েছে “২০০৪ ডিজিটাল ২১ স্ট্র্যাটেজী”এবং“পলিসি অন ব্রিজিং দ্যা ডিজিটালডিভাইড”।এইএশিয়া মহাদেশে ১১টি দেশের সরকার ইশারা ভাষা এবং ১০টি দেশের সরকার ফিঙ্গার ব্রেইলকে যোগাযোগের জন্য অন্যতম আদর্শ রূপ হিসেবে ব্যবহার করে। জাপান ও থাইল্যান্ডে দৃষ্টি ও শ্রবণপ্রতিবন্ধী ব্যক্তিদের জন্য আদর্শ টেকটাইল সাইনল্যাঙ্গুয়েজ ব্যবহার করা হয়। অষ্ট্রেলিয়াতে যোগাযোগের জন্য অডিও রেকর্ডিং-কে আদর্শ রূপ হিসেবে ব্যবহার করা হয়। পনেরটি দেশে সাইন ল্যাঙ্গুয়েজ ইন্টারপ্রেটার্স, ব্রেইল ট্রান্সস্ক্রাইবাকর্স, ফিঙ্গার ব্রেইল ইন্টারপ্রেটার্স এবং হিউম্যান রিডারস-কে যোগাযোগের মাধ্যম হিসেবে ব্যবহার করা হয়।
আমাদের দেশে দৃষ্টি প্রতিবন্ধী ব্যক্তিদের তথ্য ও যোগাযোগ প্রযুক্তির ইতিহাসের দিকে যদি তাকাই,তাহলে আমরা দেখতে পাই ১৯৭৩-১৯৭৪ খ্রীং দিকে ন্যাশনাল ফেডারেশান ফর দ্যা ব্লাইন্ডনামে একটি বেসরকারী প্রতিষ্ঠান দৃষ্টি প্রতিবন্ধী ব্যক্তিদের ম্যানুয়াল টাইপ রাইটারচালনা প্রশিক্ষণ দিতো।১৯৯৮সালে হেলেন কিলার ইন্টারন্যাশনালনামে একটি আন্তর্জাতিক বেসরকারী প্রতিষ্ঠান প্রথমবারের মত দৃষ্টি প্রতিবন্ধী ব্যক্তিদের জন্য সাত দিনের একটি কম্পিউটার কীবোর্ড ওরিয়েন্টেশন-এর আয়োজন করে। ঐ একই বছরের মাঝামাঝি সময়েনরয়েজিয়ান অ্যাসোসিয়েশন ফর দ্যা ব্লাইন্ড এন্ড পারশিয়াল সাইটেটনামে একটি আন্তর্জাতিক সংস্থা প্রথমবারের মতকম্পিউটার প্রশিক্ষণের এর আয়োজন করে। এরপর বাংলাদেশের দৃষ্টি প্রতিবন্ধী ব্যক্তিদের আর পিছনে ফিরে তাকাতে হয় নি। ২০০০ সালের পরে বিভিন্ন সময় বিভিন্ন বেসরকারী প্রতিষ্ঠান দৃষ্টি প্রতিবন্ধী ব্যক্তিদের জন্য দীর্ঘ মেয়াদীকম্পিউটার প্রশিক্ষণের আয়োজন করে। সেই সব প্রতিষ্ঠান থেকে প্রশিক্ষণ নিয়ে অনেক দৃষ্টি প্রতিবন্ধী মানুষ সরকারী, বেসরকারী ও আন্তর্জাতিক সংস্থায় দক্ষতার সাথে চাকরী করছে। সেই প্রথম থেকে ২০১০ খ্রীং পর্যন্ত দৃষ্টি প্রতিবন্দী মানুষ কেবল মাত্র ইংরেজীতে কাজ করতে পারতো। কারণ বাংলায় কাজ করার জন্য উপযোগী বাংলা টেক্সট টু স্পীচ সফটওয়্যার পর্যাপ্ত ছিল না। ২০০৯ সালে ব্র্যাক বিশ্ববিদ্যালয়ের কম্পিউটার বিজ্ঞান বিভাগের সিআরবিএলপি এর উদ্যোগে “কথা”নামে একটি টিটিএস তৈরি করা হয়। কিন্তু এটা প্রাথমিক পর্যায়ের সফটওয়্যার হওয়ায় তা দৃষ্টি প্রতিবন্ধী ব্যক্তিদের চাহিদা সম্পূর্ণরূপে পূরণ করতে পারেনি। এর পরিপ্রেক্ষিতে ২০১০ সালে বাংলাদেশ ভিস্যুয়েলী ইম্পেয়ার্ড পিপলস সোসাইটি (ভিপস) একটি উপযোগী টেক্সট টু স্পীচ সফটওয়্যার এর খোঁজে উপযোগী প্রতিষ্ঠানের সন্ধান শুরু করে। ২০১১ সালেবিজ্ঞানও প্রযুক্তি মন্ত্রনালয়ের আর্থিক সহযোগীতায় শাহাজালাল বিক্ঞান ও প্রযুক্তি বিশ্ববিদ্যালয়ের কম্পিউটার বিজ্ঞান ও প্রকৌশল বিভাগ এবংবাংলাদেশ ভিস্যুয়েলী ইম্পেয়ার্ড পিপলস সোসাইটি (ভিপস) যৌথভাবে ডঃ  মুহম্মদ জাফর ইকবাল এর নেতৃত্বে (অধ্যাপক) ও রুহুল আমিন সজিব (সহযোগী অধ্যাপক) এর তত্তাবধায়নে দৃষ্টি প্রতিবন্ধী ব্যক্তিদের জন্য “মঙ্গলদ্বীপ” নামে একটি স্ক্রিন রিডার সফটওয়্যারএবং সুবচন নামে একটি টেক্সট টু স্পীচ সফটওয়্যার তৈরীর লক্ষ্যে রিছার্চ এর কাজ  শুরু হয়।২০১২ সালে ৬ই অক্টোবর বাংলাদেশে প্রথমবারের মতবাংলায় বাইল্যাঙ্গুয়াল স্ক্রিন রিডার সফটওয়্যার“মঙ্গলদ্বীপ”এর উদ্ভোধন করা হয়।সফটওয়্যারটি দিয়ে বাংলা ও ইংরেজী উভয়ে ভাষাতে কাজ করা যায়। কিনতু সফটওয়্যারটি শুধু মাত্র রিছার্চ প্রজেক্ট হবার কারণে তা ব্যবহার উপোযুগী করে গড়ে তোলার প্রয়োজন দেখা দেয়। বর্তমানে টিম ইন্জিন লিমিটেড নামে একটি কম্পানী বাংলা টেক্সট টু স্পিচ তৈরীর কাজ শুরু করে। এছাড়াও বাংলা বিজয় কীবোর্ড এর উদ্ভাবক মোস্তফা জব্বর ২০০৭ সালে “বিজয়ব্রেইল” নামে একটি টেক্সট টু ব্রেইল সফটওয়্যার তৈরী করেন। ড্যাফোডিল বিশ্ববিদ্যালয়ের কম্পিউটার বিজ্ঞান এর বিভাগীয় প্রধান ডঃ আক্তারুজ্জামান ২০১১ সালে “বাংলা ব্রেইল ট্রান্সলেটর” নামে আরেকটি টেক্সট টু ব্রেইল সফটওয়্যার তৈরী করেন। একই বছরে আমেরিকান ইন্টারন্যাশনাল ইউনিভার্সিটি অফ বাংলাদেশ এর কম্পিউটার বিজ্ঞান ও প্রকৌশল বিভাগের একদল তরুণ “থার্ড আই” নামক একটি মোবাইল সফটওয়্যার দৃষ্টিপ্রতিবন্ধী মানুষের জন্য তৈরী করেন। দৃষ্টি প্রতিবন্ধী ব্যক্তিদেরব্রেইল সহজলভ্যকরনেতথ্য ও যোগাযোগ প্রযুত্তি ক্ষেত্রে সবচেয়ে গুরুত্বপূর্ণ যে কাজটি হয়েছে সেটা হল ডঃ মুহম্মদ জাফর ইকবাল স্যার নিজ উদোগে দৃষি প্রতিবন্ধী মানুষের জন্য ডট ম্যাট্রিক্স প্রিন্টারকে রুপান্তর করেছে ব্রেইল প্রিন্টারএ। তথ্য ও যোগাযোগ প্রযুত্তিতে দৃষ্টি প্রতিবন্ধী মানুষেরউপোযুগী সফটওয়্যার কিংবা উপোযুগী উপকরণ আবিষ্কারের বা তৈরীর কাজ থেমে নেই। একদিকে যেমন  শাহাজালাল বিক্ঞান ও প্রযুক্তি বিশ্ববিদ্যালয়েরএকজন ছাত্র দৃষ্টি প্রতিবন্ধী মানুষের সহজ ও নিরাপদ চলাচলের জন্য উপকরণ তৈরী করেছে অন্যদিকে টিম ইন্জিন লিমিটেড তৈরী করছে বাংলা ওসিআর সফটওয়্যার। এখন দৃষ্টি প্রতিবন্ধী মানুষ খুব সহজে্ বাংলা বই স্কান করে পড়তে পারবে। শুধু তাই নয় দৃষ্টি প্রতিবন্ধী মানুষকে সমাজের মূলস্রোতধারায় একভূত করার লক্ষ্যে টিম ইন্জিন লিমিটেড তৈরী করছে কিছু যুগান্তকারী সফটওয়্যার। তারমধ্যে যেমন রয়েছে আইপি ফোন এবং পিএবিএক্স রিডার, মোবা্ইল স্কিন রিডার, টাকা চিহ্নীত করণ সফটওয়্যার প্রভৃতি। দৃষ্টি প্রতিবন্ধী শিশুদের জন্য তৈরী করছে ডেজি ফর্মেটে বিভিন্ন অডিও বই। এখন অনেক সভা-সেমিনারে ওয়েব অ্যাক্সেসিবিলিটির কথা বলা হচ্ছে। এসব কিছুই করা হচ্ছে দৃষ্টিপ্রতিবন্ধী মানুষের তথ্য ও যোগাযোগ প্রযুক্তিতে তাদের প্রবেশাধীকার নিশ্চিত করার লক্ষ্যে। তবুও দৃষ্টিপ্রতিবন্ধী মানুষ এর সুফলটুকু পাচ্ছে না। আর না পাওয়ার পিছনের কারণগুলো এই রকম যে-এদেশের সফটওয়্যার ডেভেলপারও মেকানিক্যাল ইঞ্জিনিয়ারদের দৃষ্টিপ্রতিবন্ধী ব্যক্তিদের অ্যাক্সেসিবিলিটি সম্পর্কে তেমন কোন ধারণা নেই। এদেশের মানুষের দৃষ্টিপ্রতিবন্ধী ব্যক্তিদের আইটি চাহিদা সম্পর্কে তেমন কোন ধারণা নেই। প্রযুক্তিগত উন্নয়নে অর্থের স্বল্পতা একটা বড় ধরণের বাঁধা। তাছাড়া দৃষ্টিপ্রতিবন্ধী ব্যক্তিদের উপযোগী যন্ত্রপাতির দাম অনেক বেশি। সরকারী আইটি প্রশিক্ষণ কেন্দ্রগুলোতে দৃষ্টিপ্রতিবন্ধী ব্যক্তিদের প্রশিক্ষনের কোন ব্যবস্থা নেই। এছাড়াও সরকারী প্রশিক্ষনকেন্দ্রগুলোতে দৃষ্টিপ্রতিবন্ধী ব্যক্তিদের প্রশিক্ষণ দেওয়ার মত প্রশিক্ষিত কোন ট্রেইনার নেই। প্রশাসনিক কর্মকর্তাদের দৃষ্টিপ্রতিবন্ধী ব্যক্তিদের উপযোগী আইসিটি বিষয়ক ধারণা নেই। আমাদের দেশে ওয়েব অ্যাক্সেসিবিলিটি কোন গাইডলাইন নেই। এসকল বাঁধার কারণে এদেশের দৃষ্টিপ্রতিবন্ধী মানুষ তথ্যপ্রযুক্তির সুফল পাচ্ছেনা।
বাংলাদেশ ২০০৮খ্রী প্রতিবন্ধী ব্যক্তিদের অধিকার বিষয়ক যে আন্তর্জাতিক সনদ আছে তাতে সাক্ষর ও অনুসাক্ষর করে। তাতে ৯ এবং ২১ নং ধারা তথ্যপ্রযুক্তি ও উপযোগী প্রযুক্তি সহজলভ্যতা বিষয়ক সুনির্দিষ্ট নির্দেশনা আছে। আমরা আশা করি দৃষ্টি প্রতিবন্ধী ব্যক্তিদের তথ্য প্রযুক্তি ক্ষেত্রে এসকল বাঁধা দুর হয়ে তার সুফল আমরা পাব। আমরা আরও আশা করি টিম ইন্জিন লিমিটেডের মত অন্যান্য প্রা্ইভেট কম্পানী ওআইটি ফার্মগুলো তাদের বন্ধুত্বের হাত বাড়িয়ে দিবে দৃষ্টি প্রতিবন্ধী ব্যক্তিদের প্রযুক্তি উন্নয়নে।
এ এস এম আশিকুর রহমান অমিত
ডিজেবিলিটি একটিবিষ্ট

ছবি: 


 



