চুম্বন




(১)
সূর্যের সিঁড়িতে দাঁড়িয়ে বালিকা
ঠোঁটের আঁচড়ের দাগ মুছে ফেলে লিপস্টিকের ছোঁয়ায়,
এমন ই সে -
চুম্বনের আনুপাতিকতায় দ্রবীভূত হয় না হৃদয়;
চন্দ্রের গর্ভে শরীর লুকিয়ে
তাকিয়ে থাকে জলের শরীরে,  
বিচ্ছিন্ন দেহের ক্লান্তি জড়িয়ে... 
(২)
আমাদের নৈমিত্তিক ব্যাবহার্য জিনিসের আড়ালে
লুকিয়ে থাকে পাপ।
সবুজ অন্ধকারের গা বেয়ে নেমে আসে সাপ
লিকলিকে শরীর আলিঙ্গনে জড়ায়
চুম্বনের শীতলতায় শুষে নেয় চঞ্চলতা ;
জোড়া ঠোঁটের সান্নিধ্যে বেড়ে উঠে আবিশ্বাস
পৈাণঃপৈাণিক ব্যাতিচারে ছড়িয়ে যায়।
আপসৃয়মান আলিঙ্গনের দূরত্ব বড়ো অসহ্য...।
সোডিয়াম আলোয় ঝকঝকে আকাশ
ঠোঁটের মাঝে দস্তার প্রলেপ
আবার শুরু নতুন জীবন।
(৩)
কালো জামদানীর খোলসে নীলাভ শরীরের আলোড়ন
রিকশার টুং টাং শব্দের বেজে যাওয়া অবিরাম,
চৈতালি হাওয়ার বয়ে যাওয়া, একটানা – একঘেয়ে,  
নিস্তরঙ্গ দীঘির জলে ছিপ ফেলে অপেক্ষমান
                      আদিম শিকারি। 
----আন্দালিব পান্থ

