আর ঘুমাইয়েন না রাত এখন দুইটা তিরিশ মিনিট



সারা মাস চিৎকার কইরা ঘুমের বারোটা বাজাইছে, আর এখন আইছে টাকা লইতে। টাকা না দিতে চক দিয়া দরজার ওপরে ক্রস দিতাছে আর পিছনের একজন ছোট্ট একটা কাগজে টুইকা রাখছে বাসার নম্বর। খোদাই জানে এই লিষ্টি দিয়া হালখাতা করবো নাকি দেনার দায়ে রাস্তায় ধইরা রগ কাটবো? 
রোজার মাস এলেই পাশের মাদ্রাসার ছাত্ররা মাঝ রাত থেকে শুরু করে দল বেঁধে যন্ত্রণা সং গীত (বানান ঠিক আছে)। উদ্দেশ্য একটাই রোজাদারদের ঘুম ভাঙ্গানো। সেই সাথে শুরু করে আশেপাশের সব মসজিদ থেকে মাইক দিয়ে ডাকাডাকি- আর ঘুমাইয়েন না রাত এখন দুইটা তিরিশ মিনিট, ঘুমাইয়েন না রাত এখন তিনটা-----। চলতে থাকে এই আওয়াজ ভোর ছয়টা পর্যন্ত। সারাদিন রোজা রেখে ক্লান্ত মানুষ একটু শান্তিতে ঘুমাতে পারেনা এদের জন্য।
প্রযুক্তির এখন অনেক উন্নতি  হয়েছে। হাতে হাতে এখন মোবাইল ফোন। সব মোবাইল ফোনেই আছে ঘড়ি আর এলার্ম সিষ্টেম। রোজাদাররা তাদের ইচ্ছেমত উঠবে। মাঝ রাত থেকে সব মানুষের ঘুম ভাঙ্গানোর কোন দরকার আছে বলে মনে হয়না। যদি চেহরীর শেষ সময় ভোর সাড়ে পাঁচটা হয় তবে মাঝ রাত থেকে কেন এই ডাকাডাকি ? চেহরি খেতে তো দুই বা আড়াই ঘন্টা লাগেনা। এর মাঝে অন্য কোন কারণ আছে নাকি? তাদের হয়ত কাজ কম দিনে ইচ্ছেমত ঘুমাতে পারে কিন্তু ঢাকা শহরের সব লোক তো আর তাদের মত না।  আর আমার কোলের বাচ্চা তো রোজা রাখবে না, তাহলে চিৎকার করে কেন তার ঘুম ভাঙ্গানো হচ্ছে? 
রেনেসাঁ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%6a%70%62%64%40%79%61%68%6f%6f%2e%63%6f%6d%22%3e%72%6a%70%62%64%40%79%61%68%6f%6f%2e%63%6f%6d%3c%2f%61%3e%27%29%3b'))

