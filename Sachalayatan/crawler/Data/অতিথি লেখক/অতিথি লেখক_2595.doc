প্রাইমারি স্কুলের দিনগুলিতে প্রেম



আমি প্রথম প্রেমে পড়ি ক্লাস ফাইভ এ, বলতে গেলে প্রেমে পরার অধিকার অরজন করি। ক্লাস ফোরে থাকতে আমাকে কেউ চিনতো না, ক্লাস টু তে ও চিনার কোন কারণ ছিলনা যদি না আমার রোল নাম্বার ৫ হতো। হেকিম স্যার যখন রোল নাম্বার ১ কে আমি ক্লাস ক্লাস ফাইভ এর পড়া পারবো কিনা জিজ্ঞাসা করছিলেন আমার তখন একটু রাগ হয়েছিল কারণ ক্লাসে হাস্না হেনা ছিল। হাস্না হেনা কে আমি ভালবাসতাম। সে একটু শ্যামলা গোছের ছিল, একটু নাদুস নুদুস কিন্তু তার মধ্যে আমি সেই ছোটবেলাতেই এক আশ্চয কমনীয়তা পেতাম যা আমার ভাগ অঙ্ক করার বিরক্তি ভুলিয়ে দিত। আমার এই গোপন প্রেম আমি প্রকাশ করতে পারিনি কারণ এই কথা জানাজানি হলে বাড়িতে মার একটাও মাটিতে পড়বেনা আর বকা একটাও বাতাসে উড়বেনা। আমি তখন কিভাবে কম বয়সি ছেলে মেয়েরা একে অন্যকে প্রেমের প্রস্তাব দিতে পারে সেইসব নিয়ে অনেক চিন্তা ভাবনে করেছিলাম। 
আমার উরবর মস্তিস্ক যে কয়টি ভাবনা কে অবতরণ করাতে পেরেছিল তার একটি হচ্ছে নোটিশ বোরড সিস্টেম। প্রতি গ্রামে একটা নোটিশ বোরড থাকবে যাতে একটা নিরদিষ্ট বয়সের ছেলে মেয়েরা তার পছন্দের মানুষের নাম লিখে যেতে পারবে, যার নাম লেখা আছে সে দেখে সরাসরি প্রস্তাব দিয়ে দিলেই হলো। বড়রা কেন যে এই ব্যাপারে আগে ব্যবস্থা নেয়নি সেই জন্য তাদের উপর আমার কিঞ্চিত রাগ ও ছিল। আমাদের গ্রামে তখন প্রেম কে প্রেম বল হতনা, বলা হত 'লাইন করা'। তো লাইন করার জন্য আমি কোন উপায় না পেয়ে আমি আমাদের ক্লাসের সবচে ডেঞ্জারাস ছেলে সারওয়ার কে ধরলাম। সারওয়ার তখন আমাদের হিরো, সে ম্যাচবাক্সে সাপের বাচ্চা নিয়ে ঘুরে, হান্ড্রেড খেলায় ওস্তাদ, দাইড়া (দাড়িয়াবান্ধা) খেলায় তারে ছোয়া যায়না। 
সারওয়ার সব শুনে বললো, তাবিজের দাম ৩ টাকা।
'কিয়ের তাবিজ?'
'এই তাবিজ পড়লে ছেড়ি মঙ্গলবার রাইতে ঘর ছাইড়া তগো বাইত আইয়া পড়ব'।
আমি বিরাট বিরক্ত হলাম। বাড়িতে হাস্না হেনা কে এনে আমি কি করব? আমি লাইন করতে চাই, তার সাথে কথা বলতে চাই, বিয়া ত করতে চাইনা। আমি বললাম হাস্নার সাথে লাইন করতে চাই, যাতে আমার প্রতি দুরবল হয় এমন কোন ব্যবস্থা আছে কিনা? সারওয়ার আমার হিম্মত দেখে হতাশ হল, বলল তাইলে অর বান্ধবিরে দিয়া কওয়া, নাম না ভাইঙ্গা। এই প্রস্তাব আমার মনে ধরল, আমি টিফিন পিরিওডে তাসলিমা কে বললাম যে আমাদের ক্লাসের একটা ছেলে তার বান্ধবি হাস্না কে পছন্দ করে। তাসলিমা সবই বুঝলো এবং আমাকে আশস্ত করলো যে সে তার বান্ধবী কে এই কথা বলবে। আমি তাসলিমার জন্য আনা হেলা গোটা (প্যালা গোটা... হাতের তেলোতে নরম করে খেতে হয়, বিরাট মজা) দিলাম।
তাসলিমা পরদিনই রিপোরট দিল যে হাস্না রাজি না কারণ তার মা বিরাট রাগী জানতে পারলে তার অবস্থা খারাপ করে দিবে তবে তাকে চিঠি দিতে বলেছে সে তারপর দেখবে কি করা যায়।
সেদিন রাতে আমি জীবনের প্রথম প্রেম পত্রটি লেখলাম এবং অবধারিতভাবেই কিছু ছন্দ সহ। "স্মৃতি ছন্দের মালা" তখনকার প্রেমিকদের পাঠ্যবইয়ের মত ছিল। প্রিয় পাঠক, আপনারা জ্ঞানী মানুষ, কত আপনাদের জানাশোনা একটা চরবিত ছন্দ না হয় শুনলেন। 

