জামাত এবং শিবির নিয়ে আমার কিছু কথা এবং একাত্তরের দলিল



আচ্ছা, বর্তমান সময়ের তরুণরা শিবিরে যায় কেন? আমি আমার মতো এবং আমার চেয়ে জুনিয়র ছেলেপুলেদের শিবিরে যোগ দিতে দেখেছি। একদিন হঠাৎ শুনি প্রাইমারী স্কুল থেকে বন্ধুত্ব এরকম একজন বন্ধু শিবিরে যোগ দিয়েছে। শিবিরের লিফলেট জাতীয় বই, জামাতি লেখকদের বইপুস্তক পড়ে এবং বিশেষ করে সাঈদী সাহেবের ওয়াজ শুনে সে "ইসলামী সমাজ" প্রতিষ্ঠার গুরুত্ব বুঝতে পেরেছে, তাই শিবিরে যোগ দিয়েছে! আমি দেখেছি, শিবিরের ছেলেপুলেরা বিশ্বাস করেনা যে একাত্তরে জামাতে ইসলাম কোন যুদ্ধপরাধ করেছে। জামাতের যুদ্ধপরাধের সাথে জড়িত থাকার বিষয়টা হচ্ছে প্রপাগান্ডা, ইসলামের শত্রুদের ষড়যন্ত্র, এই ধরণের কথা তাদের মাথায় ঢুকিয়ে ব্রেইন ওয়াশ করা হয়। তাদের ভাবটা যেন এরকম নিজামী, সাঈদী, গোলাম আযম দের মতো এত বড় বড় আলেম, তারা কিভাবে এরকম অপরাধ করতে পারে? কয়েক দিন আগে কালের কন্ঠে'র প্রথম পাতায় একটা খবরে পড়েছিলাম যে একজন মাদ্রাসার হুজুর দশ বছরের বালিকাকে ধর্ষণ করেছে, তারপর সেই রক্তাক্ত বালিকাকে কোরান শরিফ ছুঁইয়ে শপথ করিয়েছে যেন কাউকে না বলে।
একজন মাদ্রাসার হুজুর নিশ্চয় কম বেশি একজন আলেম। ধর্মের লেবাস পড়িয়ে ভিতরের পশুত্বকে আটকে রাখা যায় না। সাঈদী'র ওয়াজ শুনে অনেক-কেই জামাত ভক্ত হতে দেখেছি। গত শীতেও সিলেটে তিন দিন সাঈদীর ওয়াজ-মহফিল ছিল। শেষ দিন আমি উপস্থিত ছিলাম। বিশাল মাঠ এবং মাঠের বাইরে মানুষ উপচে পড়ছিল। দেখেছি কথার চাটুকারীতায় এবং ভাষার ব্যবহারে কিভাবে মানুষের মধ্যে উন্মাদনা সৃষ্টি করা হয়। ধর্মীয় উন্মাদনা বড় ভায়াবহ জিনিস। মানুষ তখন আল্লার নাম নিয়ে মানুষ হত্যা করতেও দ্বিধা করেনা। একাত্তরে এদেশে ঠিক তাই ঘটেছিল। ধর্মীয় উন্মাদনা সৃষ্টি করে ইসলাম রক্ষার নামে নির্বিচারে মানুষ হত্যা এবং ধর্ষণ করা হয়েছে।
আমার আত্মীয় স্বজনদের অনেকেই জামাত করে। আজকাল জামাতিদের সহজে চেনা যায়না! অনেক পাঁড় জামাত ভক্ত মানুষ আছে যাদের পোশাক পরিচ্ছদ, চলাফেরা আরো দশজন সাধারণ মানুষের মতো। তারা সবসময় ক্লিন শেভড্‌ থাকে এবং পেন্ট-স্যুট-টাই পড়ে অফিস করতে যায়। কিন্তু মানুষগুলা সক্রিয় জামাতি, প্রতি মাসে জামাতের ফান্ডে চাঁদা দেয়। জামাতিদের চেনার সহজ এবং স্থুল একটা উপায় হচ্ছে, ক্রিকেটে এদের প্রিয় দল পাকিস্তান, প্রিয় খেলোয়াড়ও কোন এক পাকিস্তানী!আমি দেখেছি যে জামাতিরা তাদের বাচ্চাদের পড়ায় জামাত নিয়ন্ত্রিত স্কুলে, টাকাপয়সা রাখে ইসলামী ব্যাংকে, কেনাকাটাও করতে যায় জামাত নিয়ন্ত্রিত দোকান এবং মার্কেটগুলোতে, অসুস্থ হলে ভর্তি হয় কোন জামাতি হাসপাতালে। ঐ হাসপাতালগুলোর ডাক্তাররাও নিশ্চয় জামাত সমর্থক! ভাবতে অবাক লাগে যে এই মানুষগুলা কি স্বাধীনতা বিরোধী? কেন তারা জেনেশুনে যুদ্ধপরাধীদের সমর্থন দিয়ে যাচ্ছে?
পাকিস্তানী আর্মি তাদের দোসর রাজাকার, আলবদরদের সাহায্য নিয়ে একাত্তরে কিভাবে এদেশের সাধারণ মানুষ হত্যা করেছে এবং কিভাবে এ দেশের মা বোনদের ধর্ষণ করেছে তা জানতে এবং উপলব্ধি করতে হলে "একাত্তরের দলিল - অষ্টম খন্ড" পড়লেই যথেষ্ঠ। আমি এই বইটার প্রায় অর্ধেক ভার্সিটি লাইব্রেরীতে পড়েছি,  বাকিটুকু শিঘ্রই পড়ে ফেলব। পড়তে পড়তে অনেকবার শিউরে উঠেছি, চোখ দিয়ে টপ টপ করে পানি পড়েছে। আমি মনে করি প্রত্যেক বাঙ্গালী, বিশেষ করে বর্তমান প্রজন্মের ছেলে-মেয়েদের সতেরো(?) খন্ডের "একাত্তরের দলিল" পুরোটা না পড়তে পারলেও অন্তত অষ্টম খন্ড-টা পড়া উচিত। আমি বিশ্বাস করি এই বইটা পড়ার পর কেউ পাকিস্তানী এবং জামাতিদের সমর্থন করবে না। এবং শিশুদের হাতে গল্পের বইয়ের পাশাপাশি জাফর ইকবাল সারের লেখা, "মুক্তিযুদ্ধের ইতিহাস" এই ছোট্ট বইটাও যেন তুলে দেওয়া হয়। নতুন প্রজন্মের একটা ছেলেকেও আমরা একাত্তরের বেঈমান, স্বাধীনতা বিরোধীদের অনুসারী হতে দিব না।
সত্যান্বেষী
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%68%61%73%61%6e%2e%7a%61%62%65%64%79%40%67%6d%61%69%6c%2e%63%6f%6d%22%3e%68%61%73%61%6e%2e%7a%61%62%65%64%79%40%67%6d%61%69%6c%2e%63%6f%6d%3c%2f%61%3e%27%29%3b'))

