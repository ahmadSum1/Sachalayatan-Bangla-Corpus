ঘুম বিষয়ক উপাখ্যান / হামিদা আখতার



যতই হতে থাকে রাতের গভীর
ঘুমঘোরে জেগে ওঠে পাহারদার
ঘুমের সদৃশ্য, ঘুমন্ত মস্তিষ্ক
ঘুমন্ত রাত, ঘুমন্ত পাহারাদার
বাড়তে থাকে শব্দআলোড়ন
আঘাতে আঘাতে খুলতে থাকে স্নায়ুজট
জেগে থাকা চাঁদ
২.
ঘুম তাড়াতে যত উপাখ্যান
চোখের মণিতে জলের আবাসন
শব্দআলোড়ন, শব্দের মাত্রাকে উপেক্ষা করে
ঘুমের কোলে ঢলে পড়ে নিদ্রাদেবী
ঘুম-মৃত্যুর মাঝামাঝি জেগে থাকে আমার আত্মা 

