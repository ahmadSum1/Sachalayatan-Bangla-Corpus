লালসা / সৈয়দ আফসার



লালসা
সৈয়দ আফসার
অবসর সে্ও হতে পারে কাতরধ্বনি—
পূর্ণকরা আশীবিষে প্রিয়তমার মন-মতিফুল
হৃদয়থলি স্নেহাতিবশে এতটা পৃথক যে
শঙ্খা নিরলে বিবশ-করা
আমার নিঃসঙ্গ দেহমিনার টেনে পক্ষপাত!
দুর্বলতা শূন্য-বিশ্রামাগার…
প্রেরণা আমাকে তাড়া দিচ্ছে ধূম্রজালে বোনা
জলশামুকসহ বর্ষাযাপনের দিনকাল—
আমাকে তাড়া করছে ঝরাপাতা; কৃষ্ণচূড়া
আমার অবসর পূর্ণমাঘমাস;
আর যা পেলাম লুকিয়ে রাখছি সংশয়াকুল নিঃশ্বাস
সম্ভাব্যতালিকায় চোখ-বুক-চুলসহ পাশাপাশি বসা
ইচ্ছের জলে ভিজে আসা আমারই ভাগে পোড়া লালসা

