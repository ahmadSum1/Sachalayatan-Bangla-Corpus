আসেন, দাবা খেলি!



মহসীন রেজা
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%72%65%7a%61%33%36%33%40%6c%69%76%65%2e%63%6f%6d%22%3e%6d%72%65%7a%61%33%36%33%40%6c%69%76%65%2e%63%6f%6d%3c%2f%61%3e%27%29%3b'))
বাংলাদেশে এখন ক্রিকেটের জোয়ার। আমি, আমরা এবং গুটিকয় বাদে প্রায় সকলেই ক্রিকেটোন্মাদ। এই সময় অন্যকোন খেলার প্রসঙ্গে বলতে যাওয়া বোকামি। আমি সেই বোকামি করতে চলেছি। 
সাম্প্রতিককালে বাইরের দুনিয়ায় ক্রিকেটে ই বাংলাদেশকে সবচেয়ে উচুঁতে তুলে ধরেছে। আহ্, মুহম্মদ ইউনূসের কথা ভুলে গেলাম। যাউকগা। খেলাধুলার জগতে যেটুকু সম্মান আমরা পেয়েছি তার সিংহভাগই আছে ক্রিকেটের অধিকারে। বাংলাদেশের ক্রিকেট এবং ক্রিকেটারদের প্রাণঢালা অভিনন্দন। 
ইদানিং আমরা বাংলাদেশের ব্রান্ডিং এর কথা খুব বলছি। “ ব্রান্ডিং বাংলাদেশ" আমার কাছে খুবই একটা ভালো আইডিয়া বলে মনে হয়। আমার কেন যেন মনে হয় খেলাধূলার মাধ্যমে  যত সহজে বাংলাদেশের পজিটিভ ইমেজ তৈরি করা সম্ভব তা আর কোন কিছুতেই সম্ভব না। সুতরাং ক্রিকেট মনোযোগ দাবি করে এবং তা পাওয়া উচিত। কিন্তু আমাদের কর্তাব্যক্তিসহ কর্পোরেট দুনিয়া যেভাবে ক্রিকেটের পিছনে ছুটছে তাতে সন্দেহ হয় অন্যকোন খেলা বাংলাদেশে শুধু নামকাওয়াস্তেই টিকে থাকবে কি না? 
এত কথা বলার দরকার ছিল না। কেন বললাম জানি না। দাবার কথা বলতে গিয়ে ক্রিকেটের প্রসং গ টানা অনেকটা ধান ভানতে শীবের গীত গাওয়ার মতই। দাবা খেলার ভক্ত আমি ছোট বেলা থেকেই । দাবা খেলতে বসলে সময়ের কোন হুশঁজ্ঞাণ থাকত না। আমার শৈশব-কৈশোরের সেই আবেগের কারণেই এই লেখাটা লিখতে বসা। 
মেধাবিদের দেশ এই বাংলাদেশে গ্রান্ডমাস্টারের সংখ্যা মাত্র চার জন। বর্তমান অবস্থা চলতে থাকলে এই সংখ্যাটা আর বাড়বে বলে মনে হয় না। এখনকার কিশোর-তরু ণেরা দাবা খুব একটা খেলে বলেতো মনে হয়। মোবাইল ফোন, ভিডিও গেমস্ ইত্যকার নানা বিষয় নিয়া তারা ব্যস্ত। তাদের দাবা খেলার সময় নেই এবং সবচেয়ে দুঃখের কথা তাদেরকে খেলতে আগ্রহী করার মতো কেউ নেই। অথচ দাবা এমন একটি খেলা যেখানে টাকা-পয়সা-লোকবল লাগে সামান্যই , লাগে শুধু আগ্রহ। আমাদের পাশের দেশ ইন্ডিয়াতে শুনেছি দাবা যে পরিমাণ কর্পোরেট মনোযোগ পায় আমরা তার এক দশমাংশও পাই না।যাইহোক বাংলাদেশের দাবা নিয়ে আমার কিছু প্রস্তাব আছে। যেমনঃ স্কুল পর্যায়ে দাবা প্রতিযোগিতা চালু করতে হবে এবং এটির ধারাবাহিকতা বজায় রাখতে হবে। এই প্রতিযোগিতার স্পন্সর হতে বড় বড় কর্পোরেট প্রতিষ্ঠানকে উৎসাহী করতে হবে। এছাড়াও নিয়মিত দাবা বিষয়ক আন্তর্জাতিক কর্মশালার আয়োজোন করতে হবে। সবচেয়ে জরুরী আমার মনে হয় দাবা বা দাবাড়ুদের মিডিয়া কভারেজ বাড়ানো। আমরা কত জন বর্তমান জাতীয় দাবা চ্যাম্পিয়নের নাম জানি। দাবা বিষয়ক বইপত্রের প্রকাশনাও বাড়ানো যেতে পারে। আমারতো মনে হয় চাইলেই দাবাতে বাংলাদেশের একটা সম্মানজনক অবস্থা তৈরি করা সম্ভব। 
ক্রিকেটে বাংলাদেশ তার জয়যাত্রাশুরু  করেছে।ধারণা করছি অচিরেই বিশ্বকাপটি আমাদের ঘরে আসবে।ক্রিকেটের সঙ্গে সঙ্গে আমি চাই দাবারও উন্নতি।কেননা দুটোই তো মস্তিষ্কের খেলা। শারীরিক কস রৎটা ক্রিকেটে একটু বেশি লাগে এই যা। পনেরো-ষোল কোটির এই বঙ্গদেশে চার জন  গ্রান্ডমাস্টার মানায় না। কাজী মোতাহের হোসেন, নিয়াজ মোর্শেদদের সংখ্যা বৃদ্ধি চাই। ধন্যবাদ।

