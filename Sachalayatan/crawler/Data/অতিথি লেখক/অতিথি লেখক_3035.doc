নায়কদের খোঁজে



    একদম ল্যাদাকালে আমার নায়কেরা ছিল বিভিন্ন কার্টুন চরিত্র। সুপারম্যান দেখতে দেখতে আমার মনে একটা ধারণা বদ্ধমূল হয় যে জাঙিয়া জিনিসটা প্যান্টের নিচে না প্যান্টের উপরেই পরা উচিত। কৈশোরে আমার নায়কদের জায়গা নিয়ে নেয় বিভিন্ন গল্পের বইয়ের চরিত্রেরা। কল্পনার সমুদ্রে ভেলা ভাসিয়ে দিয়ে আমি কখন হতাম লোভী রত্নশিকারী, কখনবা বনে বাদারে ঘুড়ে বেড়ানো দুরন্ত কিশোর আবার কখনবা বাংলাদেশ কাউন্টার ইন্টলেজেন্সের চৌকষ ইচপাই মাসুদ রানা। মাসুদ রানা পড়তে গিয়ে যে কতবার বাপ মার হাতে ধরা খাইসি তার হিসাব নাই। গুলি জিনিসটা কেন সবসময় মাসুদ রানার কানের ১ সেন্টিমিটার পাশ দিয়ে যায়, ১ মাইল কিংবা ১ মিটার  দূরে দিয়ে কেন যায় না সেইটা আজ ও আমার কাছে রহস্য।
   আরেকটু বড় হওয়ার পর ব্যাপক মাত্রায় হিন্দি সিনেমা গিলা শুরু করলাম। মেয়ে দেখলেই হিন্দি সিনেমার চাকবুম নায়কদের মত ভাব নিয়ে অগ্রসর হইতাম। আপসুস কেউ ফিরাও তাকাইত না। ক্লাস এইটে উঠার পর ইংরেজীটা মোটামুটি আয়ত্তে আসল। বন্ধু বান্ধব সহ আত্মীয়রা আমারে একটু ভিন্ন চোখে দেখা শুরু করল। আমি তখন তাদের কাছে মোটামুটি আতেল হিসাবে পরিচিতি পাইলাম। আমার তো এখন আর হিন্দি সিনেমা দেখা চলে না। তাই একরকম ঘোষণা দিয়ে হিন্দি সিনেমা দেখা ছাড়লাম। শুরু করলাম বিলাতি ছবি দেখা। ২০০৪ সালে আমি দেখি Saving Private Ryan। আর এই ছবিটাই পালটে দেয় আমার অনেক কিছু।
     ছবিটা দেখার আগে এক বন্ধুর কাছে শুনে ছিলাম যে ছবিটা সত্য ঘটনার উপর ভিত্তি করে নির্মিত। মনে আছে শেষ হওয়ার পরে ও স্তব্ধ হয়ে বসে ছিলাম কিছু  সময়। ভীষণভাবে নাড়া খেয়েছিলাম সেদিন। 2nd World War নিয়ে ঘাটাঘাটি শুরু করি সেদিন থেকে। 2nd World War নিয়ে বের হওয়া প্রচুর ছবি দেখি তারপর। পড়াশোনা ও শুরু করি ব্যাপারটা নিয়ে। আমার বইপত্রের উতস (অভ্র কীবোর্ড) ছিল বাবার ব্যাক্তিগত লাইব্রেরী আর আন্তর্জাল। আমার মন তখন তীব্রভাবে আচ্ছন্ন করে রাখত 2nd World War(অভ্র কীবোর্ড) এর বিভিন্ন বীরেরা। বাবার লাইব্রেরী থেকেই একদিন আমার হাতে আসে ২ টা বই।
   ১। একাত্তরের ঘাতক দালালরা কে কোথায়
   ২।Rape of Bangladesh by Anthony Mascarenhas
 শিউড়ে উঠে ছিলাম বই দুটি পড়ার পর। এবার আমার আগ্রহ জাগে ১৯৭১ নিয়ে। শুরু করলাম বইপ্ত্র খোঁজা। যতই পড়ি আমার অবাক হওয়ার মাত্রা ততই বাড়তে থাকে। একটু মেলানোর চেষ্টা করি। কিন্তু মেলে না।
      আমি আসলে তখন তুলনা করা শুরু করলাম। ৭১ এর মুক্তিযোদ্ধাদের সাথে   2nd World War এর যোদ্ধাদের। অনেকে হয়ত বিরক্ত হচ্ছেন। ভাবছেন এটা কোন কথা হল। কিন্তু আসুন না একটু দেখি। 2nd World War এর মিত্রবাহিনীর যোদ্ধাদের  ছিল অত্যাধুনিক অস্ত্র(দুই একটা ব্যতিক্রম বাদে), সুসংগঠিত সরকার আর চটকদার মিডিয়া কাভারেজ। পক্ষান্তরে আমাদের মুক্তিযোদ্ধাদের সম্বল ছিল সামান্য স্টেনগান,মান্ধাতার আমালের রাইফেল। আর মুক্তিযুদ্ধকালীন সময়তো প্রথম ২ মাস প্রশাসনের অস্তিত্তই ছিল না। আর মিডিয়া!!!!!!!! পাকিদের পা চাটা কুত্তা জামাত মুক্তিযোদ্ধাদের ততদিনে মিডিয়ায় অনুপ্রবেশকারী,দূর্বৃত্ত হিসাবে প্রমাণ করতে ব্যস্ত। তাঁদের তখন একমাত্র ভরসা ছিল সবাধীন বাংলা বেতার কেন্দ্র। ঠিক কিসের আশায় নিজেদের সম্ভাবনাময় ভবিষ্যতের চিন্তা বাঁদ দিয়ে এরকম অনিশ্চিয়তার পথে পা বাড়িয়েছিল রুমির মত তরুণেরা আমি জানি না। মায়ের স্নেহ মাখা আচল,প্রেমিকার চোঁখের পানি উপেক্ষা করে কেমন করে তাঁরা যুদ্ধক্ষেত্রে গিয়েছিলেন আমি জানি না। জোছনা রাতে রাইফেল কাঁধে চাঁদের দিকে তাকিয়ে তাঁরা কি ভাবছিলেন আমি তা ও জানি না। আমি শুধু এতটুকু জানি যে আমি তাঁদের মত না। মুক্তিযুদ্ধের সময় তরুণ থাকলে আমি ঠিকই হয়ত ভারতে ভাগতাম। আমি এ ও জানি যে তাঁরা শুধু যোদ্ধা না। মুক্তিযোদ্ধা। তাঁদের সাথে কার ও তুলনা চলে না।
      আমি অবাক বিস্ময়ে মুক্তিযুদ্ধের ইতিহাস পড়ি। গর্বে আমার বুক ভরে যায় এটা চিন্তা করলে যে আমারই পূর্বপুরুষ এক অসম্ভবকে সম্ভব করেছিল। এই মুক্তিযোদ্ধারাই আমার নায়ক। আপনাদের শ্রদ্ধা বা ভালবাসা জানানর ভাষা আমার জানা নেই। আজ যখন তথাকথিত দেশপ্রেমিক রাজনীতিবিদদের আপনাদের স্তুতি গাঁইতে দেখি তখন বড় বিপন্ন বোধ করি। তাদের সবার কীর্তিকলাপের কিছু কিছু জানি। প্রচন্ড ঘেন্না বোধ হয়। এবারই প্রথমবারের মত ভোটাধিকার পাওয়ার পর ঘৃণা ভরে না প্রতীকে ভোট দিয়েছি। তাই বলে এটা ভাববেন না যে আমি আমার দেশ নিয়ে আশাবাদী না। যে দেশে আপনাদের মত সোনার মানুষদের জন্ম হয় সে দেশ পিছিয়ে থাকতে পারে না। আমি দৃঢ় ভাবে মানি যে মেহনতি সাধারণ মানুষ আর নুতন প্রজন্মের তরুণেরাই শেষ করবে আপনাদের যুদ্ধের পরের যুদ্ধ।
তার্কিক
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%62%64%75%6c%6c%61%68%5f%73%74%65%70%40%79%61%68%6f%6f%2e%63%6f%6d%22%3e%61%62%64%75%6c%6c%61%68%5f%73%74%65%70%40%79%61%68%6f%6f%2e%63%6f%6d%3c%2f%61%3e%27%29%3b'))

