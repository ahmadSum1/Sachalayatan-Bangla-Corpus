বর্ণবাদ: কিশোর পাঠ……



শিশুকালের বর্ণবিভেদ নিরেট মাথায় তেমন একটা ছাপ না ফেললেও ধীরে ধীরে ব্যাপারগুলো বুঝতে শুরু করি 
বয়স বাড়ার সাথে সাথে। তবে আরো একটি ব্যাপার এর সাথে শুরু হয় নিজের আজান্তে। তা হলো নিজেই 
অন্যদেরকে নানা শ্রেণীতে ফেলে দেয়ার প্রবনতা। আমার মনে আছে ছোট বেলায়, মানে ফোর ফাইভ ক্লাশেও পড়ার সময় আমার সবচাইতে বড় খেলার সাথি ছিল আমাদের বাসায় যে মেয়েটা আমার মাকে ঘরের কাজে সহায়তা করতো ওই মেয়েটা। 
আমরা একজন আরেকজনের চুল বেধেঁ দিতাম, রান্নাঘরের মেঝেতে বসে একসাথে খেতাম। কিন্তু ধীরে ধীরে আবিস্কার করি আমরা দুজন কিছু কিছু জায়গায় একরকমনা। প্রথম তা উপলদ্ধি করি যেদিন ‘শিরিনের’ বাবা এসে শিরিনকে নিয়ে গেল বিয়ে দেবার জন্য। আমি খুবি অবাক হয়েছিলাম। আমরা দু’জন একি বয়সী। আমার আম্মার নিয়ম অনুসারে ‘বিয়ে’ একটি বড়দের কথা…তাই বাসার ছোটরা বিয়ে খেতে যেতে পারবে; কিন্তু বিয়ে নিয়ে কথা বলতে পারবেনা। কিছুদিন আগেও আমি আর শিরিন একসাথে আমার মামাত ভাইয়ের বিয়ে খেলাম।এখন শিরিনের বিয়ে? তা হলে কি আমারও কয়েকদিন পর বিয়ে হবে?? 
সেই বয়সটা এমন যে অনেক প্রশ্নের উত্তর নিজেই বের করার চেষ্টা করতাম। আর ভেবে ভেবে বের করলাম আসলে শিরিন আর আমি আলাদা। আমি আমার বাবা-মা এর কাছেই থাকি। কিন্তু শিরিনের বাড়ি ময়মনসিংহ হলেও ও আমাদের বাসায় থাকে। বছরে দুইবার বাড়ি যায় ওর খালার ননদের সাথে। আর আমি কয়েকদিন আগে আমার মামত বোনের সাথে বেড়াতে যেতে চেয়েছিলাম বলে আমার আম্মার কি রাগ! একা একা (???!!!) দুইটা মেয়ে কিভাবে বেড়াতে যায়? এইসব ঘটনা বুঝতে শেখাল আমি আর শিরিন আলাদা। তাই কিছুদিন পর যখন শিরিনের ছোটবোন নাসিমা এল কাজ করতে, আমি আর ওর বন্ধু হলামনা। আমি বুঝে গেলাম নাসিমা আমাদের বাসায় টাকার বিনিময়ে কাজ করে। 
আমি জানি বাংলাদেশে এইসব ছোট ছোট মেয়েরা কাজ না করলে অনেক পরিবার না খেয়ে থাকবে। কিন্তু আমি আজো শিরিনকে ভুলতে পারিনা যার অসম্ভব ভাল একটা গানের গলা ছিল। যার মাত্র তের বছর বয়সে বিয়ে হয়ে যায় আর বাইশ বছর বয়সে তৃতীয় সন্তান মারা যাওয়ায় তার স্বামী তাকে ছেড়ে যায়!!!
দেখুন, কি চমৎকার সামাজিকভাবে একজন শিশু জেনে গেল তার সামাজিক ও অর্থনীতির অসমতা। কেউ কিন্তু কিছু বলেনি। নিজেও কাউকে জিজ্ঞেস করিনি। সমাজ আর চার পাশের নানা ঘটনা প্রবাহই এই নির্মম সত্যটা জানিয়ে দিল একজন কিশোরীকে। ধীরে ধীরে আমিও এই মানসিকতা হয়ত কোথাও কোথাও দেখিয়েছি। 
আরেকটি ব্যাপার আবিস্কার করলাম এই সময়। পিচ্চিকালে যেসব পিচ্চিদের সাথে খেলাধূলা করতাম, তাদের মধ্যে ছেলেরা আজকাল আমাদেরকে দেখলে কেমন জানি লজ্জা পাওয়ার মত করে। ওদের ক্রিকেট বা ফুটবল  খেলায় আমরা অংশ নিতে পারবনা তাওও কেমন করে জানি বুঝে যাই।
 অথচ জেলা ভিত্তিক ব্যাটমিন্টন বা হ্যান্ডবল খেলায় স্কুল টীমে আমি ছিলাম টানা তিন বছর। মানে ক্লাস সিক্স থেকে এইট অবধি। ক্লাস নাইনে উঠে আব্বার বিশাল ঝাড়ি খেলাম “মেয়ে” হয়ে এইসব গেছোপনা করার জন্য। অথচ একজন শিশুর (১৮ বছর বয়স অব্দি)প্রতিদিন অন্তত ৬০মিনিট vigorous exercise করা উচিত। আজকে যখন বাচ্চাদের লেশন প্লান এ দিনে দুবার আউটডোর এক্টিভিটি প্লান করি তখন বার বার মনে হয় আমাদের দেশের সামাজিক এবং ভৌগলিক অবস্থা্য় শুধু মেয়েরা কেন, ছেলেরাও বঞ্ছিত হচ্ছে যথাযথ শরীর চর্চা থেকে যা ব্যহত করছে বাচ্চাদের সুষ্ট শারীরিক আর মানসিক গঠন।
আমার জীবনের সবচাইতে নির্মম আঘাতটা পেলাম ক্লাস নাইনে। খেলাধূলা করা বন্ধ। কিন্তু আমার ত পড়ালেখা ছাড়া আর সব কিছুতে ব্যাপক আগ্রহ! কি করি? কি করি? স্কুলের বিতর্ক টিম হচ্ছে। ক্লাশ বাদ দিয়ে ওরা প্র্যাকটিস করবে। আবার পুরো স্কুল আর টিচাররা পর্যন্ত ওদেরকে খাতির করবে। সুতরাং বিতর্ক করাটাই তা হলে জীবনের একমাত্র ধ্যান জ্ঞান হোক। 
যেমন ভাবা তেমন কাজ। নাম দিলাম সিলেকশনের জন্য। কিন্তু আমি টিম থেকে বাদ পড়ে গেলাম। বিচারকদের মধ্যে একজন টিচার আমাকে হয়ত একটু বেশী পছন্দ করতেন। সেই টিচার সম্মানিত প্রধান বিচারক টিচারকে আমার হয়ে সুপারিশ করলেন। সেই প্রধান বিচারক টিচার যা বললেন তা মনে পড়লে একটা বয়স পর্যন্ত আমার মাথায় রক্ত চড়ে যেত। তিনি বললেন, “বাইরের স্কুলের কাছে আমাদের স্কুলের নাম আছে যে আমাদের স্কুলে সব সুন্দরী মেয়েরা পড়ে। অতএব সুন্দরী মেয়েরা ছাড়া অন্য কেউ বিতর্ক টিমে থাকলে স্কুলের নাম খারাপ হবে”। আমি কান পেতে ছিলাম। এখন মনে হয় না শুনলেই ভাল হত।
 উনি যদি বলতেন আমি যুক্তি দিতে পারিনা, বা অন্য কোন অযোগ্যতা তা হলে হয়ত মেনে নিতে পারতাম। কিন্তু একটা ক্লাশ নাইনে পড়া মেয়ের কাছে যে এটা অসম্ভব শকিং একটা ব্যাপার। একটা ছাত্রীর সেলফ এস্টিম (self esteem) তার জীবনের সবচাইতে বড় সম্পদ। অথচ তা ধংস করার জন্য এই একটা ঘটনাই যথেষ্ট। 
আমার মনে হয় কম বেশী অনেকের জীবনেই এই ধরনের ঘটনা আছে। পশ্চিমা দেশে যেখানে রেস্পেটকফুল আচরনের ব্যাপারে বাবা-মা বা টিচারকে সচেতন থাকতে হয় সবসময়, আমাদের দেশে সেই জায়গায় এখনো অনেককিছু শুরুই করতে পারেনি। 
আমি বর্ণবাদের কথা বলতে গিয়ে কোথাও কোথাও casteism এর সংজ্ঞা নিয়ে আসেছি। আসলে আমি racism এর এইhttp://dictionary.reference.com/browse/racism সংজ্ঞার তিনটি মানেকেই ব্যবহার করতে চেয়েছি। 
বর্ণবাদঃ শিশুপাঠ...http://www.sachalayatan.com/node/40656 
---------রুমঝুম-----------

