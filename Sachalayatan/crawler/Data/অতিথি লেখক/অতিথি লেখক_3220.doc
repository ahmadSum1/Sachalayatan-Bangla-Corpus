বিজোড়



আমি যেখানে থাকি আমার আশে পাশে বেশ কতগুলি বাঙ্গালী পরিবার আছে।  আজকে আমার পরিচিত একজনের বাসায় জন্মদিনের দাওয়াত ছিল।  এই ধরনের  অনুষ্ঠানগুলো মেয়েদের জন্য হল শাড়ি বা গহনা দেখাবার ফ্যাশনশো।  অথবা কার বাড়িতে কি হল তাই নিয়ে পরনিন্দা করবার জায়গা। আর ছেলেরা কি নিয়ে আলাপ করে তা বলতে পারবনা।  আমি সচরাচর এই ধরনের দাওয়াতে না যাবার চেষ্টা করি।  কখনও শরীর খারাপ এর বাহানা বা কখনো অন্য কোথাও দাওয়াত আছে এধরনের নানা রকম বাহানা বানিয়ে কাটিয়ে দেবার চেষ্টা করে থাকি।  আজকের দাওয়াতটা কোনো বাহানা দিয়ে পার না পেয়ে অবশেষে জেতেই হল।  ঐখানে আমারই মত আরো একজনকে পেলাম যার কাছে হয়ত শক্ত কনো বাহানা ছিলনা না আসবার।  মেয়েটির নাম লীনা।  নতুন বিয়ে হয়েছে তা বলবো না।  কিন্তু প্রেমের বিয়ে ছিল।  তখন কপোত কপতি দুইজনই ছিল ছাত্র-ছাত্রী।  তাদের বিয়েতে  বাসায় কেউ রাজি না থাকায় দুইজন ফিল্মি কায়দায় রেজিশট্রি করে বিয়ে করেছিল।  এখন বাড়ীর সবাই মেনে নিয়েছে। আজ তাদের বিয়ের তিন বছর অতিবাহিত হবার পর এখন দুইজনই বেশ ভাল জায়গায় চাকুরিরত।  পাটিতে দেখা হবার পর আমি জানতে চাইলাম তার বরের কথা।  দেখাগেল শুধু আমি নই, সবাই একই প্রশ্ন করতে লাগল।  আর লীনাও সবাইকে একই কথা বলতে থাকল যে ওর বর কাজ থেকে এসে ক্লান্ত তাই আজকে আসতে পারেনি। সচরাচর এধরনের বাহানা কেউ বিশ্বাস করতে চায় না।  ওর বেলাতেও তার ব্যাতিক্রম কিছু হয়নি ।  স্বাভাবিক ভাবেই তার কথাও কেউ মানেনি।  আর মানে নি বলেই হয়ত ঐদিনের পর লীনাকে নিয়ে কানাঘুষা শুরু হয়ে গেল।  আরো কিছুদিন পর কানে এল তারা এখন আর এক সাথে থাকছেনা।  লীনা এখন তার মায়ের বাড়ি।  এখন সবার মাঝেই কৌতুহল দেখা দিল এই নিয়ে যে কেন তারা আজকে আলাদা।  সবাই না জেনে ধরেই নিচ্ছে যে মেয়েটিই তার সম্পক নষ্টের জন্য দায়ি।  সবার মনে একই প্রশ্ন কার দোষ ছেলেটার নাকি মেয়েটার?  আমার প্রশ্ন হল একজন বাঙ্গালি মেয়ের সব পরিচয় কি তার স্বামী আর বাবা ? তার নিজের স্বত্বা থাকতে নেই?  ঐদিন রাত্রে বাসায় ফিরবার সময় আমি আমার বরকে বললাম, তুমি অফিসের কাজে বাইরে গেলেও আমি একলা কখনও কোন দাওয়াতে যাবনা।  ও অবাক হয়ে জিজ্ঞেস করে , কেন? আমি বললাম, কারন আমি চাই না কেউ আমাকে একলা দেখে আমাকে নিয়ে গল্প করুক।  সাথে সাথে মনে মনে ঠিক করলাম আর কখনও কোন মেয়ে কে স্বামী ছাড়া একলা কোথাও দেখলে প্রশ্ন করবনা সে আজ একলা কেন?

