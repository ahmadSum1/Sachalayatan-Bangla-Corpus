স্মৃতির ময়ুখ তবু জ্বলে ওঠে 



ইতি উতি আলোকবাজি, কীসের আমোদ প্রমোদ।
জানিনাতো। আমার বিমর্ষ ঘুনপোকারা জানে
হয়তো ছিলাম
ছিলোনা জং পোড়া ঝরাপাতার মিছিল
একটু একটু করে রানী সাদা ঘাঘরায়
নিমীলিত চোখের চোরাবালিতে
ডুবে যায় প্রজাপতি বাগান আমার আলবেলা
ব্যক্তিগত রাজপথ। সুখ ও অসুখের আর্চওয়ে ধরে ফিরে আসে।
সত্যি, যাওয়া মানে কেবলি আসা।
তবু ফিরে আসে। ততদিনে স্মৃতির ক্যানভাস হয়েছে ঝুলকালো।
..................... 
সাথে আছে নির্মেঘ রং অথবা কোমল দুঃখ অথবা
সুখের তিতির? অজস্র ফুলের মৃত্যু নয়
দেবেকি একটিবার দোলনচাঁপা
আমি মানবীয় হবো। 
--- নুশান

ছবি: 


 



