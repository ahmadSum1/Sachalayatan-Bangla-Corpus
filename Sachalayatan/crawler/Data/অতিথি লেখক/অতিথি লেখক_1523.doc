"ভারত" : একটি মৌন যুদ্ধের শুরু



দু’দিন আগে আমার ঘুম আসছিলনা রাত চারটা পর্যন্ত, সময় কাটছিল একটা চিন্তায় মগ্ন হয়ে, যা  আমাকে ঘুমের বদলে আরো সজাগ করে রাখছিল.   উত্তেজনা কাজ করছিল আমার মধ্যে.  আমি মনে মনে এরকম একটা বাংলা লেখা লিখে যাচ্ছিলাম, ফেসবুক কিম্বা ছদ্ননামি ব্লগের জন্য.  আমি স্বপ্ন দেখছিলাম একটি মৌন আন্দোলন এর. একদমই অহিংস একটি আন্দোলন, একটি গণ জাগরণ.
দু’দিন আগে আমার ঘুম আসছিলনা রাত চারটা পর্যন্ত, সময় কাটছিল একটা চিন্তায় মগ্ন হয়ে, যা  আমাকে ঘুমের বদলে আরো সজাগ করে রাখছিল.   উত্তেজনা কাজ করছিল আমার মধ্যে.  আমি মনে মনে এরকম একটা বাংলা লেখা লিখে যাচ্ছিলাম, ফেসবুক কিম্বা ছদ্ননামি ব্লগের জন্য.  আমি স্বপ্ন দেখছিলাম একটি মৌন আন্দোলন এর. একদমই অহিংস একটি আন্দোলন, একটি গণ জাগরণ. শত্রুর প্রতি প্রতিহিংসা থেকে তাকে আক্রমণ নয়, কেবল তাকে যতটুকু সম্ভব বর্জন এর.  যার পারস্পরিক ফলাফল হবে নিজেদের অগ্রগতি.

হ্যা, আমি ভারতীয় পণ্য/ পণ্য-সম বর্জনের কথা ভাবছিলাম. আর আজকেই  আমি ফেসবুক এ পেলাম এরকম গণ জাগরণের আমন্ত্রণ. আরো পড়লাম এরকম কিছু ব্লগ এর লেখা. আমি আনন্দিত যে আমার নিজের সেই জাগরণ এর ডাক দেয়া লাগে নি, তার শুরুটা হয়ে গেছে.

একটু বলে নিতে চাই. একটি দেশে কোটি মানুষের বাস. কোটি মানুষের চিন্তা সর্বাংশে এক হবে না, হবার কথাও না. এমনকি এই লিখাটি পড়তে গিয়েই বিভিন্ন জনের চিন্তার মোড় কম বেশী বিভিন্ন দিকে ঘুরে যাচ্ছে. তাই আমি বলতে চাইব একজন আরেকজনের অনিভুতি কে যথেষ্ট শ্রদ্ধা করেই যেন আমরা নিজেদের অবস্থান নির্ধারণ করি. আমাদের এখন খুবই প্রয়োজন আমাদের মূল উদ্দেশ্যে এক হওয়া, আর আমাদের সেই মূল উদ্দেশ্য হল আমাদের দেশের কল্যাণ, উন্নতি, দেশের স্বার্থ রক্ষা করা. ভারতীয় কাপড় বর্জন করতে যদি আমরা বিকল্প হিসেবে দেশী কাপড় কিনি তাহলেই তো সফল হলো আমাদের মূল লক্ষ্য. যিনি এইটুকুই পারবেন তিনি যদি হিন্দী TV চ্যানেল বর্জন নাই বা করলেন তাতে তার ঐটুকু অবদানকে কেন আমরা ছোট করতে তর্ক করব? প্রিয় Lays  চিপসটি কেনার বদলে যে বাংলাদেশী পটেটো ক্র্যাকার কিনে খাবেন, বাংলাদেশের অর্থনীতিতে কি তিনি এক বিন্দুও ভূমিকা রাখলেন না? অবশ্যই রাখলেন.

আমাদের মধ্যে কেউ ইন্টারনেটে  হিন্দী গান শুনলেই যেন তাকে গাল মন্দ খেতে না হয়. কেননা কেউ বলতেই পারে যে কেউ যদি সংগীত শিল্পকে উপভোগ করতে চায় সে বাংলা, হিন্দী, ইংরেজি, ইতালিয়ান সংগীতএর ভক্ত হতেই পারে. তাই বলব প্রত্যেকে তার নিজের জীবনে যতটুকু সম্ভব পরিবর্তন আনতে পারেন. নিজের যুক্তির সাথে না মিললে তর্কে ঝাঁপিয়ে  পরা অনেক তো হলো, ব্লগে ব্লগে বিতর্কের যুদ্ধও অনেক দেখেছি আমরা. হয়ত ভিতরে সবারই একই স্বপ্ন, একটি সুন্দর সম্বৃদ্ধ বাংলাদেশের,  সোনালী ভবিষ্যতের. অথছ তুচ্ছ মনের অমিল নিয়ে আমরা লড়তে থাকি ১৭০টি থেকে ২০০ টি কমেন্ট পর্যন্ত!

আসুন আরেকবার ভাবি বাংলাদেশের এখনের অবস্থা নিয়ে. কী মনে হয় আপনাদের? এবারও তো হলো না, পরের নির্বাচনে সরকারের পরিবর্তন হবে? না হলে তার পরের বার? যেরকম অপেক্ষায় ১৯৭২ থেকে এখন চলছে ২০১২? 

না.  আমরা এখন ধরে নিতে পারি সরকারের দিক থেকে ভালো কিছু আসবে না. তাহলে কারা করবে ভালো কিছু? আমরা? হ্যা “আমরা”. 

চলুন শুরু করি আমাদের অর্থনীতি দিয়ে.

বিদেশী পণ্য যেখানে সম্ভব বর্জন করে দেশী বিকল্পটা কিনি. কোল্ড ড্রিঙ্কস, চিপস, তেল, সাবান, শ্যাম্পু ইত্যাদি ইত্যাদি পণ্য আছে যেগুলার মধ্যে আপনি দেশী বিকল্প খুঁজে নিতে পারেন. মানের দিক থেকে আপনি সন্তুষ্ট হবেন না হয়ত আজকে, তবে বিশ্বাস করুন  ভবিষ্যতে হবেন. আমরা যদি বিপুল আকারের চাহিদা তৈরী করতে পারি দেশীয় বাণিজ্যে, ঘুরে দাঁড়াবে  ব্যবসায়ীরা. প্রতিযোগিতা যখন সৃষ্টি হবে দেশীয় পণ্যের মধ্যেই তখন পণ্যের মান উন্নত হবেই. 

বসুন্ধরা সিটি, ইস্টার্ন প্লাজার মত  ঝলমলে বিপনী বিতানে মেয়েরা ঝিকি মিকি "কাশিশ", "শিলা কি যাওয়ানি" পোশাক কিনতে না গিয়ে  আড়ং, বাংলার মেলা, কে ক্র্যাফট, সাদা কালো ইত্যাদি বুটিক গুলোতে যেতে পারেন. ছেলেরা আমাদের টেক্সটাইল  এর শার্ট পড়তে পারেন; টি- শার্ট, পাঞ্জাবি, ফতুয়াও আমাদের দেশী বুটিক কিম্বা দোকানগুলোতে অবশ্যই আছে. হয়ত নিজের রুচি মত খুঁজে নিতে হবে. মনের মধ্যে যদি রুচি থাকে তবে বাংলাদেশের সাধারণ সুতির শাড়িতেও  তা ফুটিয়ে তোলা যায়. বিয়ে বাড়ি, দাওয়াত/ পার্টির জন্য বাংলাদেশের জামদানি, সিল্ক, কাতান যে আভিজাত্য আনতে পারে সেটা কোনো অংশে ভারতীয় নামী দামী শাড়ির চেয়ে কম হবে না যদি আপনি সেভাবে উপস্থাপন করতে পারেন. 

পার্টির পোশাকটি যদি বিদেশীই হয়, তাই সই; মাসের বাকি দিন গুলোর পোশাক আমরা দেশী কাপড়ের পড়তে পারি. আমি বার বার বলব কেউ যেন আমরা নিজেদের মধ্যে প্রভেদ না তৈরী করি, যে যেটা করতে পারেনি তাকে সেটার জন্য অবগ্গা না করে তার করতে পারা কাজটির জন্য আমদের খুশি হওয়া উচিত.

ব্যক্তিগত ভাবে আমি কেবল ভারত কে আক্রমন করার জন্য এই গণ  জাগরণ এর সমর্থক নই.  আমার মনে প্রাণে এক এবং কেবল একটিই স্বপ্ন: একটি সুন্দর বাংলাদেশ. তাই কেবল ভারতীয় পোশাক এর কথা আমি বলব না, আমি বলব বিদেশী পোশাক এর পরিবর্তে যতটুকু সম্ভব দেশী পোশাক নির্বাচন করতে. মেয়েরা একবার চেষ্টা করুন ইন্ডিয়ান/পাকিস্তানি কামিজ এর প্রতিযোগিতায় বাংলাদেশী রুচিশীল কামিজকে এগিয়ে আনতে. প্রচন্ড গরমের সময় পাকিস্তানি ল'ন কাপড়ের পিছে না দৌড়ে বেক্সি ফেব্রিক্স এর আরামদায়ক কাপড় কিনুন.  

একই চেষ্টা থাকুক দৈনন্দিন সব ধরনের পন্যের জন্য. আমাদের মার্কেট ছেয়ে গেছে প্রতিবেশী দেশের পণ্য দিয়ে. কোটি কোটি টাকা দিয়ে তাদের TV চ্যানেল আমরা উপভোগ করছি তাদের বিজ্ঞাপন দিয়ে প্রভাবিত হবার জন্য. ফলস্বরূপ আরো কোটি কোটি টাকা দিয়ে তাদের পণ্য আমদানি. এবং তার সাথে উপরি ফলাফল হচ্ছে নিজেদের সংস্কৃতি বিসর্জন, অপসংস্কৃতির আগ্রাসন.  আর কত?

আসুন নিচের লিঙ্ক এর পণ্যগুলো দেখে নেই, যেগুলোর কনজিউমার আমরা না হতে সচেষ্ট হতে পারি.

https://www.facebook.com/notes/bangladesh-in-my-heart-হৃদয়ে-বাংলাদেশ/অন্য-যুদ্ধের-ডাকঃ-প্রয়োজন-আপনাকেই/351131478231147

আরো অনেক কিছু নিয়ে লিখতে ইচ্ছা ছিল. কিন্তু যা বলতে চেয়েছি তা আপাতত এর মধ্যেই উঠে আসার কথা. তাই এই লিখার এখানেই ইতি টানি.

পরিশেষে:

এই মৌন আনদোলন কারো জন্য হতে পারে ভারত কে উচিত জবাব দেয়া, কারো জন্য হতে পারে দেশের স্বার্থ রক্ষা করা- দায়িত্ব স্বরূপ/ ভালবাসা স্বরূপ, তারপরও হোক আপনার নিজের ভুমিকা.

এবার নিজেদের কাঁধে কিছু দায়িত্ব নেই. দেশকে লাভবান করি, দেশকে শক্তিশালী, আত্মনির্ভরশীল করি. সরকারের কর্তাব্যাক্তিদের আশায় বসে না থেকে নিজেরা কিছু করি. সরকার, প্রশাসন, রাজনীতিবিদ, সাংবাদিক দের গালমন্দ চলতেই থাকবে. নিজেরা কী করতে পারতাম, আর কী করলাম সেটা এখন ভেবে দেখুন সবাই. 

সুন্দর আগামীর প্রত্যাশায় থাকি (নিজের ভুমিকা সহ).

অন্য ভুবন



