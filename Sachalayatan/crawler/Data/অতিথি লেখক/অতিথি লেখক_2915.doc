কিঁউ কি সাঁস ভি.........



২০০১
আমি তখন টিনএজার।জীবনটাও খুব সরল ছিল।পড়াশোনা করি।আর সারাদিন হা করে AXN দেখি।মারামারি,কাটাকাটি দেখতে খুব ভাল লাগে।একদিন দেখি হিন্দি সিনেমা দেখাচ্ছে।নাম ধাড়কান! সুন্দরী শিল্পা শেঠীর বিয়ে জোর করে দেয়া হল অক্ষয় এর সাথে।বিয়ের পর শাশুড়ি বললো, বউমা গয়নার বাক্স দিয়ে যাও।সুন্দর ফিগার,তার উপর পুরান প্রেমিকের স্মৃতি,সব মিলায় তেজস্বী শিল্পা বললো,দিমু না,কি করবেন।আমার বাপে গয়না দিছে আমার জন্য।অক্ষয় এসে মা বউয়ের ঝগড়ায় অংশ নিলো।
আমি সিনেমা দেখে খুব খুশী।পরদিন নাচতে নাচতে কলেজ যেয়ে মিতুকে বললাম সিনেমাটা জোস!মিতুও একমত।ওর আগেই দেখা।
২০১০
মিতুর নাম্বার স্ক্রীনে দেখে তাড়াতাড়ি ধরলাম
-তোর খবর কি?হানিমুন শেষ?(আমার উচ্ছ্বসিত চিৎকার)
=হুমম,অফিস ও শুরু করে দিলাম।
-বাহ!শশুড়বাড়ী কেমন লাগে?
=আরে কাহিনী শোন(মিতুর ফিসফিস),আমার শাশুড়ী কয়েকদিন আগে সব গয়না নিয়ে রেখেছেন,আমি নাকি হারায় ফেলবো।এখন আর ফেরত দেয় না।
[একজন শিক্ষিত,স্বনির্ভর মেয়ে হিসেবে আমার সম্ভবত বলা উচিত ছিলো, "বাদ দে এইসব,জীবনে টাকা পয়সা বড় ব্যাপার না।তুই তো নিজেই কত ইনকাম করিস।" আমিও মোটেও এরকম বলতে পারলাম না।রাগে গড়গড় করতে করতে বললাম]
-তুই পুরোটা দিলি কেনো?শুধু ওদের বাসার টুকু দিয়ে দিতে পারলি না?
=আমি পুরোটা দেই নাই।বুদ্ধি করে কিছুটা দেই নাই।এখন কিভাবে পুরাটা উদ্ধার করি সেই প্ল্যান করতেছি।আচ্ছা পরে কথা হবে,ও শুনে ফেলবে!!
ছোটবেলায় একটা গল্প পড়েছিলাম।শীর্ষেন্দুর গয়নার বাক্স।এক বিধবার অতৃপ্ত আত্মা বাক্সটা পাহাড়া দিত।আমাদের জীবনটা তো আর কোন অল্পবয়সী বিধবার মতো না।অনেক বেশি সুন্দর।জীবনটা কিন্তু হিন্দি সিনেমার মতও না।বিয়ের পর নিয়ম করে হিন্দি সিরিয়াল দেখা শুরু করবো নাকি?
মেয়ে

