কালের ছড়া - ১৩



[উত্সর্গ:মাহবুব লীলেন, যাঁর জন্য আবার "কালের ছড়া" লেখা ..
কৃতজ্ঞতা : সচলায়তনের সকল লেখক-পাঠক, যাঁদের কাছে আমার ঋণ ক্রমশ বেড়েই চলেছে.. ]  
ব্লাডি সিভিলিয়ানগুলোর
কান্ড কী আর ভাল্লাগে..
এত্তো বলি আলু খেতে
তবু তাদের চাল লাগে !
ক'দিন পরে বোরো এলে
তখন না হয় বেশ খাবে..
কিন্তু তাদের - "এক্ষুনি চাই"
পারলে পুরো দেশ খাবে 
এমনি মুখে দেশকে নিয়ে
হাজার রকম বন্দনা
("এসব বলার কারণটা কী?"
"আবার কোন দ্বন্ধ..?") না !
দেশের কেমন পরিস্থিতি
বুঝতে হবে আপনাকে..
ওদের  শুধু  খাওয়ার নেশা
গরম ভাতের ভাঁপ নাকে!
ব্লাডিগুলোর জন্যে এলো
এক এগারো দেশটাতে..
..আমরা আছি জীবন দিয়ে
উত্তরণের চেষ্টাতে !
০৮ এপ্রিল ২০০৮

