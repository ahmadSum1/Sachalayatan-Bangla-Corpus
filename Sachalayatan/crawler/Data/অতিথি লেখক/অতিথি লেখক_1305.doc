আজ আমার সব আছে



আজ আমার সব আছে
	শুধু ভালোবাসা ছাড়া।
আমি আমার ভালোবাসা ফেলে এসেছি
	রৌদ্রজ্জ্বোল করতলে
জীবনের বিন্যস্ত সজ্জা ছেড়ে
	পলাতক কাপুরুষের মতো
আমি পালিয়ে এসেছি 
জীবনের আলোকিতো চৌকাঠ পেরিয়ে।
আমার স্বপ্ন-সাধ ছুঁয়ে আসা
	প্রতিটি অন্তিম মুহূর্তকে আমি ফেলে এসেছি।
নিরর্থক আনন্দের কাছে
দু’ফোঁটা বৃষ্টির কাছে
একটি বিস্তীর্ণ সন্ধ্যার কাছে
নিবিড় পরাজিত আমি
একাকী পালিয়ে এসেছি।
আজ আমার সব আছে
	শুধু ভালোবাসা ছাড়া;
তবুও মাঝে মাঝে বুকের কোনো এক পাশে
টের পাই-
এক চিলতে ভালোবাসার ছোঁয়া।
১১ শ্রাবণ, ১৪১৯

