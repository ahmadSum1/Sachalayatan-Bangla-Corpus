আসেন সুন্দরবনকে ধ্বংস করি। 



কয়লা নির্ভর বিদ্যুৎ কেন্দ্রকে সেই অঞ্চলের বায়ু দূষণ এবং ইকোসিস্টেম এর এসিডিফেকেশন এর জন্য অন্যতম গুরুত্বপূর্ণ উৎস হিসবে গণ্য করা হয়।[১] কয়লা নির্ভর থার্মাল পাওয়ার প্ল্যান্ট এ কয়লা পোড়ানোর পর যেই অবশিষ্টাংশ থাকে তার শতকরা ১৫ থেকে ৩০ ভাগ থাকে ফ্লাই এশ।[২] সাধারণত এই ফ্লাই এশ কোন নির্দিষ্ট ল্যান্ডফিল এ ডাম্পিং এর ব্যবস্থা থাকতে হয়। ল্যান্ডফিল সেই ধরণের জায়গা যেইখানে বিভিন্ন ইন্ডাস্ট্রিয়াল ওয়েস্ট একরকম মাটিতে কোন কিছু পুতে ফেলার মত ফেলে দেয়া হয়, এবং পরবর্তীতে ভাল মাটি দিয়ে তা ঢেকে দেয়া হয়। এই ফ্লাই এশ এর পার্টিকেল মানুষ এবং পশুপাখির স্বাস্থ্যের উপর বিরূপ প্রভাব ফেলার পাশাপাশি [৩,৪] গাছপালারও স্বাভাবিক জীবনপ্রণালীর কার্যক্রম ব্যাহত করে।[২] মূলত যেইসব ল্যান্ডফিল কিংবা ল্যাগুন এ এই ফ্লাই এশ ডিসপোজ করা হয়, তা বাতাস কিংবা পানির সাথে ধুয়ে ছড়িয়ে পড়া সহ, অতীব ধীরে ধীরে মাটির পোরাস (Porous) সারফেস ভেদ করে ছড়িয়ে পড়ে (Leachate generation) পরিবেশ দূষণের সৃষ্টি করে।[২] মূলত যেই ধরনের কয়লা পোড়ানো হয় সেই কয়লাতে বিভিন্ন ধরণের বিষাক্ত উপাদান যেমন আর্সেনিক (AS), ক্যাডমিয়াম (Cd), ক্রোমিয়াম (Cr), কপার (Cu), লেড (Pb), নিকেল (Ni) এবং জিঙ্ক (Zn) বিভিন্ন অনুপাতে থাকে।[৫] মূলত এই সকল বিষাক্ত উপাদানের উপস্থিতির জন্য, ল্যান্ডফিল কিংবা ল্যাগুনে ডিসপোজ করা এই বটম এশ সেই অঞ্চলের স্থলভাগ এবং জলভাগের ইকোসিস্টেম এবং ভূ-গর্ভস্থ পানির উপর বিরূপ প্রতিক্রিয়া ফেলে; এই গবেষণায় আরও পাওয়া যায় যে, যেই এলাকায় এই বটম এশ ডিসপোজ করা হয় তা নিকটস্থ নদীর পানি দূষণের জন্যও দায়ী। [৬] একটি এক হাজার মেগা ওয়াট ক্ষমতা সম্পন্ন একটি প্রচলিত বিদ্যৎ কেন্দ্রের প্রতিদিন ১২ হাজার টন এর কয়লার প্রয়োজন হবে এবং তা হতে প্রতি বছর প্রায় ১,০০০,০০০ টন ওয়েস্ট উৎপাদন হবে। [৭] উল্লেখ্য প্রতিবছর এই ওয়েস্ট ডিসপোজাল এর জন্য পর্যাপ্ত ল্যান্ডফিল এর প্রয়োজন হবে। 
রামপালের প্রস্তাবিত বিদ্যুৎ কেন্দ্রটি পশুর নদীর অববাহিকায় অবস্থিত এবং সুন্দরবন থেকে তার দূরত্ব মাত্র ১৩ কিলোমিটার। সুতরাং এই কথা নিঃসন্দেহে বলা যায় যে, রামপাল বিদ্যুৎ কেন্দ্রের বটম এশ কিংবা ফ্লাই এশ এর ল্যান্ডফিল ডিস্পোজাল থেকে নিকটস্থ পশুর নদী দূষণের স্বীকার হবেই এবং সেই সাথে তা স্থল ও জলভাগের ইকোসিস্টেম তথা বাস্তু-সংস্থান এর উপর বিরূপ প্রতিক্রিয়া ফেলবে। পার্শ্ববর্তী দেশ ভারতের সিঙ্গুরাওলি এলাকায় যেই কয়লা নির্ভর তাপ বিদ্যুৎ কেন্দ্র আছে, সেই বিদ্যুৎ কেন্দ্রের আশেপাশের এলাকার মাটিতে ক্যাডমিয়াম (Cd), নিকেল (Ni), লেড (Pb) এবং আর্সেনিক (AS) এর উপস্থিতির পরিমাণ নির্ণয় এর জন্য একটি গবেষণা করা হয় – বর্ষা পূর্ব এবং বর্ষা পরবর্তী সময়কালের ভিত্তিতে।[৭] গবেষণায় দেখা যায় যে, তাপ বিদ্যুৎ কেন্দ্রের ২-৪ কিলোমিটার এলাকার মধ্যে মাটিতে বৃষ্টি পূর্ববর্তী মওসুমে Cd, Ni, Pb এবং As এর সর্বোচ্চ পরিমাণ পাওয়া যায় যথাক্রমে ০.৬৯, ১৩.৬৯, ১৭.৭৬ এবং ৩.৫১ মিলিগ্রাম/কেজি, এবং যার পরিমাণ বৃষ্টি পরবর্তী মওসুমে পাওয়া যায় যথাক্রমে ০.৭৭, ১৩.৪৫, ১৭.৯১ এবং ৩.৮৭ মিলিগ্রাম/কেজি। যদিও ৮ কিলোমিটার দূরে এই উপাদানগুলার পরিমাণ কমে গিয়ে দাঁড়ায় যথাক্রমে ০.৩৫, ১১.৩৯, ১৫.৪৪ এবং ২.৪৯ মিলিগ্রাম/কেজি। [৭] যেহেতু প্রস্তাবিত রামপাল বিদ্যুৎ কেন্দ্র পশুর নদীর অববাহিকাতে অবস্থিত এবং ভৌগলিকগত দিক থেকে বাংলাদেশ অধিক বৃষ্টিপ্রবণ সুতরাং এই ধরনের বিষাক্ত উপদানগুলো যে ধীরে ধীরে ছড়িয়ে পড়ে তা সুন্দরবন অবধি যে পৌছাবে না তা কেউ নিশ্চিত করে বলতে পারে না। গবেষণায় এইটা স্পষ্টত বলা আছে যে, বৃষ্টি এবং বৃষ্টি পরবর্তী মওসুমে এই ধরনের বিষাক্ত উপাদানের ছড়িয়ে পড়ার সম্ভাবনা অনেক বেশি।[৭] ভারতের উড়িষ্যার একটি তাপবিদ্যুত কেন্দ্রের এলাকার মাটি পরীক্ষা করে দেখা যায় টপ সয়েল এর দূষণের জন্য এই ফ্লাই এশ এর উপরিউক্ত বর্ণিত উপাদানগুলাই দায়ী। [৮] ভারতের কোলাঘাট এর অন্যতম বৃহত্তম কয়লা নির্ভর তাপ বিদ্যুৎ কেন্দ্রের আশেপাশের এলাকার টপ সয়েল এবং বিভিন্ন স্তরের মাটি পরীক্ষা করে সেইখানে Mo, As, Cr, Mn, Cu, Ni, Co, Pb, Be, V, Zn – এই ধরনের বিভিন্ন ভারী ধাতব এর সন্ধান পাওয়া যায়, এবং যার উৎস ছিল ডিস্পোজাল পন্ড এ ডিসপোজ করা এই ফ্লাই এশ।[৯] বিশেষত B, As, Se, Mo, V, Al and Cd – ফ্লাই এশে পাওয়া এই উপাদান গুলোকে খুবই বিপদজনক হিসবে গণ্য করা হয় যদি তা গাছের টিস্যুতে জমা হয়। উল্লেখ্য যে, এই ধরনের উপাদানগুলো খুব সহজেই গাছ এবং তার টিস্যুতে জমা হতে পারে।(১০-১৬)সুতরাং রামপালের কয়লা নির্ভর বিদ্যুৎ কেন্দ্র হলে সেই বিদ্যু কেন্দ্রের আশেপাশের এলাকার মাটিতে এই ধরনের ভারী ধাতব এর উপস্থিতি যে পাওয়া যাবে এবং তা যে সেই এলাকার মাটিকে দূষিত করবে – তা কোনভাবেই বাতিল বলে উড়িয়ে দেয়া যায় না। 
ফ্লাই এশ এর পার্টিকেল খুবই সূক্ষ ধরনের হয়ে থাকে যা কিনা তাকে দীর্ঘ সময়ের জন্য বাতাসের সাথে মিশে থাকতে সাহায্য করে। বাতাসে একটি নির্দিষ্ট মাত্রার আর্দ্রতা থাকলে এই ফ্লাই এশ সাধারণত গাছের পাতা, এবং ফলের বাহিরের আবরণের সাথে লেগে থাকে যা কিনা গাছের পাতা এবং ফলের জন্য ক্ষতিকর। [২] একটি গবেষণায় দেখা গেছে গ্রীন বিন, টার্নিপ, পাতাকপি এবং টমেটো জাতীয় গাছের উপর এক ধরনের ছোট বাদামী স্পট পড়ে।[১৭] যদি গাছের পাতার উপর ফ্লাই এশ এর এই সূক্ষ কণার পুরু আস্তরণ কোনভাবে জমে যায় তাহলে তা ট্রান্সপায়ারেশন এর হার ব্যাহত করে, [১৮,১৯] গাছের পাতার উপর আপতিত সূর্যের আলোর প্রবেশের হার প্রতিহত করে ফটোসিন্থেসিস এর হার কমিয়ে দিবে।[২] ফ্লাই এশের উপস্থিতির জন্য মাটির যেই গুণগত পরিবর্তন হবে তা একটি বাস্তুসংস্থান এর মাইক্রোবিয়াল এক্টিভিটি এবং গাছপালার শিকড় এর বৃদ্ধির উপর প্রত্যক্ষ এবং পরোক্ষভাবে বিরূপ প্রতিক্রিয়া ফেলবে।[২] মূলত, ফ্লাই এশ থেকে যেই উচ্চ মাত্রার এলকালাইন পি এইচ এবং ভারী মৌল বের হয় তার মূলত গাছের শিকড় এবং রাইজোস্ফিয়ার (Rhizosphere) এর উপর বিরূপ প্রতিক্রিয়া ফেলে। মাটির পি এইচ যদি পেড়ে যায় তাহলে তা এপ্লাইড এবং ইন্ডিজেনিয়াস সয়েলর এর নাইট্রোজেন(N)  এর পরুমাণ কমিয়ে দেয়। ফলশ্রুতিতে সয়েলে থাকে বিভিন্ন মাইক্রোব এর নাইট্রোজেন ফিক্সেশন প্রসেস (নাইট্রোজেন থেকে এমোনিয়া রূপান্তর) ব্যাহত হওয়া সহ উদ্ভিদ এর বৃদ্ধির হার মারাত্মক ভাবে ব্যাহত হয়।[২] ফ্লাই এশ এর জন্য উদ্ভিদের নডুলেশন প্রক্রিয়াও ব্যাহত হয়।[২০] সুতরাং প্রস্তাবিত রামপালের কয়লা নির্ভর বিদ্যু কেন্দ্রের ফ্লাই এশ থেকে যেই দূষণ ছড়িয়ে পড়বে তার বিরূপ প্রভাব আশেপাশের উদ্ভিদ এবং নিকটবর্তী সুন্দরবনের উদ্ভিদসমূহের উপর বিরূপ প্রভাব ফেলবে।আর সেই সাথে ফাইন ফ্লাই এশ ডাস্ট যে আশেপাশের এলাকার বায়ু দূষণের অন্যতম কারণ যে হবে তা আর বলার অপেক্ষা রাখে না। উল্লেখ্য যে, ভাল কোয়ালিটির কয়লা মেটালার্জিকাল ইন্ডাস্ট্রিতেই বেশি ব্যাবহার করা হয়, আর এই ধরনের কয়লা নির্ভর বিদ্যুৎ কেন্দ্রে অতি সস্তা এবং নিম্ন মানের কয়লাই সাধারণত ব্যবহার করা হয়ে থাকে।[২১]  
সুতরাং উপরের আলোচনা থেকে আনুমানিক এই সিদ্ধান্তে উপনীত হওয়া যায় যে, প্রস্তাবিত রামপাল বিদ্যুৎ কেন্দ্রের ফলে সংশ্লিষ্ট এলাকা, পশুর নদী এবং মাত্র ১৩ কিলোমিটার দূরে নিকটবর্তী সুন্দরবন এর মাটি মারাত্মক ভাবে দূষণের স্বীকার হবে এবং সেই সাথে ঐ এলাকার উদ্ভিদ এবং জলজ বাস্তুসংস্থানের উপর বিরূপ প্রতিক্রিয়া পড়বে। 
রেফারেন্সঃ
[১] Zhao, Yu, Shuxiao Wang, Lei Duan, Yu Lei, Pengfei Cao, and Jiming Hao. "Primary air pollutant emissions of coal-fired power plants in China: Current status and future prediction." Atmospheric Environment 42, no. 36 (2008): 8442-8452.
[২]Gupta, D. K., Rai, U. N., Tripathi, R. D., & Inouhe, M. (2002). Impacts of fly-ash on soil and plant responses. Journal of Plant Research, 115(6), 401-409.
[৩]Borm, P. J. (1997). Toxicity and occupational health hazards of coal fly ash (CFA). A review of data and comparison to coal mine dust. Annals of Occupational Hygiene, 41(6), 659-676.
[৪] Page, A. L., Elseewi, A. A., & Straughan, I. R. (1979). Physical and chemical properties of fly ash from coal-fired power plants with reference to environmental impacts. In Residue Reviews (pp. 83-120). Springer New York.
[৫] Querol, X., Juan, R., Lopez-Soler, A., Fernandez-Turiel, J., & Ruiz, C. R. (1996). Mobility of trace elements from coal and combustion wastes. Fuel, 75(7), 821-838.
[৬] Shende, A., Juwarkar, A. S., & Dara, S. S. (1994). Use of fly ash in reducing heavy metal toxicity to plants. Resources, conservation and recycling, 12(3), 221-228.
[৭] Agrawal, P., Mittal, A., Prakash, R., Kumar, M., Singh, T. B., & Tripathi, S. K. (2010). Assessment of contamination of soil due to heavy metals around coal fired thermal power plants at Singrauli region of India. Bulletin of environmental contamination and toxicology, 85(2), 219-223.
[৮] Praharaj, T., Tripathy, S., Powell, M. A., & Hart, B. R. (2003). Geochemical studies to delineate topsoil contamination around an ash pond of a coal-based thermal power plant in India. Environmental geology, 45(1), 86-97.
[৯] Mandal, A., & Sengupta, D. (2005). Radionuclide and trace element contamination around Kolaghat Thermal Power Station, West Bengal- Environmental implications. Current Science, 88(4), 617-624. 
[১০] Townsend WN, Hodgson DR (1973) Edaphalogical problems associated with deposits of pulverized fuel ash. In: Hutnik RJ, Davis G (eds) Ecology and reclamation of devastated land, vol 1. Gordon and Breach, New York, pp 45–46
[১১] Hodgson DR, Buckley GP (1975) A practical approach towards the establishment of trees and shrubs on pulverized fuel ash. In: Chadwick MJ, Goodman GT (eds) The ecology of resource degradation and renewal. Blackwell, Oxford, pp 305–329
[১২] Adriano DC, Page AL, Elseewi AA, Chang AC, Straughan I (1980) Utilization and disposal of fly-ash and other coal residues in terrestrial ecosystems: a review. J Environ Qual 9:333–334
[১৩] El-mogazi D, Lisk DJ, Weinstin LH (1988) A review of physical, chemical and biological properties of fly-ash and effects on agricultural ecosystems. Sci Total Environ 74:1–37
[১৪] Inouhe M, Ninomiya S, Tohoyama H, Joho M, Murayama T (1994) Different characteristics of roots in the cadmium-tolerance and Cd binding complex formation between mono and dicotyledonous plants. J Plant Res 107:201–207
[১৫] Singh SN, Kulshreshtha K, Ahmad KJ (1997) Impacts of fly-ash soil amendment on seed germination, seedling growth and metal composition of Vicia faba L. Ecol Eng 9:203–208
[১৬] Rai UN, Tripahti RD, Singh N, Kumar A, Ali MB, Pal A, Singh SN (2000) Amelioration of fly-ash by selected nitrogen fixing blue green algae. Bull Environ Contam Toxicol 64:294–301
[১৭] Singh N, Yunus M (2000) Environmental impacts of fly-ash. In: IqbalM, Srivastava PS, Siddiqui TO (eds) Environmental hazards: plant and people. CBS, New Delhi, pp 60–79
[১৮] Fluckiger W, Oertli JJ, Fluckiger-Keller H (1979) Relationship between stomatal diffusive resistance and various applied particle sizes on leaf surfaces. Z Pflanzenphysiol 91:173–175
[১৯] Krajickova A, Majstrick V (1984) The effect of fly-ash particles on the plugging of stomata. Environ Pollut Ser A 36:83–93
[২০] Martensson AM, Witter E (1990) Influence of various soil amendments on nitrogen fixing soil microorganisms in a long term field experiment, with special reference to sewage sludge. Soil Biol Biochem 22:977–982
[২১] Mishra, U. C. (2004). Environmental impact of coal industry and thermal power plants in India. Journal of environmental radioactivity, 72(1), 35-40.

