মিসকীন সম্প্রদায়......



আমার দাদা ছিলেন পলিগ্যামিস্ট। তবে একই সময় তার দুই বউ বর্তমান ছিলেন না। প্রথম স্ত্রী মারা যাওয়ার পর তার ছোট বোনকে বিয়ে করেছিলেন। শিক্ষিত মানুষ ছিলেন না, তাই সন্তানদের শিক্ষার জন্য চিন্তাই করেন নি। 
তাই বড় হয়ে তার সন্তানেরা বিশেষত ছেলেরা চট্টগ্রামের অন্যতম সাধারন উপায়টি বেছে নিল। তারা মরুর তপ্ত বুককে বেছে নিল। আমার ছোট চাচা যিনি দাদুর দ্বিতীয় পক্ষের, তিনি নিজেতো গেলেন, কয়েক বছর পর নিয়ে গেলেন তার ছোট আরো দুই ভাইকে। তাদের সুবাদে প্রায়ই জানা হয় মধ্যপ্রাচ্যের দেশের সংস্কৃতি, মানুষের প্রকৃতি। প্রথম প্রথম এটা যেনে থমকে যেতাম যে, তারা বাংলাদেশিদের মানুষ মনে করে না, মনে করে তার থেকেও নিচের কিছু। এই ব্যাপারটা তারা "মিসকীন" শব্দ দিয়ে বুঝায়। 
সাপ্তাহিক যায়যায়দিনের সুবাদে জানতে পারি, ইরাকী কালচারে কথা। সেখানে নারীদের বিয়ের সময় যেভাবে অপমান করা হয় তার কোন তুলনা নেই। ব্যাপারটা এরকম, মেয়েদের যৌনাঙ্গে এক বিশেষ ধরনের পর্দা রয়েছে যা ফেটে গেলে রক্তপাত হয়। ইরাকীরা এটা ধরেই নেয় যে এই কেবল বিয়ের পর স্বামীর মাধ্যমে এই ঘটনাটি ঘটবে এবং এটি কনের বিশুদ্ধতার লক্ষন। বিয়ের পরদিন সকালে তাই বরের বাড়ির ছাদে একটা লাল কাপড় ঝুলতে দেখা যায়। ইরাকী সমাজে এর গুরুত্ব এত বেশি যে অনেক মেয়েকেই শুধুমাত্র একরাতের সংসার জীবনের অভিজ্ঞতা পেতে হয়। কতটা বেদনাদায়ক আর অপমানজনক এই সংস্কৃতি........ অথচ চিকিৎসাবিজ্ঞান বলছে, নানা কারনে এই পর্দা ফেটে যেতে পারে....
২০০৩ সনের আমেরিকান আগ্রাসনের পর বাগদাদে মার্কিন সৈন্যরা ঢুকে পড়লে একরকম খুশীই হয় ইরাকীরা। সৈন্যরা অনেকটা সাদর সম্ভাষন পায় তাদের কাছ থেকে। আর যখন বাংলাদেশি একজন এনজিও কর্মী যুদ্ধবিধ্বস্ত এই দেশটিতে কাজকরার জন্য বাগদাদ পৌছে, তখন ইরাকীদের অর্ভথ্না ছিল "মিসকীন!!" বাংলাদেশী কাল চামড়ার তুলনায় তারা মার্কিন সাদা চামড়াই বেশি পছন্দ করে, হোক তারা তাদের বারোটা বাজিয়ে ছাড়চে....
বর্হিবিশ্বে বাংলাদেশের এই ইমেজের জন্য আমরাই দায়ী। কারন ভিক্ষাবৃত্তির যে স্বভাব ও ঐতিহ্য আমাদের রয়েছে তা সহজেই মুছবার নয়। প্রবাসী বাংলাদেশিরা এক্ষেত্রে ইন্টাফেসের ভুমিকা রাখতে পারেন, বুদ্ধিমান আচরনের মাধ্যেম। আর আমাদের এই ভিক্ষাবৃত্তির আচরন ছাড়তে হবে, দানগ্রহীতা থেকে পার্টনারের ভুমিকায় আসেত হবে।

