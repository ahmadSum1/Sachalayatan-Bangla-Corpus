মেঘ





আমার জীবনে অসম্ভব ভাল লাগা কিছু স্মৃতি আছে। তার একটি আমাদের প্রথম বারের সাজেক ভ্রমণ। আমাদের জানামতে বিডিআর বা আর্মি, এবং আরেকটা সাংবাদিক গ্রুপ (এঁরা কারা ছিলেন আমরা জানতে পারিনি) বাদে আমরাই ছিলাম প্রথম বাঙ্গালী যারা ওইখানে গিয়েছিলাম। সে ছিল একটা ভ্রমণ। কত লুকিয়ে, পালিয়ে, আর্মি আর বিডিআরদের ফাঁকি দিয়ে রাতের অন্ধকারে সেই ৩০কিমি-র মতো পাহাড়ি পথ যাওয়া। সত্যিকারের এ্যাডভেঞ্চার ছিল সেটা। সেখানেই আবার তৃতীয়বার (আমার ২য় বার) যাওয়ার পর ধরা খেয়ে রাঙামাটির জেলে ১০ দিন কাটিয়ে আসা। আমার ইচ্ছে করছে লেখাটাই দিতে, কিন্তু প্রথমবারের ভ্রমণটা নিয়ে আমি ট্রাভেল এন্ড ফ্যাশান-এ কভার স্টোরি করেছিলাম আর আমাদের সাথের খাগড়াছড়ির আরেক সাংবাদিক ফারুক আযম লিখেছিলেন অনেক। তাই সাহস করে এখানে দিলাম না। যদি মডরা বলেন যে ৬/৭ বছর আগে প্রকাশিত লেখা প্রকাশে উনাদের আপত্তি (অবশ্যই মানসম্পন্ন হলে) নাই তাহলে দেয়ার ইচ্ছে থাকল। এখন উপভোগ করুন কিছু মেঘের ছবি। সেই প্রথম মেঘ দেখে আমার মনে হয়েছিল যে ইচ্ছে করলেই মেঘের উপর দিয়ে হেটে বেড়ানো সত্যি সম্ভব। ছবিগুলো সব রুইলুইপাড়া এবং তার আশেপাশে থেকে তোলা। আমার ক্যামেরায় এবং বেশিরভাগ আমারই তোলা। তবে দলগত ভ্রমণে যেটা হয় যে একই ক্যামেরা অনেকেই ব্যাবহার করেন; সেটা এখানেও হয়েছে। দুই চারটা আমার সহ-ভ্রমণকারীদের তোলা। আর হ্যাঁ, তখন আমার ছিল Canon-5000। নেগেটিভ থেকে স্ক্যান করেছিলাম অনেক আগে। ছবি তোলাতেও পারদর্শী ছিলাম না তত (এখনও নাই)। কাজেই ছবির মান সন্তোষ জনক নয় সবগুলো। 
ছবি -২ 

ছবি -৩

ছবি -৪

ছবি -৫

ছবি -৬

ছবি -৭

ছবি -৮

ছবি -৯

ছবি -১০

ছবি -১১

ছবি -১২

ছবি -১৩

ছবি -১৪

ছবি -১৫

ছবি -১৬

ছবি -১৭

ছবি -১৮

সবাইকে শুভেচ্ছা।
-তদানিন্তন পাঁঠা

