হিডেন ক্যাম : কিছু প্রশ্ন



পরিবর্তনশীল এর নষ্ট মেয়ে পড়ে এটা লেখলাম । হিডেন ক্যাম পর্নোগ্রাফীর বাজার এখন রমরমা । বাংলাদেশে শুরু হয়েছিল বোধহয় পিন্টু সুমন নামক কিছু পশুর দ্বারাই । এরপর ব্যাপারটি আর থেমে থাকেনি , নানা জায়গায় নানা ভার্সিটির অথবা চাকরিজীবী মেয়েদের নিয়ে বেরুতে থাকে একের পর এক পৈশাচিক একেকটা ক্লিপ । ভার্সিটি পড়ুয়া ছাত্রদের পি.সি. থেকে আস্তে আস্তে ব্যাপারটা ব্যাপ্তি পায় খোলা বাজারে । মুভি ভাড়া দেয়া দোকান গুলো তে চলে আসে রাইট করা সিডি । ব্যাপার গুলো মনে হয় সবাই জানে । যদ্দুর দেখেছি ভিডিও গুলোতে থাকে একটা ছেলে যে নানা ভাবে একটা মেয়ের সাথে যৌনসঙ্গমে লিপ্ত হয়, কখনো প্ররোচিত করে, কখনো দেখা যায় মেয়েটি ওকে ভালবেসেই করছে । কিছুদিন পরে বের হয় বাজার কাপানো এক একেকটা ক্লিপ, সবাই দালালের মত হাসি দিয়ে শেয়ার করে তাদের সংগ্রহ, ব্যাপারটা চলে আসে মোবাইলের ক্লিপে, 3gp ফরম্যাটে দেখা হতে থাকে সবকিছু। এরপর আর পিছন ফিরে দেখতে হয় না, কিছু কিছু গোষ্ঠি আবার পতিতাদের নিয়েও ক্লিপ তৈরী করে ছাড়ে বাজারে । এসব কাহিনী সবার জানা, আমি এসব বলছি কেন ? 
আমার খুব জানতে ইচ্ছা করে, কতজন এই ব্যাপারটা উপভোগ করে, কিভাবে করে ? একটা মেয়েকে এভাবে ধ্বংস করে, সেই বর্বরতাটা আবার উপভোগ করতে কয়জনের ভাল লাগে ? অনেকে বলে " আরে মেয়েগুলিই তো এরকম, ওরা করতে পারলে আমরা দেখে মজা নিতে দোষ কোথায় ? " কি নির্মম কথা ! সবাই যেন খুবই পরিচিত প্রতিটি মেয়েদের সাথে ! আসলে পরিচতই তো, এরা আমাদেরই কারো বোন, কারো হতভাগী প্রেমিকা । একটা মেয়ে যেরকমই হোক, তাঁকে এই পৈশাচিক ভাবে বাজারে নিয়ে গণধর্ষণের অধিকার আপনাদের কে দিয়েছে ? 
- খেকশিয়াল
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%6f%5f%6f%6e%65%37%32%36%40%79%61%68%6f%6f%2e%63%6f%6d%22%3e%6e%6f%5f%6f%6e%65%37%32%36%40%79%61%68%6f%6f%2e%63%6f%6d%3c%2f%61%3e%27%29%3b'))

