আড়িয়াল বিল টু দ্বীপদেশ



কথা হচ্ছে আড়িয়াল বিলে নতুন বিমানবন্দরের চাটনি দিয়ে বঙ্গবন্ধু সিটির তৈরী। টাইপরা লোকেরা দেশের উন্নতির জন্য মানববন্ধন করতেছেন, হলুদ ব্যানারে লাল-কালো লেখা দিয়ে প্রধানমন্ত্রীর দৃষ্টি আকর্ষণ করতেছেন। এদিকে মাইওয়োপিয়ান মন্ত্রীরাও প্রধানমন্ত্রীর ইচ্ছেয় তা দিতেছেন। কারণ, এই দেশ তো গণতান্ত্রিক রাজতন্ত্রের দেশ।
অবশ্য মাটির কাছাকাছি থাকা মানুষেরা এর সরাসরি বিপক্ষে। কারণ, স্বাভাবিক। উচ্ছেদ, জীবিকার উপর হুমকি ও পরিবেশের হুমকি ইত্যাদি। কোন স্থাপনা করলে সেখানে EIA করতে হয়। যাই হোক, কোন এক মন্ত্রী বলেছেন, আড়িয়াল বিলে না হোক, রাজৈরে বা অন্যকোনখানে হবেই। 
কেন ভাই? কেন ঢাকার কাছাকাছি! এমনিতেই কেন্দ্রীভূত ঢাকার জ্যামে অস্থির! অন্য জায়গায় পাঠালে হয়না? এই ধরেন, সন্দীপ বা হাতিয়ার মত কোন দ্বীপ! পাশে বিমানবন্দরের মত একটা সমুদ্রবন্দর! যেন বাংলার সিংগাপুর, তাইওয়ান! ঝকঝকা, তকতকা! 
দ্য নিউ বঙ্গবন্ধু সিটি
নিউয়ার বঙ্গবন্ধু এয়ারপোর্ট
নিউয়েস্ট বঙ্গবন্ধু সি-পোর্ট!
কেউ কি প্রধানমন্ত্রীর কানে এই ফুসমন্তরটা ঢুকিয়ে দিতে পারবেন? 'সরকারী মাল দরিয়ামে ঢাল'- তো একটু না হয় ভালোর জন্যই ঢালা হোক!
ZASM

