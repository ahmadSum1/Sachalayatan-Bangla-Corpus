ইচ্ছে ঘুঁড়ি




দুই বেলা তোর চিবুক ছূঁয়ে বলতে ইচ্ছে করে
এই বোকা শোন তোর লাগি মোর পরান কেমন করে'।
উল্টো হাতে ঠোঁটের কোনের আধলা একটা ঘাম
ইচ্ছা করে মুছায়ে দি হয় যদি আরাম।
তিন বেলা রোজ পাশে বসায় নলায় গরাস তুলে
ইচ্ছা করে খাওয়ায়ে দি, লোক সমাজকে ভুলে।
চাঁদ কপালে হাত বুলায়ে ঘুম পাড়াবো রাতে
বুকের মধ্যে পিষে রেখেই ঘুমাবো তোর সাথে।
ইচ্ছারা রোজ মিছিল করে তোর এলাকায় ঘুরে
স্লোগান দিয়ে গলা ফাটায় উচ্চকিত সুরে।
তুই কি জানিস তোর লাগি এই পরাণে হা পিত্যেস?
হাহাকারের অগ্নিতে হয় ইচ্ছেরা নিঃশেষ।
বৃষ্টি দুপুর টাপুর টুপুর সোনার নুপুর পায়ে
ইছেরা সব নেচে বেড়ায় তোর হৃদয়ের গাঁয়ে। 
তোর শুধু এই পলাই পলাই উড়নচন্ডি মন
একটু থিতু হ’ না দোহাই-একটু কথা শোন।

