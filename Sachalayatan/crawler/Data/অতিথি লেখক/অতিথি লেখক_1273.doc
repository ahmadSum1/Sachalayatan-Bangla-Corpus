ঢোলসমুদ্র দিঘি : বিলুপ্তির পথে আরেকটি দিঘি



আমার পাশের গ্রাম ঢোলসমুদ্র। গাজীপুর জেলার কালিয়াকৈর উপজেলার বোয়ালী ইউনিয়নে অবস্থিত ঢোলসমুদ্র গ্রাম। এই গ্রামের রয়েছে অসংখ্য পুরাতাত্ত্বিক নিদর্শন। ঢোলসমুদ্র দিঘি তাদের একটি। স্থানীয় লোকজন এই দিঘিকে বড়পুকুর বলেও ডাকে। এই দিঘির নামানুসারে গ্রামের নামকরন হয়েছে বলে ধারনা করা হয়।

	ঢোলসমুদ্র গ্রামটি ভাওয়াল পরগনার ডাকুরাইল মৌজার অন্তর্গত। এই ডাকুরাইল বা ডাকুরাই বা ডবাক জনপদের নাম থেকেই ঢাকা নামের উৎপত্তি বলে অনেকে মনে করেন। সপ্তম শতাব্দীতে ডাকুরাইল এলাকা শাসন করতেন পাল বংশের রাজা যশোপাল। যশোপালের রাজবাড়ি ঢোলসমুদ্র দিঘির পাড়েই অবস্থিত ছিল বলে ধারণা করা হয়।





	ঢোলসমুদ্র দিঘি বেশ গভীর। লালমাটির এই দিঘিতে সারা বছর পানি থাকে। এর নামকরনের সাথে জড়িয়ে আছে একটি জনশ্রুতি।

	এই দিঘির খনন কাজ শেষ হলে রাজা দিঘির গভীরতা মাপার জন্য কয়েকজন ঢুলীকে দিঘির তলদেশে নামিয়ে দেন। রাজার আদেশমত ঢুলীগন জোরে জোরে ঢোল বাজানোর পরেও দিঘির পাড়ে অবস্থানরত জনগনের কানে ঢোলের আওয়াজ পৌঁছায়নি। তাই রাজা এই দিঘির নাম রাখেন ঢোলসমুদ্র দিঘি।

	দিঘির তীরে রয়েছে উঁচু সমতল ভূমি। এই উঁচু ভূমি খনন করলে হয়তো বৌদ্ধবিহারের মত পরাতন নিদর্শন বের হয়ে আসবে।


উঁচু সমতল ভূমি

	লোকশ্রুতি আছে যে যশোপালের রাজপ্রাসাদের প্রাচীরের ভিতরেই ছিল আর একটি রাজপুকুর।


রাজপুকুর 

	রাজবাড়ির পশ্চিমে ছিল বিশাল মাঠ এবং দক্ষিণে বৌদ্ধবিহার।


উঁচু সমতল ভূমি

	এই দিঘির আশেপাশে সহ পুরো গ্রামেই ছড়িয়ে আছে প্রাচীন অট্টালিকার ধ্বংসাবশেষ ইট। স্থানীয় জনগন সেগুলো নানা গৃহস্থালির কাজে ব্যবহার করছে।



	বর্তমান অবস্থাঃ স্থানীয় প্রভাবশালীরা এই দিঘি দখল নেওয়ার জন্য নানা চেষ্টা চালিয়ে যাচ্ছে। এরই মধ্যে দিঘিকে কেন্দ্র করে কয়েক দফা সংঘর্ষও ঘটেছে। ভূমিদস্যুরাও তাদের পদচারনার নিদর্শন রাখতে শুরু করছে।



	অবিলম্বে এই প্রাচীন নিদর্শন গুলো সংরক্ষণ করতে না পারলে হারিয়ে যাবে ইতিহাসের আরেকটি অধ্যায়।

	যাতায়াতঃ গুলিস্তান থেকে কালিয়াকৈর গামী আজমেরী বা বনশ্রী পরিবহনে করে সফিপুর বাজার নামতে হবে। সেখান থেকে ছিএনজি করে বড়ইবাড়ী ঢোলসমদ্র গ্রাম। দিঘির পাড়ঘেঁষে রাস্তা চলে গেছে। দিঘির পাড়েই নামতে পারবেন। ছিএনজি ভাড়া ১২০ টাকা।

	তথ্য সূত্র:রাজা ভাওয়াল সন্ন্যাস ও ভাওয়াল পরগণা (জয়নাল হোসেন )

	আমার অন্যান্যঃ

রাঙ্গামাটির পথে লো...
বান্দরবন-১: নীলগিরির পথে লো..
বান্দরবন-২: নীলাচল ও অন্যান্য
অবশেষে কক্সবাজার...
ইদ্রাকপুর কেল্লা : কালের সাক্ষী..

লালকমলpronaya@yahoo.com

