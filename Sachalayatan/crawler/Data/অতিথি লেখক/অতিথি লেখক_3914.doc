করবে না ক্ষমা



-- মেঘ 
সে এক গল্প ! স্বপ্নগুলো খড়স্রোতে ভাসিয়ে নিয়ে রেখে গেছে বিষাদমাখা শরীর এক। অসহায়ত্ব জানে শুধু ঐ বিধবা মেঘ! কেননা বিধবারম মত চলতে থাকে তার শেকলের গান। জীবনকে বুঝতে পারেনি কখনই যেমন করে বুঝেছিলো স্বপ্নকে। বুঝুক আর না বুঝুক নদীকে প্রেমিকা বলে ডাকতো।
 পরজিত কাব্যগাথা আর বেদনার বোঝা নিয়ে শেষ রাতে বাড়ি ফিরে দ্যাখতো মায়ের রাগি চেহারা ... অনেক কিছু পাছে রেখেও অসহায় আর অসহায় হয়ে যেত বাস্তবতার কাছে।
কেউ ডাকেনি তাকে কোনকাল। যদি কেউ কোনোদিন বুঝতো বিন্দু মাত্র, দ্যাখতো খা খা শূন্যতা নিয়ে দাঁড়িয়ে এক বৃক্ষ! তবে হয়তো মাঝরাতে বালিশ ভেজা লাগতো না। জীবনকে যখনই ভেবেছে এই হলো বুঝি শুরু ঠিক তখনই হিশেব করতে হয় ভুলে ধারাপাত, অথবা করে দ্যাখাতে হয় প্রাপ্ত বয়সের কাজ।
জানি স্বপ্নগুলো করবে না ক্ষমা...

