পথিকৃৎ কার্ল সেগান 



কার্ল সেগান কসমস সিরিজের যাত্রা শুরুতেই একটা ধাক্কা খেয়েছিলেন। সাইনটিস্টদের আড্ডায় ঠাট্টা- মশকরার পাত্র হয়ে গিয়েছিলেন প্রায়। অ্যাস্ট্রো-ফিজিক্স বা কসমোলজির সাধারন ব্যাপারগুলো নিয়ে টিভি শো করা, তখনকার দিনে আড়াই মাসের বাচ্চাকে পোড়া লঙ্কার চটপটি খাওয়ানোর মতই। সেগান কিন্তু পিছপা হননি। ঠিক তার বাদামী জ্যাকেটটার ধুলো ঝাড়ার মতই, ঝেড়ে ফেল দিয়েছিলেন হাসি-তামাশা গুলো।
কার্ল সেগান বিশ্বাস করতেন, বিজ্ঞানের রসালো শ্বাসটাকে আমজনতার নিউরনে ঢুকিয়ে দিতে পারলেই আবিষ্কার গুলোর অপব্যাবহার আর সুবিধাগুলোর অসম বন্টনের ফারাটা কাটা যাবে। ফারাওদের আধ্যাত্বিক ক্যাটাগরির টেকনলোজি, আলেকজেন্দ্রিয়ার লাইব্রেরি আথবা ব্রিটেনের রয্যাল সোসাইটির মত আভিজাতদের হাতে কুক্ষিগত বিজ্ঞান, আবিষ্কার গুলোর একপেশে সুবিধাভোগী ব্যাবহারই বাড়াবে। 
একসময় আলেকজেন্দ্রিয়ার বন্দরে ভেড়া প্রত্যেকটা জাহাজকে তল্লাশী করা হত। চোর-ডাকাত বা হীরে-জহরতের খোজে নয়, বইয়ের খোজে। আর বইগুলোর যায়গা হত শহরের লাইব্রেরিতে। আলেকজেন্দ্রিয়ার লাইব্রেরির হাফ মিলিয়ন স্ক্রোলের মধ্যে ছিল টলেমি, পিথাগোরাস, অ্যারিটস্থেনিস, ইউক্লিড, আর্কিমিডিসের মত আদ্যিকালের বিজ্ঞানিদের হাজার বছরের জ্ঞান আর গবেষনার ফলাফল। জুলিয়াস সিজারের আলেকজেন্দ্রিয়া জয়ের ধাক্কার আগুনে পূড়েছিল আলেকজেন্দ্রিয়ার লাইব্রেরী। ধ্বংস হয়েছিল অমূল্য সব আবিস্কার। এরমধ্যে হয়ত ছিল পীথাগোরাসের নতুন কোন গনিতের শাখা আথবা আর্কিমিডিসের বৈপ্লবিক কোন সূত্র । মানব সভ্যতার সর্বপ্রথম রিসার্চ ইনিস্টিউটের সাথে শতবর্ষের জ্ঞানও মহাকালের গহ্বরে হারিয়েছে। কারন একটাই, সাধারনের ধরা-ছোয়ার বাইরে ছিল সেসব।
একদিন সন্ধ্যাবেলায় আমার এক কলিগ হঠাত করেই জিজ্ঞেস করে বসল, আচ্ছা সাইদ মহাবিশ্ব তো আসীম কিন্ত আসলে এর শেষ কোথায়। আমার সোজাসাপ্টা উত্তর ছিল, আমি জানিনা ভাই। নিকোলাস কোপারনিকাসের একটা উক্তি আমার খুব পছন্দের- "To know that we know what we know, and to know that we do not know what we do not know, that is true knowledge." যা জানিনা তা আন্দাজ করা বিজ্ঞান নয়, তাকে আজানা হিসেবে স্বীকার করা আর তাকে আনুসন্ধানের নামই বিজ্ঞান। কোপারনিকাসকে বলা হয় হ্যালোসেন্ট্রিক ইউনিভার্সের জনক। হাজার বছরের পৃথিবীকেন্দ্রিক মহাবিশ্বের ধারনাকে ফেলে দিয়ে সূর্যকে নিয়ে  এসেছিলেন কেন্দ্রে। উপযুক্ত ডাটা আর প্রমান থাকা স্বত্তেও গবেষকদের গেলাতে পারেননি সেই আবিস্কার। আদি বিশ্বাস থেকে আমজনতার বেরিয়ে এসে সূর্যকেন্দ্রিক জগতকে মেনে নিতে লেগেছিল আরো তিনশ বছর।
নাসার চন্দ্র-আভিযান ছিল আমেরিকা আর সোভিয়েত ইউনিয়েনের কোন্ড ওয়ারের ফসল। কিন্তু চাদের মাটি থেকে পৃথিবীর যখন ছবি তোলা হল, মানবসভ্যাতা যেন নতুন কিছু পেল। জাতীয়, আন্তর্জাতিক, সাগর বা মহাসাগরের সীমানাবিহীন একটা নীল পৃথিবী। যেন জীবন্ত একটা প্রানী যার প্রত্যেকটা অঙ্গ একে অপরের সাথে জড়িত। এই দৃষ্টিভঙ্গীটাই সকলের কাছে পৌছে দিয়েছিলেন কার্ল সেগান। সত্তুরের দশকের শেষের দিকে নাসা ভয়েজার-১ ও ভয়েজার-২ নামে সৌরজতের বাইরে দুইটা স্পেস-প্রোব পাঠায়। আনেক কাঠখড় পুড়িয়ে সেগান ভয়েজারের সাথে জুড়ে দিয়েছিল দুটো ক্যামেরা। সৌরজগেতের বাইরের দিকে যখন ভয়েজার যাত্রা করছিল, দিনে দিনে পৃথিবী  হয়ে উঠেছিল একটা ক্ষুদ্র নীল বিন্দু।
ভয়েজারের চোখে কার্ল সেগান আমাদের দেখিয়েছেন এই বিশাল কসমিক সাগরে আমরা কতটাই তুচ্ছ, কতটাই উল্লেখযোগ্য। শিখিয়েছেন লালন করতে পৃথিবীর জীব-বৈচিত্র, আর পরের প্রজন্মের জন্য রেখে যেতে সুস্থতর মানব সভ্যতার একটা আবাসস্থল।
https://www.youtube.com/watch?v=b58SfRphkKc
পীথাগোরাস

ছবি: 


 



