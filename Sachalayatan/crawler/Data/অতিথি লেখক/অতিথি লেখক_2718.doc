বৃষ্টি আমায়




বৃষ্টি আমার চোখের কোনে একটুকু কাল অধর ছুঁয়ো-
জোনাক জ্বলা নির্ঘুম রাত স্বপ্ন বীজ বুকে রূইয়ো ।
তুমি বললেই মরুভমি
খরার নামে ঝড়
লু হাওয়াতে ভাসিয়ে নিলে
ঢেউ তুলে নড়বড় 
বৃষ্টি আমায় পরশ দিতে  কোজাগরী আলো মেখো-
জলরঙে তে আঙ্গুল মেখে আকাশ জুড়ে চিঠি লিখো ।
ভাসবো বলে হাত বাড়ালে
গভীর কুয়ার জল
ডাকলে হারায় প্রতিদ্বন্দ্বী
কণ্ঠ নিলোত্পল
বৃষ্টি তোমার পায়ে নূপুর নিকোনো তান সুর-
ভাসিয়ে নিয়ে সব ছাড়িয়ে গহীন সমুদ্দুর ।
মেঘমল্লার গুরুগম্ভীর বাজ
চুল খোলা আর ডুরে শাড়ির চাল
শঙ্খচূড় এ ছোবল তোলা বিষ
লাগাম ছাড়া আমার তরীর পাল

