শেষ কাব্য



বিষণ্ণতার নামে আজ মামলা ঠুকে দেব
একাকীত্বের গলায় দড়ি পরিয়ে নগরীর প্রতিটি রাস্তায় ঘোরাবো
হতাশার মাথা ন্যাড়া করে তাতে আশার সিল মেরে দেব।
দুঃখের সাথে আজ আমার আড়ি,
সুখের সাথে দ্বিপক্ষীয় আলোচনা বসব 
কিভাবে সুখের চাহিদা ও যোগান সমান রাখা যায়,
কিভাবে সুখ আর দুঃখের ক্রসফায়ারে সুখ কালো পোশাকধারী হতে পারে।
আজ রাতে আমি জোছনার সাথে আলোর বন্যায় ভাসব
জোনাকির সাথে আলো ছড়াব
নিশাচর শেয়ালের সাথে শিকারে বের হব।
আজ সারা রাত আমি সুখী রব,
সারা রাত......

আজ রাতেই আমি শেষ স্বপ্ন দেখব।
শেষ বারের জন্য চোখ বুজব চোখ খোলার জন্য....
বাঁশপোকা

