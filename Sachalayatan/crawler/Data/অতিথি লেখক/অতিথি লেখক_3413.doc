মামা কাহিনী ১



দ্বিতীয় স্বত্তা
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%64%69%74%69%6f%73%68%6f%74%74%61%40%67%6d%61%69%6c%2e%63%6f%6d%22%3e%64%69%74%69%6f%73%68%6f%74%74%61%40%67%6d%61%69%6c%2e%63%6f%6d%3c%2f%61%3e%27%29%3b'))
এক
  সবার কাছেই মামা কত প্রিয় মানুষ। মামা বেড়াতে আসলে সাথে করে ভাগনে ভাগিনীর জন্য এটা ওটা নিয়ে আসেন, এসে ওলে সোনা, ওলে ময়না করেন, আরো কত কি!
  আর আমার ভাগ্যটা হল ঠিক তার উলটো। মামা আসবে শুনলেই আমার জ্বর এসে যায়। মাথা ঝিম ঝিম করে। আর মামা? সাথে করে এটা ওটা নিয়ে আসবে? তাহলেই হয়েছে! উলটো এসে আমার কিট ক্যাট টা খেতে খেতে বলবে...বাচ্চাদের এত চকলেট খাওয়া ভালো না। দাতে পোকা হয়।
   ঘোড়ার মাথা হয়।
দুই
  মামার কর্মকান্ড যদি চকলেট/চিপস খাওয়ার মধ্যে সীমাবদ্ধ থাকতো, তাহলেও আমার কোন অভিযোগ থাকতো না। তা, পেটুক মামা থাকতেই পারে। 
    কিন্তু, মামা বাসায় আসলে বার্ষিক পরীক্ষার পরও পড়াশোনা করতে হয়। পড়াশোনার নাকি কোন শেষ নেই! আর আমি নাকি বাবা মার আদরে আদরে গোল্লায় যাচ্ছি। আতি স্বত্তর আমার 'ব্যবস্থা' না করা হলে নাকি দুদিন পরে আমার পেছন দিয়ে বাঁদরের মত লেজ বের হবে।
  আর মা টাও না যা! ভাইয়ের জন্য সারাক্ষণ দরদ উথলে পরছে! সেদিন শুনলাম মা মামাকে ফোনে বলছে...হ্যা রে পল্টু...কতদিন হলো আমাদের বাসায় আসিস না। না খেতে খেতে তো মনে হয় শুকিয়ে গেছিস... আর রোকন ও ইদানিং পড়াশোনায় খুব ফাঁকিবাজি করছে। তুই এসে ওর দায়িত্ব নিলে একটু নিশ্চিন্ত হই।
   এই পর্যন্ত শুনেই আমার মুখ শুকিয়ে গেল। মামা না মাত্র মাস দুয়েক আগে মাস খানেকের জন্য বেড়িয়ে গেল? এই মাসখানেকের মধ্যেই মামা শুকিয়ে গেছে!!
   হুমম...মামা আসার আগেই অনেক কাজ সেরে ফেলতে হবে...চকলেট-আইস্ক্রীম সব খেয়ে শেষ করে ফেলতে হবে, ক্লাস টেনের মোটা গ্রামার বইটা থেকে শক্ত শক্ত সব ট্রান্সলেশন মুখস্থ করা শুরু করতে হবে (যদিও আমি ক্লাস সিক্সে উঠেছি)... নামতা শিখতে হবে (ক্যাল্কুলেটর থাকার পরও উনি নামতা ধরতে এবং তারপর না পারলে মনের সুখে পেটাতে খুব ভালোবাসেন।)
   আমি মনের দুঃখে বসে বসে ইগলু আইসক্রীম খেতে লাগলাম, আর দীর্ঘশ্বাস ফেলতে লাগলাম।
   মানুষের মামা কেন থাকে??
 (চলবে?) 

