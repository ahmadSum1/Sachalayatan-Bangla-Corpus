নতুন রূপে বাংলা উইকিপিডিয়া



বেলায়েত

উইকিমিডিয়া ফাউন্ডেশনের ইউজার এক্সপেরিয়েন্স টিম উইকিপিডিয়া  ব্রাউজ এবং উইকিপিডিয়া সম্পাদনার কাজ আরও সহজ করার উদ্দেশ্যে নিয়ে কাজ করে চলেছে। ইতিমধ্যে সাম্প্রতি এ কাজের কিছু পরিকম্পনা বাস্তবায়ন করা হয়েছে, যার মধ্যে আছে উইকিমিডিয়া প্রকল্পের তথা উইকিপিডিয়া সাইটের নতুন অবয়ব এবং সহজ ও সমৃদ্ধ সম্পাদনা প্যানেল ইত্যাদি। এই পরিবর্তনগুলো নতুন অবদানকারীদের শুরু করার ক্ষেত্রে আরও সহজ ভূমিকা রাখবে, এবং গত বছর ধরে নানা পরীক্ষা-নিরীক্ষার মাধ্যমে এই পরিবর্তনগুলো সাধিত হয়েছে। আরও তথ্যের জন্য এ বিষয় সম্পর্কিত উইকিমিডিয়া ব্লগ পোস্ট দেখুন।
যা কিছু পরিবর্তিত হয়েছে
 * নেভিগেশন বা সাইট ব্রাউজ: পাতা পঠন ও সম্পাদনা পদ্ধতির আরও উন্নয়ন সাধন করা হয়েছে। এখন পাতার ওপরের ট্যাবগুলো খুব পরিষ্কারভাবে আপনাকে বুঝতে সাহায্য করবে যে আপনি বিষয়বস্তু পাতায় নাকি আলাপ পাতায় রয়েছেন, সেই সাথে আপনি পাতাটি পড়ছেন না সম্পাদনা করছেন তাও স্পষ্টভাবে সনাক্ত করতে পারবেন।
* ভাঁজযোগ্য সাইড বার: উইকিপিডিয়ার পাতার বাম পাশের সাইডবারের মুদ্রণ/এক্সপোর্ট সরঞ্জাম এবং অন্যান্য ভাষাসমূহ অংশটি এখন ভাঁজ এবং সম্প্রসারণ যোগ্য করে করা হয়েছে। যা প্রয়োজনে ভাঁজ এবং পুনরায় সম্প্রসারণ করা যাবে।
* সম্পাদনা প্যানেলের উন্নয়ন: সম্পাদনা প্যানেলকে ব্যবহারকারীর জন্য আরও কার্যকরী ও সহজভাবে উপস্থাপন করা হয়েছে। এখন কোনো পাতা সম্পাদনা আগের চেয়ে আরও সহজ এবং গুছানো।
*  মাউসে বাংলা অক্ষর টাইপ: উইকিপিডিয়ায় সম্পাদনা প্যানেলের বিশেষ বর্ণচিহ্ন অংশ থেকে এখন বাংলা অক্ষর মাউস ক্লিকে টাইপ করা যাবে।
*  লিংক উইজার্ড: একটি সহজ পদ্ধতির মাধ্যমে ব্যবহারকারী এখন অন্য যে-কোনো উইকির পাতায়, সেই সাথে বাইরের যে কোনো ওয়েবসাইটের পাতার লিংক যোগ করতে পারবেন।
*  অনুসন্ধান ব্যবস্থার উন্নয়ন: ব্যবহারকারীর অনুসন্ধানকৃত পাতাটি দ্রুত খুঁজে পেতে উইকিপিডিয়ার অনুসন্ধান পরামর্শেরও উন্নয়ন সাধন করা হয়েছে।
*  অন্যান্য নতুন সুবিধাদি: উইকিপিডিয়ার সম্পাদনা প্যানেলে টেবিল উইজার্ড নামক একটি সুবিধা সংযোজন করা হয়েছে। এর ফলে ব্যবহারকারী সহজেই কোনো পাতায় টেবিল যোগ করতে পারবেন। এছাড়া পাতায় সহজে লেখা অনুসন্ধান ও পরিবর্তনের সুবিধা যুক্ত করা হয়েছে, যা পাতা সম্পাদনাকে আরও সহজ করে তুলবে।
*  উইকিপিডিয়া লোগো: উইকিপিডিয়ার লোগো হালনাগাদ করা হয়েছে। নতুন এই লগোতে বিশ্বের অন্যান্য ভাষার অক্ষরের সাথে বাংলা অক্ষর ‘উ’ স্থান পেয়েছে। তবে বাংলা উইকিপিডিয়ার লগোতে লেখায় যুক্তাক্ষরগত কিছু সমস্যা থাকলে খুব শীঘ্রই তা ঠিক করা হবে।  উইকিমিডিয়া ব্লগে এ বিষয়ে আরও বিস্তারিত পড়ুন।
* নজরে রাখুন ট্যাব: নজরে রাখুন ট্যাবটি এখন বর্তমানে তারকাখচিত করা হয়েছে। ব্যবহারকারী তার পছন্দের পাতাগুলো সহজেই এখন আপনার নজরতালিকায় রাখতে পারবেন।
* সরিয়ে ফেলুন ট্যাবটি এখন অনুসন্ধান বক্সের পাশের ড্রপডাউন অংশে রয়েছে।
গত একবছর জুড়ে এ বৈশিষ্ট্যগুলো পরীক্ষামূলক অবস্থায় থাকলেও সাম্প্রতি বাংলা উইকিপিডিয়ার পুরোনো অবয়ব বা স্কিন “মনোবুক” পরিবর্তন করে “ভেক্টর” করা হয়েছে। ফলে যে কেউ এ সুবিদাদি পাবেন। তবে উইকিপিডিয়া ছাড়া উইকিমিডিয়া ফাউন্ডেশনের অন্যান্য প্রকল্পের সাইট যেমন উইকিসংকলন, উইকিবই, উইকশনারী ইত্যাদি সাইটে এ বৈশিষ্টগুলো এখনও বাস্তবায়ন করা হয়নি, তবে অচিরেই ক্রমান্বয়ে তা বাস্তবায়িত হবে।
পুরাতন ব্যবহারকারীরা মনে রাখবেন স্কিনের পরিবর্তনের সাথে সাথে, কাজে যাবার জন্য আপনার মনোবুক জাভাস্ক্রিপ্টকে (ব্যবহারকারী:User/commons.js) কপি করে ব্যবহারকারী:User/vector.js-এ নিয়ে যাওয়া প্রয়োজন।
প্রতিক্রিয়া?
আমরা আপনার থেকে জানতে আগ্রহী। অনুগ্রহপূর্বক আমাদের প্রতিক্রিয়া পাতা দেখুন, এবং আপনি যদি সফটওয়্যারের উন্নয়নের জন্য আমাদের চলমান প্রচেষ্টা সম্মন্ধে আগ্রহী হয়ে থাকেন, তবে বিস্তারিত তথ্যের জন্য উইকিমিডিয়ার  ইউজাবিলিটি উইকি পরিদর্শন করুন।
মূল পোষ্টঃhttp://wp.me/pcRF1-4B

