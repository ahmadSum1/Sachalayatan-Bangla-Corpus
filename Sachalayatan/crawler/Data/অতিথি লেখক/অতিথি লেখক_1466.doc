যতটুকু রং আর প্রাকৃত জীবন‏




যতটুকু রং আর প্রাকৃত জীবন‏
--------------------------------------প্রখর-রোদ্দুর
হলুদে বিদায়ী কোন সুর যদি পুঁতেছে প্রকৃতি
তবে সবুজেই আছে মিশে আগমনী ট্রেনের হুইসেল।
চন্দনগন্ধ মেখে রোজ সন্ধ্যা প্রাগৈতিহাসিক কাশ্মীরী শাল
সুহাসিনী রুপসী ঘ্রান মাখে বনস্থালী, নুড়ি আর পাথরে।
শিশুবেলায় পুতুলবিয়ের সাজ মানেই হাজার পিনেকারুকাজ, তবু
উত্সবে পাখির নরমবুক ছোঁয়া পরিতৃপ্ত সোনালি বালিরেখায় বয়স
ক্ষিপ্রতায় খিদে পাওয়া বাদামী চিতাবাঘ।
বাদামির মাঝেও অভিসন্ধি লুকনো পঞ্চান্ন ভাগ একাকিত্বের বিলাসিতা
ঊনপঞ্চাশ ভাগ বীজবপনের সরঞ্জাম গোছাতেই মহেঞ্জোদারোয় বৃশ্চিকপ্রেম
নীল, কিংবা কিংশুকের ঝন ঝন খান খান যৌবন আন্তনগরের ট্রেন।
প্রতিদ্বন্দ্বী আঁশ, অক্ষমতা আর ক্ষতির চিহ্ন বুকেনিয়ে
মিঠেগোলাপী ভালোবাসা হিমে রোদের পেখমের সবটুকু আবীর বিছানায় বালিশে।
মানব মানবীরা এই রুপ রংয়ের বন্দনা কারী সবুজে আগমনে
হলুদে বিদায়, কবিতার ভুল-ভাল প্রুফ কেটে কুটে।

