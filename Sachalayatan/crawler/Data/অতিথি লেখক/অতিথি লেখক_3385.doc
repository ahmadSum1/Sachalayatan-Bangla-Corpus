শেষটাতে সব চেষ্টা জলে, রেশটা দুঃখের রয় পিছু



সংসারে এক সন্ন্যাসীর হেঁটে যাওয়া পথের ধূলো নিয়ে তৈরী করা কিছু দ্বিপদীপঞ্চকের উপস্থাপণ (যদিও ভুলে ভরা)
- সাইয়েদ জামাল
১
চিত্ত যদি বিত্ত লোভে নিত্য বাসনায় থাকে
শান্তিছাড়া ক্লান্তিবিহীন ভ্রান্তিগুলো পায় তাকে। 
২
লগ্ন যে যায়! ভগ্ন আশায় মগ্ন থেকে হয় কিছু?
শেষটাতে সব চেষ্টা জলে, রেশটা দুঃখের রয় পিছু। 
৩
রুক্ষ মেজাজ মূখ্য এখন, দুঃখ শোকে ফাঁস খাবে
তর্ক নয় আর দরকষাতে ঘরকুণো আক্কাস ভাবে।
৪
জৈষ্ঠ্য মাসের কষ্ট তাপে নষ্ট ধানের বীজতলা
ঈশাণপানে কিষাণ দেখে নিশান ভয়ের - নিস্ফলা
৫
পর্দাতে খবরদারী তার, জর্দাতে সুঘ্রাণ মুখে
পাঞ্জাবীতে মাঞ্জা, আবার গাঞ্জা টানেন প্রাণ সুখে

