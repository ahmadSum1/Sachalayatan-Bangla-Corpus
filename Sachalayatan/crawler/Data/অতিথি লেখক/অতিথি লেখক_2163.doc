ছয় শব্দের গল্প।



সাফির লেখা দেখে আমারো ছয় শব্দের গল্প লিখতে ইচ্ছে করলো। বলা যায় গায়ের জোরে লেখা। প্রথম কয়েকটা মন্তব্য হিসেবে আগে পোস্ট করেছিলাম।
১। নাইওরে এসে মেয়েটি শুধু কাঁদতে থাকে।
২। শেষ পাঁপড়ি। শি লাভস মি নট।
৩। তাড়াহুড়োয় ছেঁড়া ব্রা ভাবে, “বহ্বারম্ভে লঘুক্রিয়া!“ 
৪। বৃষ্টিতে পর্দাঢাকা রিকশা। রিকশাওয়ালা মুচকি হাসে।
৫। রাতে তোমাকে পেয়েছিলাম। নেশা জমার পর। 
৬। লাটাই-ঘুড়ি ঘরের কোণে। কৈশোর নিরুদ্দেশ।
৭। শিশুটি বাবার মতোনা, মায়ের কলিগের মতো।
৮। প্রমোশন রুখেছে বস, নিজের বউকে পারেনি। 
৯। কম ক্ষিদেতে প্রেমিক, বেশী ক্ষিদেতে লম্পট।
১০। ব্যবসায়ীর ভিতরে পুরনো বিপ্লবী ভরপেটে ঘুমোয়।
১১। কেউ চাঁদে যায়, চাঁদ কারোর হয়।
১২। কিশোরের স্মৃতির রুমালে যুবক নাক ঝাড়ে।
-নিলম্বিত গণিতক

