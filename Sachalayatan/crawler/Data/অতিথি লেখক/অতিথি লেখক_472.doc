পাবলো নেরুদার ভালবাসার সনেট  - ৩৮



তোমার বাড়িটা দুপুরের রেলগাড়ির মত,
মৌমাছির ব্যস্ত গুঞ্জন, ডেকচির বাষ্পীয় শিস
শিশিরের কীর্তিকলাপ প্রপাতের স্বর হয়ে ঝরে,
তোমার গলায় বেজে ওঠে তালগাছের উৎফুল্লতা।
হালকা নীল দেয়ালটি, গ্রামীণ ডাকপিওনের মত
গেয়ে-ওঠা টেলিগ্রাম হাতে, পাথরের ওপর ঝুঁকে কথা বলে,
আর ওই ওখানে, দুটো ডুমুর গাছের সবুজ ধ্বনিময়তার মাঝখানে, 
নিঃশব্দে হেঁটে যান হোমার।
এখানে নেই নাগরিক ধ্বনি, নেই কান্না,
নেই কোনো তীক্ষ্ণ অভিপ্রায় অথবা বিশুদ্ধ সোনাটা,
নেই ঠোঁট, নেই ভেঁপু, আছে শুধু প্রপাতের ঝিরঝিরে স্বর, সিংহ-নিনাদ।
আর আছ তুমি, তোমার সিঁড়ি বাওয়া, গান গাওয়া, তোমার মৃদু, চঞ্চল পদচারণা,
রোপন, সেলাই, অথবা রান্নার কাজে ব্যস্ত তুমি, কখনো বা হাতুড়ি অথবা লেখনী নিয়ে
আর যখন তুমি নেই, এখানে তখন শীতের স্তব্ধতা নেমে আসে।
-অনুবাদ: আনন্দময়ী মজুমদার 
Your house sounds like a train at noon:
bees hum, pots sing,
the waterfall catalogues what the soft rain did,
your laugh spins out its trill like a palm tree.
Arriving like a country boy with a singing telegram,
the blue light of the wall talks with the rocks, and there climbing
the hill, between the two fig trees, with the green
voice comes
Homer in his quiet sandals.
Only here the city has no voice, no mouth, nothing so
relentless, no sonatas, shouts or car horns: here,
instead, a quiet collocation of waterfalls and lions
and you-who rises, sings, runs, walks, bends,
plants, sews, cooks, hammers, writes, returns or
have you gone away-?- (then I'd know the winter had
begun).
--- Translation: Stephen Tapscott
Tu casa suena como un tren a mediodía, 
zumban las avispas, cantan las cacerolas, 
la cascada enumera los hechos del rocío, 
tu risa desarrolla su trino de palmera. 
La luz azul del muro conversa con la piedra, 
llega como un pastor silbando un telegrama 
y entre las dos higueras de voz verde 
Homero sube con zapatos sigilosos. 
Sólo aquí la ciudad no tiene voz ni llanto, 
ni sin fin, ni sonatas, ni labios, ni bocina 
sino un discurso de cascada y de leones, 
y tú que subes, cantas, corres, caminas, bajas, 
plantas, coses, cocinas, clavas, escribes, vuelves, 
o te has ido y se sabe que comenzó el invierno.
-Cien sonetos de amor XXXVIII
------------  Pablo Neruda


ছবি: 


 



