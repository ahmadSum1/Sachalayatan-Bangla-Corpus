ডায়রিয়া প্রতিরোধে কেন তৃতীয় বিশ্বের মানুষেরা অগ্রগামী



জাতির ভাইয়া যখন লনটন থেকে আবার দেশে আসবে তার কয়েকদিনের মধ্যেই সে একবার সাধারণ ডায়রিয়ায় (এখন থেকে লেখায় ডায়রিয়া বললে সাধারণ ডায়রিয়া বুঝতে হবে) ভুগবে। কারণ হলো ঢাকায় পারা দিয়েই সে সবার আগে গুলিস্তানের হকার ইয়েছদিনের হাতে বানানো পিয়াজু, চটপটি, চা আর ডেসার্ট হিসেবে ফালুদা খাবে। (এই গ্রুপকে আমরা বলব "নো এক্সপোসার" বা বিদেশী গ্রুপ)
বিজয় ভাইয়া যখন ল্যান্ড অব অপোরকেচিমটি দেশ থেকে এসে একই জিনিষ খাবে তখন জাতীয় ভাই‌‌‌‌য়ার মত কনফার্ম ডায়রিয়াতে না ভুগলেও ভোগার লাইনে থাকবে। "কনফার্ম" বললাম এই কারনে যে বিজয় ভাইয়া মাঝে কয়েকবার দেশে আসছিল এবং ধরে নিলাম সে প্রতি ভিসিটে একবার হলেও ইয়েছদিনের দোকানে খেয়েছিল। (এই গ্রুপকে আমরা বলতে পারি মডারেটলি এক্সপোসাড বা গুলশানের পোলাপান)
আর ম্যাঙ্গোপিপল যারা কিনা প্রায়দিনই ইয়েছদিনের দোকানে খাচ্ছে তারা ডায়রিয়ায় ভুগবে না, কারণ তাদের শরীর সয়ে গেছে (এই গ্রুপকে আমরা বলবো টোটালি এক্সপোসড বা বস্তির পোলাপান)
মূল আলোচনায় যাবার আগে একটু ব্যাখ্যা করা দরকার ব্যাকটেরিয়া জনিত সাধারন ডায়রিয়া কে করছে। এটা মূলত করছে কলিফ্রম (Coliforms) গ্রুপের ইএসরেচি(সি)য়া কলাই (Escherichia coli) নামক ব্যাকটেরিয়া গুলো। সংক্ষেপে যাকে আমরা প্রায়ই বলি ই কলিoli। এদের আবার অনেক ভাই বেরাদার আছে। কেউ নিরীহ আবার কেউ ভয়াবহ। এরা আমাদের পেটের ভিতরে জন্ম থেকেই আছে, তাই আমরা এদের বলি "নরমাল ইনটেসটিনাল ফ্লোরা" (বাংলা নাম দেয়া অনার্য সঙ্গীতের কম্ম!!) এরা এতটাই নিরীহ যে আপনি পৃথিবীর সব থেকে উন্নত দেশের খাবার পানিতেও এদেরকে খুজে পাবেন (তবে একটা নির্দিষ্ট মাত্রায়) এবং চোখ বন্ধ করে পানির সাথে সাথে আপনার পেটে চালান করে দিতে পারবেন কোন সমস্যা ছাড়াই।
এখন যে বিষয়টার প্রতি আমাদের নজর দিতে হবে সেটা হলো নির্দিষ্ট মাত্রা বা ব্যাকটেরিয়াল লোড। অংকের খাতিরে ধরে নেই ডায়রিয়া করতে আপনাকে কমপক্ষে ১০০ টা ব্যাকটেরিয়া খেতে হবে। এখন ডায়রিয়া করে এমন জীবাণু যখন আপনি ১০/১২ টা খাবেন (উদাহরণ হতে পারে উন্নত দেশের একগ্লাস খাবার পানি) তখন কিছুই হবে না কিন্তু যখন তৃতীয় বিশ্বের কোন দেশের একই পরিমান পানি খাবেন যেখানে আছে ১০০০ টা ব্যাকটেরিয়া, ডায়রিয়া আপনার হবেই, কেউ ঠেকাইতে পারবে না।
তাহলে চিন্তা করে দেখেন সেই পানি আপনি দিনের পর দিন খেয়েই যাচ্ছেন। তাহলে দেখা যাচ্ছে উপরের সূত্রমতে আপনার প্রতিদিনই ডায়রিয়াতে ভুগতে হইতো। সেইটা কি হচ্ছে। হয়ত বলবেন আপনে "গুলশানের পোলাপান গ্রুপ" (যারা ফিল্টার করা বা ওয়াসার পানি ফুটাইয়া পান করেন) তাই আপনার রেগুলার ডায়রিয়া হয় না, কিন্তু মাঝে মাঝে যখন বাইরের খাবার বা পানি খান তখন হয়। 
ওকে তাইলে আপনে বাদ, এইবার নজর দেই "বস্তির পোলাপান গ্রুপে"। তাইলে কি ওরাও উপরের সূত্রমতে সারাদিন হাগু করতেই থাকে বা গ্রামের পোলাপান, যারা ময়লা পুকুর বা ডোবার পানি যখন তখন খাইতেছে, গোছল করতেছে তাদের সাথে সাথে গরু-বাছুরও গোছল করতেছে একসাথে!! আপনার কি আসলেই মনে হয় ওরা সারাদিন ঝোপের আড়ালেই থাকে আর হাগু করে?
উত্তরটা হইলো না!!
[বিদেশী গ্রুপের কথা আর বিস্তারিত আলোচনা করলাম না ওরা এমনি এমনি ডায়রিয়ায় ভুগবে যখন তৃতীয় বিশ্বে ভ্রমণ করবে। আগ্রহীরা দেখতে পারেন ]এখানে 
কিন্তু তাইলে কি উপরের সূত্র ভুল। তাও না। ম্যাজিকটা হইলো আমাদের শরীরের প্রতিরক্ষা ব্যবস্থা। অনার্য সঙ্গীতের এই পোস্টে  করা কমেন্টে একটু আলোচনা করেছিলাম, সংক্ষেপে শুধু এইটুকু বলি। আমাদের শরীরের দুই ধরণের প্রতিরক্ষা ব্যবস্থা বিদ্যমান: একটা স্বল্প মেয়াদি (ইনেট ইমুনিটি) অন্যটা দীর্ঘ মেয়াদি (হিউমোরাল ইমুনিটি)। কোন "ফরেন পার্টিকেল" (হতে পারে এটা কোন জীবাণু বা জীবাণুর ভগ্নাশং) যখন আমাদের শরীরে প্রবেশ করে তখন প্রথমেই আমাদের শরীরের স্বল্প মেয়াদি প্রতিরক্ষা ব্যবস্থা সক্রিয় হয়ে উঠে এবং শরীর থেকে "ফরেন পার্টিকেল" বের হয়ে গেলে তারা আবার ব্যারাকে ফিরে যায়। তাই যখন আপনি ডায়রিয়া করে এমন জীবাণুযুক্ত পানি বা খাবার প্রতিদিন বা ঘন ঘন খাচ্ছেন তখন আর স্বল্প মেয়াদি প্রতিরক্ষা ব্যবস্থাপকদের ব্যারাকে ফেরা হচ্ছে না তারা সদা জাগ্রত ভাবে জীবাণু ধ্বংস করে যাচ্ছে আর তাই বস্তির বা গ্রামের পোলাপান প্রতিদিন ডায়রিয়াতে ভুগছেন না। 
তবে এটা মনে রাখতে হবে ডায়রিয়া শুধু এই ধরণের ব্যাকটেরিয়া (এখানে যাদের কথা বলা হয়েছে) দিয়ে হয় না। ডায়রিয়া করে এরকম হাজারটা জীবাণু আছে, যাদের ক্ষেত্রে উপরের ব্যাখ্যা উপযুক্ত না তাই রোগ জীবাণু প্রতিরোধে যতটা সম্ভব পরিস্কার খাবার এবং পানি পান করতে হবে।
তাহলে এই ধরণের ডায়রিয়া থেকে কি বাঁচার কোন উপায় নাই? কোন ভ্যাকসিন কি আছে এই রোগের?
কানে কানে বলি আছে। কাউকে বলবেন না কিন্তু এইটা আমার বিজনেস সিক্রেট: ‌ওয়াসার পানি ভাল মত ফুটিয়ে পান করুন প্রতিদিন তাহলেই ভ্যাকসিনের কাজ করবে। 
 
ক্লোন৯৯

