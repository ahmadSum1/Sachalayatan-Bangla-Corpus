বাংলাদেশ রুখে দাঁড়াও





জাতীয় সম্মেলন
ইন্সটিটিউশন অব ইঞ্জিনিয়ার্স,ঢাকা
২০ এপ্রিল ২০১৩, শনিবার
সকাল ১০.০০




	জামায়াত- শিবিরের রাজনীতি নিষিদ্ধ কর
	যুদ্ধাপরাধীদের বিচার ত্বরান্বিত কর
	 সাম্প্রদায়িক সহিংসতা প্রতিরোধ কর, আক্রান্তদের পাশে দাঁড়াও
	মুক্তিযুদ্ধের চেতনায় দেশকে এগিয়ে নাও, মুক্তিচিন্তার পথ খোলা রাখ,
	তালেবানি রাষ্ট্র বানানোর পাঁয়তারা প্রতিহত কর,নারীর অধিকার সমুন্নত রাখ।

সুধী,
আমাদের প্রিয় মাতৃভূমি আজ গভীর সংকটে-সন্ত্রস্ত জনপদ, আতঙ্কিত অমুসলিম জনগোষ্ঠী; উৎকণ্ঠা ও অনিশ্চয়তায় কালাতিপাত করছে ষোল কোটি মানুষ।
যুদ্ধাপরাধের রায়কে কেন্দ্র করে গত কয়েক মাস ধরে জামাত-শিবির চক্র সারাদেশে নাশকতামূলক কার্যকলাপ চালাচ্ছে,সর্বত্র মন্দির-বিগ্রহ,শহীদ মিনার ভাংচুর ও জাতীয় পতাকা ছিন্নবিচ্ছিন্ন করা হচ্ছে। তারা রেললাইনে উপড়ে ফেলে এবং ধর্মের নামে  বিভ্রান্তি  ছড়িয়ে  পুলিশ ও সাধারণ মানুষের প্রানহানি ঘটিয়েছে। শিক্ষাব্যবস্থা,ব্যবসা-বাণিজ্য তথা জনজীবন বিপর্যস্ত হয়ে পড়েছে।অথচ অপশক্তির সাথে জোটবদ্ধ আন্দোনল করছে কিছু রাজনৈতিক দল। সংখ্যালঘু  নির্যাতনের অধিকাংশ ক্ষেত্রে প্রশাসন নিষ্ক্রিয় রয়েছে, আক্রান্তদের পাশে এসে দাড়ায়নি জনপ্রতিনিধিরা। তদুপরি সম্প্রতি ধর্মান্ধ উগ্রবাদীরা দেশকে মধ্যযুগে প্রত্যাবর্তনের দাবী উত্থাপন করেছে। তারা নারীর অধিকার ধূলিস্যাৎ করতে এবং গনতান্ত্রিক রাষ্ট্রকাঠামোর মুক্তিচিন্তার পথকে রুদ্ধ করতে চাইছে।
এই অপতৎপরতার বিরুদ্ধে শাহ্বাগ ও দেশের সর্বত্র গনজাগরণ মঞ্চের তরুণেরা মুক্তিযুদ্ধের ভাবাদর্শকে শান্তিপূর্ণ পথে সমুন্নত রাখছে- সাথে যুক্ত হয়েছে নানা ধারার নাগরিক ও প্রাতিষ্ঠানিক উদ্যোগ। আমরা এ ধরনের সকল উদ্যোগকে স্বাগত জানাই। আমরা মনে করি, দেশের এই সংকটকালে প্রয়োজন একাত্তরের মতো মুক্তিযুদ্ধের চেতনায় বিশ্বাসী সর্বসাধারণের জাতীয় ঐক্য,যা এই অপশক্তিকে রুখে দাঁড়াবে। এই লক্ষ্যে আগামী ২০এপ্রিল শনিবার সকাল দশটায়  ইঞ্জিনিয়ার্স ইন্সটিটিউশন মিলনায়তনে জাতীয় সম্মেলন আহবান করা হয়েছে,
আপনার সবান্ধব উপস্থিত কাম্য।
ধন্যবাদসহ-
ড. সালাহউদ্দীন আহমেদ
ড. জিল্লুর রহমান সিদ্দিকী
ড. সনজীদা খাতুন
অধ্যাপক সিরাজুল ইসলাম চৌধুরী
অজয় রায়
অধ্যাপক আনিসুজ্জামান
ড. আকবর আলী খান
মে.জে.(অব). কে.এম.শফিউল্লাহ
কাইয়ূম চৌধুরী
ব্যারিস্টার আমিরুল ইসলাম
সৈয়দ শামসুল হক
কামাল লোহানী
ড. জামিলুর রেজা চৌধুরী
অ্যাডভোকেট সুলতানা কামাল
রামেন্দু মজুমদার
রাশেদা কে চৌধুরী
ডাঃ সাইদুজ্জামান
ডাঃ সারওয়ার আলী
আবেদ খান
জিয়াউদ্দিন তারিক আলী
অ্যাডভোকেট রাণা দাশগুপ্ত
সৈয়দ মনজুরুল ইসলাম
ড. শাহদীন মালিক
সেলিনা হোসেন
নাসিমুন আরা হক
সঞ্জিব দ্রং
ড. আনোয়ার হোসেন
ড. ইফতেখারুজ্জামান
শাহীন আনাম
মফিদুল হক
ড. মুহম্মদ জাফর ইকবাল
এম এম আকাশ
মোহাম্মাদ এ আরাফাত

