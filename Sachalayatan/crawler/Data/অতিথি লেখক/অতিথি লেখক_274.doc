বখতিয়ারের সাদা ঘোড়া এবং রক্তপাতহীন বঙ্গ দখলের কেচ্ছা



বখতিয়ারের সাদা ঘোড়া, কল্কি অবতারের সাদা ঘোড়া এগুলোর সাথে ডিভাইনিটি বা আধ্যাত্মিকতা মেলানো ভন্ডামি। মূল রহস্যটা আসলে অন্য জায়গায়। সাদা ঘোড়া বলতে আমরা যেগুলো চিনি সেগুলো আসলে সাধারণত ঘিয়া বা গ্রে কালারের ঘোড়া। 'প্রকৃত' সাদা ঘোড়া খুবই দুর্লভ প্রানী। এই কারণেই প্রাচীনকালের অধিকাংশ রাজাই সাদা ঘোড়া ব্যবহার করতেন তাদের আভিজাত্যের প্রতীক হিসেবে। আবার সাদা ঘোড়া যুদ্ধক্ষেত্রেও সহায়ক হত তাদের জন্য। কারণ অজস্র কালো-বাদামি-ঘিয়া রঙের ঘোড়ার মাঝে রাজা কোন জন সেটা বুঝতে সহায়ক হত।
মিথোলজি আর ইতিহাস থেকে কয়েকটা উদাহরণ দিচ্ছিঃ
হিন্দু পুরানে আমরা দেখি, সমুদ্র মন্থনের সময় দেব-দৈত্যের সাথে উচ্চৈশ্রবা নামের সাত মাথাওয়ালা সাদা ঘোড়া উঠে আসার গল্প। দেবরাজ ইন্দ্র এই ঘোড়া ব্যবহার করতেন। এমনকি বিভিন্ন অশ্বমেধ যজ্ঞ থেকে ইন্দ্রকে সাদা ঘোড়া চুরি করতেও শুনি আমরা। দেবরাজ এতটাই পছন্দ করতেন সাদা ঘোড়া!
সুর্যদেবের রথের ঘোড়াগুলিও সাদা। কল্কি অবতারের ঘোড়াও নাকি হবে সাদা!
গ্রিক মিথলজির পেগাসাস নামের পাখাওয়ালা সাদা ঘোড়ার গল্প সবারই জানা। বেলেরোফন থেকে পার্সিয়াস সব বীরের কাহিনীতেই রয়েছে সমুদ্র দেবতা পসাইডন আর গর্গন মেডুসার সন্তান এই পেগাসাস ঘোড়া। নর্স মিথলজির ওডিন সম্ভবত সাদা ঘোড়া না পেয়েই ব্যবহার করেছিলেন আট পা-ওয়ালা ঘিয়া রঙের ঘোড়া।
গৌতম বুদ্ধের ঘোড়াও ছিল সাদা, নাম ছিল কন্ঠক। বুদ্ধের গৃহত্যাগে দুঃখে বেচারা ঘোড়াটা নাকি মরেই গিয়েছিল!
মুহাম্মদ সাধারণত উটে চড়েই যুদ্ধ করেছিলেন যদ্দুর জানি, তবে উপঢৌকন হিসেবে পাওয়া সাদা ঘোড়া সংগ্রহে রেখেছিলেন। বোখারি শরীফে আছে, মুহাম্মদ মেরাজের উড়ে যাবার সময় ব্যবহৃত বোরাক নামক কথিত প্রাণীটির রঙ নাকি ছিল সাদা।
আবার বোরাক নামের এই প্রাণীতে চড়ে উড়ার গল্প কিন্তু আমরা ইব্রাহীম নবীর ক্ষেত্রেও শুনি।
রেনেসাঁ যুগে আঁকা খ্রিস্টান সন্তদের যত পেইন্টিংস আমরা দেখি তাঁদের বেশিরভাগকেই দেখি সাদা ঘোড়ায় চড়তে। ক্রুসেডের অনেক পেইন্টিংস এও রয়েছে সাদা ঘোড়া। যদ্দুর মনে পড়ে যিশু নিজেও সাদা ঘোড়ায় চড়ে নেতৃত্ব দিবেন, এমন একটা কথা আছে টেস্টামেন্টে। 
সর্বপ্রাচীন ইতিহাসবিদ হিরোডটাস বলছেন, যার্ক্সিস (Xerxes the Great, ruled 486-465 BC) এর রাজদরবারেও সাদা ঘোড়াকে বিবেচনা করা হত পবিত্র প্রাণি হিসেবে।
লর্ড অফ দ্য রিংস সিনেমায় গেন্ডালফ নামের যাদুকরের সাদা ঘোড়ার কথা সবার নিশ্চয়ই মনে আছে।গেইম অফ থ্রোনস টিভি সিরিয়ালে ডানেরিস টারগেরিয়েন এর ঘোড়াও কিন্তু সাদা, যা তিনি উপহার হিসেবে পেয়েছিলেন 'খাল দ্রগো' এর থেকে।  রূপকথার ইউনিকর্ন নামের সেই এক মাথাওয়ালা ঘোড়া সদৃশ প্রাণিটাও কিন্তু সাদা।
স্লাভ-স্কট-কোরিয়ান সহ আরও অনেক মিথলজিতেও আমরা সাদা ঘোড়ার ব্যবহার পাই। এখন যারা প্রচার করেন, ইখতিয়ার উদ্দিন মুহম্মদ বিন বখতিয়ার খলজীর সাদা ঘোড়া দেখেই তাকে কল্কি অবতার ভেবে পালিয়ে গিয়েছিলেন লক্ষণ সেন সেটা এক ধরণের মিথ্যাচার হবে। হিন্দু পুরান থেকেই আমরা জানতে পারছি, সাদা ঘোড়া ভারতবর্ষের রাজাদের কাছেও ছিলো। হয়ত সেন রাজাদের আস্তাবলেও যথারীতি থাকার কথা এক-দুইটা। ৮২ বছর বয়স্ক লক্ষ্মণ সেন মূলত পালিয়েছিলেন ঘটনার আকস্মিকতায়। মূল সেনাবাহিনীকে অন্য এক পথে পাঠিয়ে ১৭ জন সৈন্য সহ ঝাড়খন্দের শ্বাপদশংকুল অরণ্য দিয়ে শর্টকাট করে বখতিয়ার খলজি পৌছে গিয়েছিলেন লক্ষন সেনের নদীয়ার প্রাসাদের কাছে। যার ফলশ্রুতিতে নদীয়া বিজয়।
সাদা ঘোড়ায় চড়ে বখতিয়ার খলজির রক্তপাতহীন বঙ্গ দখলের গল্প শুনিয়ে আসলে বোঝানোর চেষ্টা করা হয় উপমহাদেশে ইসলামের প্রচার হয়েছে সম্পূর্ণ রক্তপাতহীনভাবে। যা কিনা সত্য না অনেকভাবেই। এক্ষেত্রে বখতিয়ার খলজির নালন্দা বিশ্ববিদ্যালয় ধ্বংস ও সেখানের সকল ছাত্রকে হত্যাসহ অন্যান্য নৃশংস ঘটনাবলী সম্পূর্ণ চেপে যাওয়া হয়। হিন্দু রাজ্যগুলো আক্রমন ও লুন্ঠন করেই সামান্য সৈন্য থেকে তিনি হয়েছিলেন নৃপতি। মুসলমান নৃপতিদের রক্তপাতহীন ভালো মানুষ সাজানোর কাজটা করেন সাধারণত করেন ডানপন্থীরা তথা মূলত মুসলমানরা আর তাদের পাশাপাশি বামাতিরা। আপনারা মনে হয় বুঝতে পারছেন কোন বামাতির কথার বিপরীতে এত কিছু লিখলাম।  ;
অতিথি লেখকঃ আহমদ রনি।

ছবি: 


 

 

 

 

 

 

 



