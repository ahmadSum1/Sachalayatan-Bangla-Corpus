সবই সময়ের ফাঁকি



জেনেছি রোদ্দুরেই শেষ হয়না সময় ।
আধো থেকে নিকষে গড়ায় অতি দ্রুত আঁধার ।
পেখম ছড়িয়ে যে ময়ূর ঘিরে রাখে সমুদ্র জনতার-
জানি তার স্মরণসভায় থাকবেনা বিবেকের বোধ ।
সময়ের অলীকবিলাসে হেঁটে যাই আদম-হাওয়ার আঙিনায় ।
স্তরে স্তরে সাজানো বাগানে একা ঘুরি । নিরুপদ্রব ।
আত্মরতির মহড়া শেষে মহফিল জুড়ে নামে নিরবতা নিঝুম ।
সময়ের ফাঁকি জগৎজুড়ে দুটোই শব্দ -
আছো বা নেই ।
আর সবই অর্থহীন অপলাপ ।
-আগামী

