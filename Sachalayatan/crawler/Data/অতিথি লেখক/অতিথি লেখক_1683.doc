কাঠবিড়ালির আমন্ত্রন



শেষ রাতের ট্রেনটিতেই ঠিক ফিরবো আমি।
কোন অপেক্ষায় থেকোনা। অপেক্ষার প্রহরের
রিক্ততা আমি ভালভাবেই জানি। আমন্ত্রনটি
ছিল বসন্তের কাঠবিড়ালিটার।তার সখ্যতায়
ঝাড় লেজ, অভ্যর্থনার বাধায় শুধু শীতটি।
স্টেশনটি শীত চাদরে ঢাকা, কুয়াশাময় আর
অনেকটাই রহস্যময়, এক নেভাডার মুরুভূমি
যেন: প্রতিচ্ছবির ফ্ল্যাশব্যাক। নিসর্গীত ফুলের 
ডানা কাটা পাইন তাতে জড়োয়া সাজে তুমি। 
যদিও নও অপেক্ষায়, তবু আশারা করে ভীড়
হয়তো অপেক্ষায়।শেষ রাতের ট্রেন, বড্ড ধীর
টেনে টেনে চলা, হুইসেল সম্মুখে পু ঝিক ঝিক
আপনমনেই বলা। তবুও ফিরবো, জেনো ঠিক।
আমার নীচে ক্রমেই বিস্তৃত হয় অনন্ততার হাট
ফিরতে দেয়না আমায়, পিছু হলুদ ফুলের মাঠ।
ডুবি আমি ডুবে চলি ক্রমাগত: ঘাট থেকে ঘাট
অর্ন্তমুখী খাদে নিমজ্জিত আমার ঊষাকালের পাট।
নীরব পৃথিবীতে পারিনি ফিরতে, ক্ষমা করে দিও।
হে প্রিয়, প্রিয় কাঠবিড়ালী!পরবর্তী ট্রেনের সময়সূচী 
তুমি ঠিকঠাক জেনে নিও।
*****
তারিখ:২৬শে কার্তিক,১৪১৮
মতিঝিল,ঢাকা।

ছবি: 


 



