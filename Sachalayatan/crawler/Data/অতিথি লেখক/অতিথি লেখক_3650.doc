রিসার্চ পেপার লেখার নিয়ম কানুন



রিসার্চ পেপার লেখার নিয়ম কানুন
--------রাতুল
[আমার লেখার শিরোনাম দেখে যা ভাবছেন আসলে তা নয়। এ বিষয়টা নিয়ে লেখার মত তেমন বিস্তর জ্ঞান বা অভিজ্ঞতাও আমার নেই। আমার এ লেখার ঊদ্দেশ্য হল বিজ্ঞজনের কাছ থেকে এ ব্যাপারে তাদের মতামত ও পরামর্শ শেয়ার করা]
ঊদাহরন দিয়াই শুরু করি। যতদূর মনে পড়ে সেকেন্ড ইয়ারে শেষে থাকতে আব্দুল্লাহ ভাই রুমে রুমে ল্যান এর কানেকশন দেয়া শুরু করল। পাশাপাশি কয়েকটা রুম মিলে ল্যান হবে । সব গুলা ছোট ছোট ল্যান দিয়ে বিশাল নেটওয়ার্ক হবে। 
হঠাৎ করে মাথায় আসলো যে আলদা করে ল্যান এর জন্য লাইন টানার দরকার কি? ইলেক্ট্রিসিটির লাইন দিয়ে করা যায় না? নব্যপাশকৃত লেকচারার আশিক ভাইরে জিগাইলাম কারেন্টের লাইনের মধ্য দিয়া ডাটা ট্রান্সফার করা যায় কিনা? সে মাথা চুলকাইয়্যা কইল “জারির ফাদলুল্লাহ” রে জিগাও। জারির ভাইরে খুইজাই পাইলাম না। গেলাম বিদ্যুত ভাইয়ের কাছে। উৎসাহ পাইলাম কিন্ত আশাব্যাঞ্জক কোন তথ্য পাইলাম না।
নেট নতুন ইঊজ করা শিখছি। হতাশ হইয়া গুগলে দিলাম সার্চ। খুশী হইয়া গেলাম। কারেন্টের লাইনের ভিতর দিয়া ডাটা পরিবহন করার নাম হইল Power Line Commutation (PLC). 
আমার একখানা পাব্লিকেশনের প্রতি আগ্রহটা এখান থেকেই শুরু। আমি তখন ভাবছিলাম না জানি কি একটা বাইর কইরা ফালাইছি!! 
একটা হিসাব কষলাম। দেশে ডিজিটাল টেলিফোন লাইন দিয়া ইন্টারনেট দিতে হইলে কি পরিমান টাকা লাগবে? কি পরিমান ডিজিটাল একচেঞ্জ বসাতে হবে? আর যদি পল্লীবিদ্যুত , PDB, DESA, এদের লাইন ব্যবহার করা যায় তবে দেশের দূর দূরান্ত পর্যন্ত অতি সহজেই (যদিও অত সোজা না) ইন্টারনেট দেয়া যাবে। গ্রামীণফোণের ইন্টারনেট তখনো চালু হয়নি। তাই সেটার হিসাব দেখাতে পারিনি। পুরাপুরি নন-টেকনিক্যাল পেপার। তানবীর স্যার অনেক সাহায্য করেছিলেন। সুন্দর করে সাজিয়ে গুছিয়ে দিলাম ICCIT 2005 এ সাবমিট করে। আমারে অবাক করে দিয়া আ্যকসেপ্ট হয়ে গেলো। 
ঐ কনফারেন্সে ড আতাঊল করিম স্যার এর কি নোট পেপার ছিল “How not to write research Manuscript”. একটা লেকচার যে কতটা প্রাণবন্ত হতে পারে ওনার লেকচার না শুনলে আন্দাজও করতে পারতাম না। তখন আমি থার্ড ইয়ারে। বেশীর ভাগ কথাই এন্টেনার ঊপর দিয়া গ্যাছে!!
ঘটনা-২
Data Structure কোর্স চলাকালীন আশিক একটা নতুন একটা সার্চিং এলগরিদম বের করল। সবাই অবাক। পরে আনিস ভাইয়ের সাথে আলাপ করে জানা গেল আসলে ইহা “মার্জ Sort”। আশিক কিন্ত আসলেই সেটা নিজে নিজে বের করেছিল। এরকম ঘটনা/আইডিয়া মনে হয় অনেকেরই হয় কিন্তু সেটাকে আনুষ্ঠানিক রুপ (পাব্লিকেশন করা) দেওয়া হয়ে ওঠে না।
এ কাহিনী দুইটা বলার কারন হল আসলে আমদের দেশে একজন আন্ডার গ্রাজুয়েটের পক্ষে কতটা গবেষনা করা সম্ভব? কিংবা আন্ডার গ্রাজুয়েটে গবেষনার উতসাহ বা ট্রেডিশান আমাদের কতটা ? আর সে গবেষনা লব্ধ ফলাফলকে একটা পাব্লিকেশনে রুপ দেয়াটার কলাকৌশলই বা কি? 
কিংবা গবেষনাকে আমাদের দেশে কিভাবে শেখানো হয় বা আদৌ উতসাহিত করা হয় কি?
আমার মতে লোকাল কনফারেন্স গুলি আন্ডার গ্রাজুয়েটদেরকে উতসাহিত করে। ইন্ডিয়ার কথা নাইলে বাদ দিলাম পাকিস্তানেও যে পরিমান লোকাল কনফারেন্স হয় তার কাছে আমাদের সংখ্যা অনেক কম। অথচ রিসার্চের জন্য এরকম কনফারেন্স/জার্নাল ও তার অনলাইন সংস্করন থাক খুবই জরুরী। জাপানে/কোরিয়াতে তো রীতিমত নিজেদের ভাষায় লোকাল কনফারেন্স গুলি হয়!! 
আমরা ইউনিভার্সিটি বললে বুঝি যেখানে কতগুলি পোলাপান HSC অথবা সমমানের পরীক্ষা দিয়ে ভর্তি হয় এবং পাশ করে চাকুরী খোজে। ইউনিভার্সিটি যে প্রধানত রিসার্চের জন্য আন্ডার গ্রাজুয়েট পড়ানো যে তার প্রধান কাজ নয় আমাদের এটা বিশ্বাস করতে কয়েকবার ঢোক গিলতে হয়।
গ্রাজয়েট লেভেলেই বা আমাদের কতটা রিসার্চ হচ্ছে? রিসার্চের জন্য ফান্ডিং লাগে,এইটা লাগে সেইটা লাগে। এগুলা আমদের নাই। আমাদের অনেক কিছুই নাই। এসব লিমিটেশনের মাঝেও দুচারটা কনফারেন্স হচ্ছে।তাও কম না। হাজার শুকরিয়া। 
আমাদের হাজার কোটি লিমিটশনের মাঝে আমাদের বিশাল সংখ্যক আন্ডার গ্রাজুয়েটদেরকে কিভাবে রিসার্চে উতসাহিত করা যায় বলে আপনি মনে করেন? 
ratuliut@gmail.com

