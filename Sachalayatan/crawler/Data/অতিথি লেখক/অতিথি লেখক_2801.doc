 একটা জীবন সাদা-কালো



--------আরিফ বুলবুল--------
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%62%75%6c%62%75%6c%6a%32%39%40%67%6d%61%69%6c%2e%63%6f%6d%22%3e%62%75%6c%62%75%6c%6a%32%39%40%67%6d%61%69%6c%2e%63%6f%6d%3c%2f%61%3e%27%29%3b'))
একটা জীবন সাদা-কালো
ভেবেছিলাম জ্বালবো আলো
কীসের মাঝে কী যে হল
স্বপ্নেরা সব মুখ লুকালো।
কিছুই যে আর হল না ঠিক
সবি যেন চলছে বেঠিক
গেল গেল জীবন আমার
রসাতলে ডুবেই গেল।
পাই না খুঁজে কোন দিশা
চোখেতে ঘোর অমানিশা
ঘষায় ঘষায় উঠছে ছাল
পথে পথে টালমাটাল।
কোথাও ছেঁড়া কোথাও ফাঁসা
করছি রিফু ধরছি আশা
আসলে সুদিন পুষিয়ে নেব
দুঃখ সুদে মূলে—
ভাবতে ভাবতে কখন দেখি
সেলাই গেছে খুলে।
সেই যে কবে জীবনটাকে
গায় পরেছি জন্মডাকে
তেল-কালি আর ঘামে কাদায়
গন্ধ ছোটে শ্বাস নেওয়া দায়;
দগদগানো দাগে ভরা
কোথায় বল থুই—
কোন ভাবেই দাগ ওঠেনা
যতই আমি ধুই।
হচ্ছে জীবন ফালি ফালি
প্রাণপনে তাই মারছি তালি
হলদে লাল আর নীল সবুজে
যখন যেটা পাচ্ছি খুঁজে
যায় না চেনা জীবনটা আর
রঙ-বেরঙের তালির বাহার
তালির ভীড়ে যায় হারিয়ে
যৌবনেরই দিন—
বুঝতে পারি হবে না শোধ
বেঁচে থাকার ঋণ।
মারতে তালি দিন চলে যায়
দুঃখ করার সময় কোথায়
তবু দুঃখ পেলাম তখন
হঠাৎ হেসে বললে যখন
হাউ সুইট ও মাই ডিয়ার
তুমি খুব রঙিণ।

