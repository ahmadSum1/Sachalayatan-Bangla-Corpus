[জাসপার ভ্রমন ] কলম্বিয়া আইসফিল্ড হিমবাহ




কানাডায় আছি প্রায় এক বছর হয়ে গেল। থাকি আলবার্টা প্রদেশে। এখানকার শীতকাল মাঝে মাঝে বরফ যুগের কথা স্মরন করিয়ে দিলেও গ্রীস্মকালটা এখানে সত্যিই স্বর্গের মত সুন্দর!! তাই সবাই এখানে ক্ষনস্থায়ী গ্রীস্মকালের প্রতিটা মুহূর্ত প্রান দিয়ে উপভোগ করার চেষ্টা করে।  আমিও তার ব্যাতিক্রম নই।
গ্রীস্ম আসলেই ছুটির দিন গুলোতে বন্ধুদেরকে সাথে নিয়ে আশে পাশের সব দর্শনীয় স্থান চষে বেরাই। এই গ্রীস্মের শেষের দিকে গিয়েছিলাম জাসপার ন্যাশনাল পার্ক ভ্রমনে। 
জাসপার ন্যাশনাল পার্ক কানাডিয়ান রকি পার্বত্য এলাকার সবচাইতে বৃহত্তম ন্যাশনাল পার্ক। জাসপার উদ্যানের বৈচিত্রময় ভূ-প্রকৃতি জুড়ে রয়েছে অসংখ্য অপরুপ ঝরনা, আছে  গিরিখাত,  হ্রদ, হট স্প্রিং, পাহাড়-পর্বত বিশাল প্রান্তর এবং হিমবাহ । আজকের লেখাটি জাসপার উদ্যানের কলম্বিয়া আইসফিল্ড হিমবাহ নিয়ে।
কলম্বিয়া আইসফিল্ড কানাডিয়ান রকি পার্বত্য এলাকার প্রায় ৩২৫ বর্গ কিলমিটার  জুড়ে অবস্থিত সুবিশাল বরফ রাজ্য। এখানে বছরে ৭মিটার এর মত বরফ জমে এবং ১০০ থেকে ৩৬৫ মিটার গভীর। কলম্বিয়া আইসফিল্ড এলাকায় আটটি প্রধান হিমবাহ রয়েছে । আথাবাস্কা, ক্যাসল গার্ড, কলম্বিয়া, স্ট্যাটফিল্ড, ডোম এবং সাস্কাচুয়ান হিমবাহ।
আমরা গিয়েছিলাম আথাবাস্কা হিমবাহে। আইসফিল্ড সেন্টার থেকে প্রতি ১৫ মিনিটে  পর পর আথাবাস্কা হিমবাহর উদ্দশ্যে বাস ছাড়ে। 

বিশালআকৃতির ব্রিউস্টার আইস এক্সপ্লোরার বাস আপনাকে নিয়ে যাবে অপরুপ সুন্দর আথাবাস্কা হিমবাহের অতি নিকটে।  

বাসের চাকা গুলো কতটা বিশাল আকৃতির নিচের ছবিটা দেখে অনুমান করতে পারবেন :P।

এই বাসগুলি দূর্গম বরফের রাজ্যে চলার জন্য বিশেষভাবে তৈরী করা হয়েছে। পথ কতটা দূর্গম নিচের ছবিটাই টার প্রমান :D।

বাসে করে আথাবাস্কা হিমবাহ যাওয়ার পথে আশে পাশের ভূ-প্রকৃতি বরফ যুগের কথা স্মরন করিয়ে দেয়। বাসের সর্বোচ্চ গতিবেগ ঘন্টায় ১২ মাইল :P।




১৫ মিনিটের বাস যাত্রা শেষে আমরা বাস থেকে হিমবাহে নামলাম। প্রাগৈতিহাসিক হিমবাহের পৃষ্ঠে হাটাহাটি করলাম ১৫-২০ মিনিটের মত, অত্যন্ত কাছে থেকে উপভোগ করলাম আথাবাস্কা হিমবাহর অপূর্ব সৌন্দর্য। সে  এক অসাধারন অনুভূতি, যা ভাষায় প্রকাশ করা আমার পক্ষে সম্ভব নয় :-)।




অতিথি লেখকঃ
জাবেদুল আকবর (হিমেল)
ক্যালগেরী, আলবার্টা, কানাডা।
বি: দ্র: আমি সচলে নতুন। আমার লেখালেখির অভ্যাস বা হাত নেই বললেই চলে । বানানে অনেক ভূল থাকা স্বাভাবিক। আপনাদের গঠনমূলক উপদেশ ভবিষ্যতে ভালো লিখতে প্রেরনা দিবে।

