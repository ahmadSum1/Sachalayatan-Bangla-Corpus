তেঁতুলমঙ্গল



শোন শোন পুরবাসী, শোন দিয়া মন,
তেঁতুলেরি কথা আজই, করিগো বর্ণন।
ভাবিওনা এসব তেঁতুল গাছের ডালে ধরে,
রাস্তা দিয়া হাঁটিয়া যায় মনটা উদাস করে।
গাছের তেঁতুল দেখলে খোকার মুখে ঝরে লালা,
অন্য তেঁতুল দেখলে মোদের দিলে করে জ্বালা।
আমাদেরও ঝরে লালা (মুখে নয়রে বোকা!)
যৌবনেরই চাপে আজও আমরা বুড়ো খোকা।
তেঁতুল যদি নিজদেহ না করে হেফাজত,
আমরা ভাবি, ঐ দেখা যায় মালে গণিমত!
এই না ভেবে মমিন মোদের উঠিয়া দাঁড়ায়,
কল্পনাতে ভাবনাটা আকাশ ছাড়ায়।
জেনে রেখো, অনুভূতি বড়ই ছেঞ্ছেতিব!
জাগিলে সে তখন তো আর দেয়না কাজে বিব।
তেঁতুলের কাজ গৃহবাসী ফার্নিচারের মত,
রাত্তিরেতে পতির কোলে থাকিবে কামেরত,
কেন তবু বিদ্যালয়ে জেনা করতে যাও?
জেনে রাখো ঘরের বাইরে যাবেনা এক পাও।
উপার্জনের টেন্ডার নিয়ে দিলুম ফতোয়া,
যা যা লাগে এনে দেব, থাকবে তুমি নোয়া।
মা প্রকৃতি ডাকলে পরে ঠেকাতে কি পারো?
তাই বলি কি, বংশবৃদ্ধি ঠেকিওনা আরও।
একই পথে ডাকে যখন প্রকৃতির বাবা,
বাবুর বাবার কাছে তুমি অবশ্যই যাবা।
পাদটীকাঃ
[সত্যানন্দ  নাদান মানুষ, বড় ভাবনা মনে-
তেঁতুলেরা জাগবে কবে, কোন সে শুভক্ষণে?
হাটে-মাঠে-ঘাটে-খাটে জাগো গো ভগিনী-
বড় প্রিয় দেশটা তবেই, হবে না আফগানী।]

