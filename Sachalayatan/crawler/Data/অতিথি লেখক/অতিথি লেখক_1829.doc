গণজাগরণে কোন নেতা লাগে না। মানুষ সেখানে স্বত:স্ফুর্ত। গনজাগরণই নেতৃত্ব তৈরী করে নেয়। -নন্দী-ভিড়িঙ্গি



সম্প্রতি মধ্যপ্রাচ্যের বিভিন্ন দেশে মানুয়েরা হঠাৎ জেগে উঠেছে। মিশর, লিবিয়া, ইয়েমেন এর মত আরব্য রজনির দেশগেুলোতে মানুষের এই আত্কা জেগে উঠার নেপথ্য কারন কি? কেউ বলেছেন, প্রযুক্তি তথা ইন্টারনেট নামের খোলা জানালায় দেখা বিশ্বের সাথে ফেইসবুক – টুইটার ভিত্তিক সামাজিক যোগাযোগ গড়ে উঠার কথা; কেউ কেউ একে দেখেছেন গনতন্ত্রকামী মানুষের দীর্ঘ দিনের ধারবাহিক সংগ্রামের চূড়ান্ত পর্ব হিসেবে। আর সব কিছুতেই যারা পশ্চিমা বিশ্ব – সি আই এ ইত্যিাদির গন্ধ খুঁজে বেড়ান তাদের বিশ্বাসে ঘৃতাগ্নির রসদও ছিল দেদার। তা সেই রেসিপি যাই হোক না কেন, মধ্যপ্রাচ্যের মানুষেরা তা পাত পেড়ে খেয়েছেন এবং তাতে কাজ হয়েছে সাংঘাতিক। ফলাফল – ত্রিশ/চল্লিশ বছর ধরে ক্রিজে টিকে থাকা মুবারক – গাদ্দাফিরা কুপোকাত!
এ যেন গনজাগরণের সুনামি! মিশরে যার শুরু, সেই ঢেউ যেন এসে লেগেছে আমাদের পাশের বাড়িতে। তবে এতদূর পথ পাড়ি দিয়ে সুনামির সেই তেজ যেন একটু ম্লান। আন্না হাজারে চেষ্টা করে যাচ্ছেন, দেখা যাক কি হয়। আমার এই লম্বা ভূমিকার উদ্দেশ্য কিন্তু  বিশ্ব সংবাদ পরিবেশন নয় বরং উল্টো এবং প্রাসঙ্গিক। সেটিই বরং এককথায় সারি। শরীরে ক্যানসার হলে তা কেটে ফেলতে হয়, নয়ত তা সারা শরীরে ছড়িয়ে পড়ে এবং শরীরটির মৃত্যু হয়। আমি বাংলাদেশের কথাই বলছি।
সমন্বয়হীনতা; ডিম আগে না মুরগী আগে, বাঙ্গালী না বাংলাদেশী - এইসব করতে করতে বাংলাদেশ আজ ৪০ বছরের এক বিব্রত তরুণ! পর্যাপ্ত শিক্ষা তার জোটেনি। সারা শরীরে (পড়ুন সড়ক/মহাসড়ক) অপুষ্টির চিহ্ন পরিষ্কার,অগনন ক্ষত। এই যার দৈহিক অবস্থা তার মানসিক অবস্থা সহজেই অনুমেয়। সে খেলতে গেলে দম হারিয়ে ফেলে, হারিয়ে ফেলে আত্মবিশস্বাস। একমাত্র টনিক - এতিহ্যও অতি ব্যবহারে বিতর্কিত! বাংলাদেশের তাই দরকার শারিরীক ও মানসিক পুষ্টি - যত্ন। আমাদের বর্তমান(সরকার/বিরোধী) নেতৃত্বের (পড়ুন সিন্দাবাদের ভূত) ভেতর তেমন মমতা আর প্রজ্ঞা কোথায়??? 
-নন্দী-ভিড়িঙ্গি

