প্যারাডক্স নিয়ে বিভ্রান্তি - ২



টাইম ট্র্যাভেল সম্পর্কিত প্যারাডক্সগুলো আমার খুব প্রিয়। এরকম ১টি প্যারাডক্স হল, অন্টলজিক্যাল প্যারাডক্স ( কি খি্টমিটে নাম রে বাবা ), অন্টলজিক্যাল এসেছে গ্রীক শব্দ অন্টলজি থেকে। অন্টলজি দর্শনের এক শাখা, যেখানে অস্তিত্ব, বাস্তবতা, মেটারিয়ালিটি এই টাইপের হাইপোথিটিক্যাল কথাবার্তা নিয়া আলোচনা করা হয়। অন্টলজিক্যাল প্যারাডক্স অতি জ্ঞানীদের প্যারাডক্স। “এই দুনিয়ার এতোকিছু কই থেইক্যা আসলো” এরকম বিশাল জ্ঞানী চিন্তা ভাবনা আর কি। কিছু নমুনা দেখুন, এক প্রফেসার টাইম ট্র্যাভেল করে চলে গেলনে ভবিষ্যতে। সেখানে এক জার্নাল থেকে তিনি নতুন ১টি ফর্মূলা পান। বর্তমানে ফিরে এসে প্রফেসার তার এক ছাত্রকে সেই ফর্মূলাটি সম্পর্কে ধারনা দেন। ছাত্র সেই ধারনার উপর কাজ করে ১টি নতুন ফর্মূলা আবিষ্কার করে জার্নালে প্রকাশ করেন। এই জার্নালটি হচ্ছে সেই ভবিষ্যতের সেই জার্নাল যা পড়ে প্রফেসার তার ছাত্রকে নতুন ফর্মূলা সম্পর্কে ধারনা দিয়েছিলেন। ছাত্র যদি ফর্মূলা প্রকাশ না করতেন, প্রফেসার সেই ফর্মূলা পেতেন না, তাহলে ছাত্রেরও ফর্মূলা প্রকাশ করা হত না। তাহলে ফর্মূলা প্রকাশ হল কিভাবে?  আবার প্যাঁচ লাগিয়ে ফেললাম। তাহলে আরেকটা উদাহরন দেই। টাইম ট্র্যভেল করে এক চোর চলে গেল ভবিষ্যতে। কথায় আছে, ঢেকি স্বর্গে গেলেও ধান ভানে। সেখানে গিয়েও সে চুরি করে ভবিষ্যতের সবচেয়ে মূল্যবান হীরা বর্তমানে নিয়ে আসলো। অবশেষে দেখা গেল, এই চুরি করা হীরাটাই ভবিষ্যতের সেই হীরা, যেটা চুরি হয়েছিল। এখন প্রশ্ন হচ্ছে, হীরাটা আসলো কিভাবে। এরকম প্রবলেমগুলোকে বলা হয় ক্লোজড লুপ প্রবলেম। লুপের যেরকম শুরু বা শেষ নাই, সেরকম এই প্যারাডক্সেও কোন বস্তুর সৃষ্টি বা ধ্বংস নেই। বস্তু শুধুমাত্র অতীত এবং ভবিষ্যতের স্পেস এবং সময়ের ১টা লুপে আটকা পড়ে। প্রিডেষ্টিনেশান প্যারাডক্সের মত এটিও গল্প, চলচ্চিত্র, গেইমে বহুল ব্যবহৃত। 
অনেক তো প্যরাডক্স নিয়ে বললাম। এইবার একটা ছোট্ট গল্প বলি। এক আইনের ছাত্র তার শিক্ষককে প্রতিশ্রুতি দিল, সে তার জীবনের প্রথম মামলা জেতার পর শিক্ষককে পারশ্রমিক দিবে। কিন্তু সেই বদ শিক্ষক ছাত্র কোন মামলা জেতার আগেই পাওনা টাকার জন্য তার বিরুদ্ধে মামলা করে দিল। মামলার ফলাফল আমি জানি না, কিন্তু কে প্রকৃত বিজয়ী সেটা আমি জানি। বলতে হবে, প্রকৃত বিজয়ী কে?
আগের পর্ব: http://www.sachalayatan.com/guest_writer/33967
রিয়াদ পারভেজ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%69%79%61%64%2e%70%61%72%76%65%7a%40%67%6d%61%69%6c%2e%63%6f%6d%22%3e%72%69%79%61%64%2e%70%61%72%76%65%7a%40%67%6d%61%69%6c%2e%63%6f%6d%3c%2f%61%3e%27%29%3b'))

