অবশেষে বিরিয়ানি রেসিপি: পর্ব দুই!



হুম, অনেকেই বুইঝা ফেলছেন, এইটা আসলে ব্লগার হাসিবের অমর পোস্ট "অবশেষে বিরিয়ানি রেসিপি"র সিকুয়েল। সিকুয়েল মুভির যেমন পরিচালক চেঞ্জ হইতে পারে, সেইরকম সিকুয়েল পোস্টেও লেখক চেঞ্জ হইতারে। তবে কপিরাইট নেয়া হয়নাই, তাই আমি কিঞ্চিত চিন্তিত। ঐ লেখার এক ভক্ত মুরীদ হিসাবে আশা করি উনি আমারে ক্ষমা-সুন্দর দৃষ্টিতে দেখবেন 
চলেন বিরিয়ানি রেসিপিতে। গত ১৩ বছর ধইরা এইটারে নিয়া ভালই এক্সপেরিমেন্ট করছি (১০ বছর খালি খায়া গেছি, আর ৩ বছর অনেকবার রানছি আর খাইছি), এখন এইটা, অনেকেই বইলা থাকেন, আমার হাতে বেশ "খোলে"। আপনারাও ট্রাই কইরা দেখতে পারেন, মোটামুটি ফুলপ্রুফ।
আগে ২ টা কথা বইলা নেই। কাচ্চি বিরিয়ানি আর পাক্কি বিরিয়ানির তফাত অনেকেই জানেন---প্রথমটায় কাঁচা মাংস আর চাল একসাথে রান্না হয়, আর ২য় টায় রান্না করা মাংসের সাথে চাল/ভাত দিয়া রান্না করা হয়। আমি কিন্তু সর্বান্তকরণে, মনে-প্রাণে, ধনে-মানে কাচ্চির পক্ষে, সেইটা খাসিই হউক আর চিকেন। কারণ কি? কারণ হইল, কাচ্চির মাংসটা রান্না শেষে যে পরিমাণ রসালো, নরম আর সুস্বাদু থাকে, পাক্কির পক্ষে সেইটা ইমপসিবল। পাক্কির মাংস শুকায়া যায়, চেহারাও হয়া যায় কালো।
২য় কথা বলি। কাচ্চি বিরিয়ানি বানানো কিন্তু আসলে সোজা। হাইসেন না। সোজা, কিন্তু ২ টা কী-পয়েন্ট আছে খেয়াল রাখতে হয়, খেয়াল রাখলেই আপনি জিত্যা গেলেন। ১ম কী পয়েন্ট: চাইল কতদূর সিদ্ধ করবেন। ২য় পয়েন্ট: কী ধরনের হাঁড়ি। এইটা খুব জরুরী, চুলায় করলে তো আরো বেশী। পরে বিস্তারিত বলতেছি।
আসেন আগে চিকেন কাচ্চি বানাই। খুব সোজা। একটা ১০০% লোহা/এলুমিনিয়াম/স্টিলের পাতিল নেন, ফিটিং ঢাকনা সহ। আমরা এইটা ওভেনে বানামু। খেয়াল রাইখেন, হাতল-টাতলে যেন প্লাস্টিক না থাকে। বিদেশে সবার বাড়িতেই ইয়া বড় ওভেন থাকে, সেইটাতে রান্না করলে রান্নাও হবে সুন্দর, পরিশ্রমও কম।
ধাপ ১: ধরেন ১ কেজি একটু বড় টুকরা মুরগী নেন হাড়িতে। ওয়ালমার্টের মুরগী বলেন আর "আ-লা আ-লা" মুরগী বলেন, সবই চলব মানে, দৌড়াইব! এইটাতে দেন দেড় আম্রিকান কাপ ফেটানো দই, এক মুঠ ভাজা পেঁয়াজ (এইটা ইন্ডিয়ান/মিডল ইস্ট দোকানে কিনতে পাওয়া যায়, কিনা নিবেন), ১ প্যাকেট শানের বিরিয়ানী মসলা (সিন্ধী টা বেস্ট, মেমনীটাও দারুণ) (এইটাও ইন্ডিয়ান স্টোরে ), ১ টেবিলচামচ রসুন বাটা (এইটাও শানেরটাই বেস্ট  ) ২ টেবিলচামচ আদা পেস্ট, আধামুঠ ধনে পাতা কুচি, ৬/৭ খান কাঁচামরিচ কুচি করা, আর ধরেন গিয়া ৩ টেবিলচামচ তেল।
এইগুলারে মাখায়ে ফ্রিজে ফেলে রাখেন ১ রাত। মাস্ট না, তবে রাখলে স্বাদ বাড়বে।
২য় ধাপ: বড় পাতিলে চুলায় ১০ কাপ পানি ফুটান। পানি ফুটলে আধা চামচ লবণ, একটুস তেল আর ২/৪টা গরম মশলা ফালায় দেন। ৬ বা ৭ আম্রিকান কাপ পরিমাণ বাসমতি চাল ধুয়া ফুটন্ত পানিতে দেন। দেখবেন পানি ফুটা বন্ধ হয়ে গেছে। আবার একটু পর ফুটতেছে। এখন ক্রিটিক্যাল স্টেপ, পানি আবার ফুটার পর ঘড়ি ধইরা দেড় থিকা ২ মিনিট পর চাল তুইলা পানি ফেলেন। বেশি সিদ্ধ দিলে বিরিয়ানীর চাইল গইলা ঘ্যাঁট হয়া যাইব, তাই সাবধান।    
৩য় ধাপ: চিকেনের পাতিলে চাল ঢাইলা দেন। উপরে আরো কিছু পেঁয়াজ ভাজা, ধনে পাতা ছিটান, আর গ্রোসারী থেকে ১ বা ২ ডলারে হলুদ রং (খাওয়ার) কিনবেন। সেইটা ছিটায়ে দেন ১০/১৫ ফোঁটা। ঈমানে বলতেছি, জাফরানের সাথে কোন তফাত পাইবোনা কেউ।
এই হাড়িঁর মুখ বন্ধ করেন, টাইট ফিট না হইলে এক কাজ করেন, এলুমিনিয়াম ফয়েল দিয়া টাইট কইরা ঢাকনা বানান। ১০০% কাজ করবে। এইটারে প্রি-হিটেড ৪০০ ডিগ্রি ফারেনহাইটে ওভেনে দেন। ৫০ মিনিট পর বাইর কইরা ঢাকনা খুইলা খুব তাড়াতাড়ি মাংসটা একটু টেস্ট করেন, আর ১ চামচ কেওড়া ছিটায়া দিয়া ফট কইরা মুখটা বন্ধ করেন। আরো ১০ মিনিট ওভেনে দেন।
সব মিলায়ে আপনার টাইম খরচ হইল (ইন্ডিয়ান স্টোর আপ ডাউন, মাংসমাখা প্লাস চাউল=৫০ মিনিট, আর ওভেনে ১ ঘন্টা)
বাইর কইরা খান, আপনার প্রিয়জনরে খাওয়ান, আর এই বান্দারেও একটু ধন্যবাদ দেন। আর আগের পর্বের লেখক যেমন বইলা গেছেন "পরদিন সকালের জন্য [যেন] কিছু থাকে । বাসি বিরিয়ানির মাজেজাই আলাদা "।
খাসীর কাচ্চি:
আগের মতই, খালি কয়েকটা টা কী-ডিফারেন্স:
১। খাসীর টুকরা খুব বড় কইরেননা, দৈর্ঘ্যে বা প্রস্থে কোনভাবেই যেন আড়াই ইঞ্চি না ছাড়ায়।
২। আদা ২ টেবিল চামচের জায়গায় ৩ টেবিল চামচ দেন।
৩। চাল পানিতে দেওয়ার পর, পানিটা আবার ফুটে ওঠা মাত্রই চাল তুলে ফেলেন, নো ২ মিনিট বিজনেস। কারণ এইটা ওভেনে থাকবে অনেক বেশী ক্ষণ।
৫। মাংসের উপর চাল দেওয়ার পর ১ আম্রিকান কাপ গরম দুধ বা পানি দিবেন। সেইটার স্টীমে চাউল সিদ্ধ হওয়ার জন্য।
৪। ওভেনে টাইম লাগবে পাক্কা দেড় ঘন্টা থেকে পৌনে দুই ঘন্টা। ছোট পিস মাংস হইলে দেড় ঘন্টা, আড়াই ইঞ্চি সাইজ মাংস হইলে ২ ঘন্টা।
বন আপেতি!
কৃতজ্ঞতা:
১। আমাদের সবার খালাম্মা সিদ্দিকা কবীরের বই
২। ভাহশেফ।
বি:দ্র: ছবির বিরিয়ানী ১ম পর্ব মতে বানানো, ২ বছর আগে। বিধিমত পাশে এক্সট্রা ঝোলও রাখা হইছে!
--দিফিও
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%66%75%72%69%6f%75%73%66%69%76%65%2e%66%35%40%67%6d%61%69%6c%2e%63%6f%6d%22%3e%66%75%72%69%6f%75%73%66%69%76%65%2e%66%35%40%67%6d%61%69%6c%2e%63%6f%6d%3c%2f%61%3e%27%29%3b'))

