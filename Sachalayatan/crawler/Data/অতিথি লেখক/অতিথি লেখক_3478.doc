আশ্চর্য আত্মোপলব্ধি!



তিনি সমালোচনার ঊর্ধ্বে নন! দেশের সবচাইতে সঙ্কটকালে দানবের মত শক্তিশালী হয়ে ওঠা 'মানবিক' অধ্যাপক শেষে স্বীকার করলেন। 
১. "জ্বি ম্যাডাম", বয়সে ও সম্মানে আপনার চাইতে বড় হলেও আপনিই আমার ম্যাডাম। দোষ দিতে পারেন, সময়মত ধূর্ত আজিজকে দিয়ে নির্বাচন করিয়ে আপনার চোদ্দপুরুষকে পার করাতে পারিনি। তাই আমি সমালোচনার ঊর্ধ্বে নই।
২. জাতির সবচাইতে বিপদের সময়ে রাষ্ট্রপতি আর প্রধান উপদেষ্টা হিসেবে এতগুলো মিনিস্ট্রি আমার হাতে ছিল। আরেকটু হলেই প্রায় পার পেয়েছিলাম। আআখা সুকা এরা বেশ ঝামেলা করেছে। উপদেষ্টারা দিনরাত কাজ করেছেন, আর আমি ফোন পেয়েই 'না' করে দিয়েছি। এই মানবিক সিদ্ধান্তগুলো আমার আমলনামায় নিশ্চয় পজিটিভলি লেখা থাকবে।
৩. আমার স্ত্রীর নামে খাল ইজারা করানোর ভুলটি সাঙ্ঘাতিক 'মানবিক' ছিল। তবে জেনেশুনে শ্যাওলা আর মাছের কোন ক্ষতি আমি করতে চাই নি। আমার সন্দেহজনক সুপুত্র সোনালী ব্যাংক থেকে ২৮ কোটি টাকা লোন পেয়ে গেল। সরকারি মাল গনিমতের, ওটার একটা ইন্ডেমনিটি হলে আশাকরি আমার সততা নিয়ে প্রশ্ন থাকার কথা নয়।
৪. কলম উল্টে ধরলেও কালি বেরিয়ে আসে। অন্ধকারে লেখায় আমার সমস্যা নেই। সমস্যা ড্রাফটিঙ-এ। কোত্থেকে যে ভাষণ তৈরি হয়, আমাকে শুধু মুখ নাড়াতে হয়। তাই গণতন্ত্রের বিজয় হয়েছে, আর আমরা পরাজিত হলাম। পরজন্মে আরেকবার সেবা করার সুযোগ দিতে ভুলবেন না। তখন নিশ্চয় পেসমেকার থাকবে না।
৫. দিনরাত বঙ্গভবনের বাইরে পায়ের ওপরে থাকা সাংবাদিকেরা যতদিন বেঁচে থাকবেন আমাকে ভুলবেন না। কেননা টানেলের শেষ প্রান্তে যে অন্ধকারটুকু ছিল তা 'আমিই'। আমি পনের কোটি মানুষকে বজ্রে রূপান্তরিত করেছি। বাজ পড়বি পড়, দেখে শুনে আপনারই মাথার ওপর ! 
প্রফাইল
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%64%68%72%75%62%6f%69%6d%74%69%61%7a%40%67%6d%61%69%6c%2e%63%6f%6d%22%3e%64%68%72%75%62%6f%69%6d%74%69%61%7a%40%67%6d%61%69%6c%2e%63%6f%6d%3c%2f%61%3e%27%29%3b'))
....................................................................................................................
এভাবেই স্থবির ঘর একদিন উড়ে যাবে
উড়ে উড়ে যাবে

