স্বীকারোক্তি



স্বীকারোক্তি
( খেকশিয়াল )
তারপর সব ঘুমিয়ে গেলে
আধখানা চাঁদ হাতড়ে হাতড়ে
বেড়িয়ে আসে সে অন্ধকারে ;
টেনে হিঁছড়ে নিয়ে চলে
অস্তিত্বের লাশটা
অনেক দিনের
অনেক ভারী ।
কুয়াশার হেয়ালি ঠেলে চলে
অনেকটা চার হাত-পায়েই
"এইত!.. এইত আর কিছুটা পথ ..
এসে গেছি..আর একটু ! .."
চোখ ঝিলিক দেয় বারবার
দূরত্ব হ্রাসের আনুপাতিকে
গোরস্থানে ছিল না বুড়ো প্যাঁচাটাও
আধেক চাঁদ ঝিমোয় কাত হয়ে
আর অগোচরে
ধুলোমাটি খুঁড়ে তার দুটো হাত
হিজল তলার সদ্য কবরে
"আজ বলবোই ! বলবোই !..
একটু দাঁড়াও ! আর একটু !
আর একটু !"
তারপর ..
'আর একটু' পর
চাঁদ ডোবার ঠিক আগে
উঠে আসে কাঙ্খিতা,
তার হাতে পরম মমতায় ..
বর্ণহীন ঠোঁটে
ডুব দেয় সে গভীর
জর্জরিত করে সহস্র চুম্বনে
কীটে খাওয়া দেহের সব ঘ্রাণ শুষে নেয় এক শ্বাসে
আর বলে,
"ভালবাসি"
*জার্মান ব্যান্ড রামস্টাইন-এর 'হেইরাটে মিশ' গানটির ছায়া অবলম্বনে

