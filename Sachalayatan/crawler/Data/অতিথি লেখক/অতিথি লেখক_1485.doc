অডেনস কল - একটুকরো হিমালয় 



হিমালয় - বিরক্তিকর হলদে দেওয়াল গুলো থেকে বাঁচতে আমি বার বার পালাই যেখানে, সেই বরফ ঢাকা পাহাড়, সেই ঘন কালচে সবুজ জঙ্গলের রাস্তা আর তারা ভরা আকাশের হাতছানি। কখনো আপিসে লুকিয়ে একদিন দুদিনের ছোট ট্রিপ, কখনো ব্যাগ কাঁধে বাড়ির সবাইকে টেনশনে ফেলে লম্বা হাঁটা। এরকমই এক হাঁটার দিন এসেছিল গত বছরের সেপ্টেম্বরে। যাওয়ার জায়গা ছিল অডেনস কল - গঙ্গোত্রি রেঞ্জ এবং যোগিন রেঞ্জ যেখানে মিশছে সেই জায়গাটা (৫৫০০ মিঃ)। 

হিমালয় - বিরক্তিকর হলদে দেওয়াল গুলো থেকে বাঁচতে আমি বার বার পালাই যেখানে, সেই বরফ ঢাকা পাহাড়, সেই ঘন কালচে সবুজ জঙ্গলের রাস্তা আর তারা ভরা আকাশের হাতছানি। কখনো আপিসে লুকিয়ে একদিন দুদিনের ছোট ট্রিপ, কখনো ব্যাগ কাঁধে বাড়ির সবাইকে টেনশনে ফেলে লম্বা হাঁটা। এরকমই এক হাঁটার দিন এসেছিল গত বছরের সেপ্টেম্বরে। যাওয়ার জায়গা ছিল অডেনস কল - গঙ্গোত্রি রেঞ্জ এবং যোগিন রেঞ্জ যেখানে মিশছে সেই জায়গাটা (৫৫০০ মিঃ)। 

তো যাত্রা পথের খুব ডিটেলসে যাচ্ছি না; ঘটনা, দুর্ঘটনা মিশিয়ে সে-সব না বলাই ভালো। তাছারা আমার বন্ধুরা যে সব মিথ্যে দাবীগুলো করেছে আমার নামে, যেমন আমি নাকি মাতাল হয়ে বাস মিস করেছি বা আমি যে বোতলে পাছু ধুই ইয়ে করে, সেই বোতলেই কিশমিশ ভিজিয়ে খাই - সেগুলোকে আমি কুলোকের কুৎসা বলেই ধরে নিয়েছি। সে-সব নিয়ে আলোচনা না করাই ভালো।
আমাদের পদযাত্রা শুরু হয়েছিল গঙ্গোত্রী থেকে এবং শেষ হয় ঘুটু গ্রামে, ১৫০ কিমি র মতন দুরত্ব (সম্পুর্ন যাত্রাপথের কথা বললে অবশ্য আলাদা কথা, আপিসের পাশে ওপিয়াম বারে শুরু আর ঐ খানেই শেষ)। আপাতত তার কয়েকটা ছবি শেয়ার করছি এখানে, দময়ন্তী দি টিপস দিয়েছে যে ফটো ব্লগে লিখতে হয় না কিছু। 

রুদ্রগঙ্গা বেস ক্যাম্প থেকে সামনের চিরবাসা রেঞ্জ -


রুদ্রগঙ্গা ভ্যালি -



অডেনস কল নিয়ার ক্যাম্পে যাওয়ার পথে হাল্কা বৃষ্টি, তারপরেই দুরের ভ্যালি জুড়ে ওঠে বিশাল রামধনু - 



হিমাচল থেকে মেষপালক দের ক্যাম্প - এরা হিমাচল থেকে প্রায় তিন চারশ ভেড়া নিয়ে শুরু করে হাঁটা পাহাড় ধরে। সারা বছর হিমালয়ের জঙ্গলে ভেড়া চরায়, শীতের মুখে নেমে যায় হরিদ্বারে। শীত কালে কাটে হরিদ্বারে, বিক্রী হয় পশম। তারপর ফের শীতের শেষে পাহাড় ধরে ফিরতে থাকে নিজেদের রাজ্যে। শীত আসার মুখে হিমাচলে নিজেদের বাড়িতে এসে ঢোকে এরা। ফের বিশ্রাম আর পশম বিক্রী। গরম কালে আবার দু-বছরের জন্য ঘর ছারার পালা। 



গঙ্গোত্রী হিমবাহের দেওয়াল, এই হলো জমে থাকা গঙ্গা নদী - এক বিশাল সভ্যতা কে লালন পালন করে চলেছে কত যুগ ধরে, 



মৃত্যু উপত্যকা, পায়ের নীচে আলগা পাথর, হিমবাহ আর লুকিয়ে থাকা ক্রীভাস


বহু দুরের তুষার ঢাকা বিন্দু, ঐ খানেই অডেনস কল - গঙ্গোত্রী হিমবাহের দেওয়াল পাশেই তখনো 



এই শুরু হয়েছে হাঁটা গন্তব্যের দিকে, অজস্র ক্রীভাস বাঁচিয়ে হেঁটে চলা শুধু - তার মধ্যে দুর থেকে ভেসে আসে Avalanche র আওয়াজ -


ওপরে ওঠার মাঝ রাস্তা থেকে বেস ক্যাম্পের জায়গা, 



অবশেষে কলে পৌঁছান এবং সেখান থেকে তোলা দুদিকের  Rabbit's Ear , 





এর পরেও বহু রাস্তা রয়ে গেছে, অনেক গ্রাম পেরিয়ে বাড়ি ফেরাও আছে। সে গল্প আলাদা।

------ বুনান



