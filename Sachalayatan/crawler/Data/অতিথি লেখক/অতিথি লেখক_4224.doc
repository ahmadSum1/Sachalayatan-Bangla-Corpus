অসংলগ্ন



আমার বসে থাকতেই ভাল্লাগে
ঘাড়,গ্রীবা ,হাঁটু এইসব।
কখনো মাথা হেঁট করে
কার্পেটের নাড়ি নক্ষত্র,আবার-
জানালায় ওই দূরে
লীভারপুল স্ট্রীট এর ডিম দালানটা…
কখনো বা যিফ্রান দের সামনের চারচটার দিকে
তাকিয়ে এ... এ... এ... এ... এ... এ... এ
ঢং ঢং করে বেজে উঠতে ইচ্ছে করে
সজীব কে ডেকে হেলোয়েনের
তারাবাতি গুলোও দেখাতে ইচ্ছে করে
আমাদের শ্যামলীর বাসার রাস্তাতে প্রতি রাতে
নূর-হোসেন ভাই অনেক জ়োরে ওইইইইই…করে
ডেকে উঠতেন।
মাঝে মাঝে আমার সবাই কে অবাক করে দিয়ে
ওরকম করে ডেকে উঠতেও ইচ্ছে করে।
রাত জাগা মিসেস হিলারি হয়ত অবাক হয়ে যাবেন,
ব্লাডি হেল বলে আবারো হয়তোবা তিনি চিঠি লিখতে বসবেন
অনেক আগে অ…নে…ক দূরে চলে যাওয়া তার ছেলে ক্রিস কে
আমারও মিসেস হিলারির মত চিঠি লিখতে ইচ্ছে করে
প্রিয় মা,আমি ঘুমাইনি।তুমি??এইসব-
আমার মাঝে মাঝে কোন কারন ছাড়াই কাঁদতে ইচ্ছে করে
চিতকার করে,প্রলাপ বোকে
মা থাকলে হয়তোবা বলতেন ছি!পুরুষ মানুষ কাঁদে না।
আমি মা’র কথা শুনতাম না
কাঁদতে… কাঁদতে… কাঁদতে…নাহ।থাক সে কথা।
আমার কখনো কখনো তাওহীদের কাছে চলে যেতে ইচ্ছে করে
অভিমান করে ঘুম হয়ে চলে গেছে ও।
আমারও ঘুম হতে ইচ্ছে করে।
সিডাক্সিন,ডরমিকাম,রিলাক্সেনের কিনে খাওয়া ঘুম না।
কেননা, কিনে খাওয়া ঘুম আমার ভাল্লাগেনা।
* * *
মূলতঃআমার জেগে থাকতেই অসহ্য লাগে।
-নিঝুম
(উতসরগঃযিফ্রান আর সজীব।একসাথে থাকি আর পাঠশালা যাই।ভালো হোক তোমাদের

