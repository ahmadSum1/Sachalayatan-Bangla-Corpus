অংকের মজা



অংকভীতি দূর করাতে শিক্ষক বাবা আমাকে মজার গাণিতিক ধাঁধাঁ নামে একটা রাশান বইয়ের অনুবাদ কিনে দিয়েছিলেন বহু বছর আগে। তার মধ্য থেকে দু'টা মজার সমস্যা এখনো মনে আছে। দেখিতো আপনাদের মাথায় ঘিলু আমার চেয়ে কম না বেশী...আমার ধাঁধাঁ দু'টো সমাধান করতে সময় লেগেছিল সর্বমোট পনেরো মিনিট 
সমস্যা ১ :
 ধরুন একটা বাড়ীতে লিনা, মিনা আর রিনা নামে তিনজন কর্মজীবি মেয়ে বাস করে। তাদের রান্না ঘরে গ্যাস নাই, তাই লাকড়ি দিয়েই তাদের রান্না-বান্না সারতে হয়। প্রতিরাতে রান্না করতে তাদের  লাকড়ির প্রয়োজন হয়।একদিন সন্ধ্যায় অফিস থেকে ফিরে লিনা  লাকড়ি যোগাড় করে আনল পাচঁটি , মিনা দিল তিনটি আর রিনার কাছে কোন লাকড়ি না থাকায় সে তার ভাগের মূল্য বাবদ আট টাকা দিল।
এখন আপনি এই আট টাকা ওদের দু'জনের মধ্যে ভাগ করে দিন... বলুন তো লিনা আর মিনা কার ভাগে কয় টাকা পড়বে?
সমস্যা ২ :
চাকরি- বাকরি খুজে হয়রান বেকার যুবক রহিমুদ্দি একদিন মনের দুঃখে গভীর জংগলে চলে গেল। সেখানে তার এক দরবেশ বাবার সাক্ষাত মিলল। বাবা তার মনোকষ্টের কথা শুনে দয়া পরবশ হয়ে মানি মেকিং এর সহজ এবং অতি দ্রুত পন্থা বাতলে দিলেন।
ডীল হইল রহিমুদ্দি তার পকেটে যত টাকা আছে তা দরবেশের হাতে দিবে, আর বাবাজান সেই টাকা তার স্পেশাল ক্ষমতা সম্পন্ন চাটাইয়ের নিচে রাখিয়া চক্ষূ মুদিয়া সুপার স্পেশাল মন্ত্র পাঠ করিবেন। ইহাতে টাকা মুহুর্তেই ডাবল মানে দুইগুন হইয়া যাইবে । রহিমুদ্দি ভালো বংশের ছেলে হওয়ার উছিলায় হুজুরের এই বিশেষ কেরামতি আন লিমিটেড ব্যবহার করিতে পারিবে। তবে.........ছোট একখান কিন্তু আছে... প্রতিবার টাকা ডাবল করিবার পর সালামী হিসাবে জনাবকে বারো টাকা করিয়া দিতে হইবে। রহিম বেচারা আকাশের চাদ হাতে পাইবার আনন্দে উদ্ভাসিত হইয়া বত্রিশ দাঁত কেলাইয়া পকেট খালি করিয়া সব টাকা দরবেশের হাতে দিয়া উত্তেজিত ভাবে দাড়াইয়া কান্ড দেখিতে লাগিল। সত্যই টাকা দুইগুন হইয়া গেল, বাবা তাহার সার্ভিস চার্জ হিসাবে বারো টাকা রাখিয়া বাকী টাকা রহিমকে দিয়া দিলেন। রহিম দ্বিগুন উতসাহে সব টাকা আবার কামেল সাধকের চাটাইয়ে ইনভেস্ট করল। দ্বিতীয়বারেও একই জিনিষ ঘটল...টাকা ডাবল হইল...বাবা তার ভাগের বারো টাকা নিয়া বাকীটা ফেরত দিলেন।  ভেজাল লাগল তিন বারের বেলায়... টাকা যথারীতি ডাবল হইল...কিন্তু দরবেশকে তার সালামী বাবদ বারো টাকা দেয়ার পরে রহিমুদ্দি দেখল যে তার হাতে আর একটা ফুটা পয়সাও অবশিষ্ট নাই।
প্রশ্ন হইল বেচারা রহিম কত টাকা নিয়ে জংগলে প্রবেশ করেছিল???
যারা উত্তর দিতে ব্যর্থ হইবেন তাহারা দয়া করিয়া খাজা বাবার মন্ত্রসিদ্ধ পানি পড়া পান করিবেন...প্রতিদিন বাইশ বার।

