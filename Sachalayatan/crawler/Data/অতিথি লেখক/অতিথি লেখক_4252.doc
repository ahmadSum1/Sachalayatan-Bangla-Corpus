হটাৎ বজ্রপাতের মতো...



অনেক্ টা হটাৎ করেই ওর সাথে দেখা,
যেন বজ্রপাতের সময় রাস্তা খূঁজে পাওয়া – বনের মধ্যে ।
আমি হেঁটে যাচ্ছিলাম টি,এস,সি, থেকে ফুলার রোডের দিকে –
বিভ্রান্ত, অন্যমনস্‌ক্যভাবে ।
যেন পৃথিবীতে এসেছি কোনো কারণ ছাড়া –
ঘুরতে, দেখতে, অনুভব করতে, কিন্তু কোনো কিছু পেতে নয় ।
নিঃস্ব হয়ে আবার ফিরে যাব – কোথাই ? তাও জানিনা ।
হটাৎ, যেন সৃষ্টিকর্তা অথবা প্রকৃতির কল্যানে অথবা নাস্তিকের কাছে বিসৃঙ্খলভাবেই –
তুমি আমার সামনে পরলে,
নাকি আমিই পড়লাম তোমার সামনে, দুড়ুম করে – বাজের মত ।
কোন শব্দ হয়নি । কিন্তু তালা লেগে গেছে
কানে, চোখে, মুখে, চিন্তায়, চেতনায়, অস্তিত্বে ।
আমি চেয়ে থাকলাম অপলকদৃষ্টিতে ।
তুমি বোধহয় বিরক্তই হলে – এভাবে কেউ তাকাই ?
কিন্তু আমার তো কিছু করার নাই,
আমিতো একজন অভাগা পুরুষ – যার ভাগ্যে লেখা আছে তোমার সামনে আত্মসমর্পণ ।
তুমি ভ্রুকুতি করে চলে গেলে,
আমাকে আবার সেই আগের পৃথিবীতে ফেলে ।
ওহ, না! এখন বোনাস হিসেবে যোগ হয়েছে তোমার কষ্টোকর কল্পনা ।

