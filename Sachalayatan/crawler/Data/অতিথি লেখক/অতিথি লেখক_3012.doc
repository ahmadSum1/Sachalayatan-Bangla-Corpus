ভবঘুরে সব স্মৃতি জমানো - ২ {পরাবাস্তব আর অতিবাস্তবের জগাখিচুরী }



১। গুগল সার্চ বা যে কোন সার্চ ইন্জিনের উপরে চরম বিরক্তি এসে গেছে । নেহাত কাজ চালানোর মতো কিছু নাই তাই ব্যবহার করতে হয়।  প্রথমত সার্চ করলে বেশীর ভাগ সময় গার্বেজ জিনিসপত্তর চলে আসে । দ্বিতীয়ত যারা বেশী পয়সা পে করে তাদের সাইটের রেজাল্ট আগে দেখায় । তৃতীয়ত অরুচিকর সাইট/ইমেজ চোখের সামনে ঝুলে পরে।
এভাবে আরো কিছুদূর অপছন্দের লিষ্ট বড় করা যায় , যেমন: নির্দিষ্ট কোন তথ্য জানতে অনেকখানি পড়তে হয়।
ধরা যাক কেউ জানতে চাইলো  শীতকালে মাইনাস ৩০তে তার গাড়ী কতক্ষন আগে ষ্টার্ট দিয়ে রাখা উচিত বা  অমুক এলাকার তমুক রেষ্টুরেন্টের সবচে ভালো খাবার কোনটা অথবা ঢাকা শহরের পাবলিক টয়লেট গুলোর গড় দূরত্ব (!!) । 
এসব খুজে পাওয়ার জন্য নতুন সার্চ ইন্জিন তৈরী করা প্রয়োজন হয়ে গেছে । অথবা সার্চ ইন্জিন পাল্টে অন্য কিছু ডাকার সময় হয়ে গেছে  
২। হাইওয়েতে গাড়ী চালাতে গেলে প্রায়ই ভাবি -- এই যে আমি গাড়ীতে যাচ্ছি -- ধরলাম গান চেন্জ করতে গিয়ে মনযোগ ২ সেকেন্ডের জন্য অন্য দিকে গেলো -- এই
ফাকে সুন্দর মতো আরেকজনের ঘাড়ে গাড়ী তুলে দিলাম ১২০ এ--
২ সেকেন্ডের অমনোযোগীতার কারনে জীবন পুরো চেন্জ হয়ে যাবে ।
ভবিষৎ অনিশ্চিত । অনিশ্চিয়তাই একমাত্র নিশ্চিত । জীবনের আমরা ভবিষৎ পরিকল্পনা করতে করতে কাটিয়ে দেই এইফাকে জীবন কেটে যায় । মানুষের বিচারও শুদ্ধ না -- হওয়া সম্ভবও না । কারন কোন
ঘটনার আগপাশতলা বিচার করার তো পরিপূর্ন জ্ঞান আমাদের নাই ।
এই অনিশ্চিত অবস্থা  আর পরিপূর্ন জ্ঞান নিয়ে সার্চ ইন্জিনের ওয়ান কনসেপ্টটা মেশানো যায় কি ? 
৩। চিন্তা করে দেখলাম পরিপূর্ন জ্ঞান তখন পাওয়া সম্ভব যখন সব মানুষের ব্রেন একসাথে কানেক্ট হবে । শুধু ব্রেন বলাও ঠিক না -- অন্যান্য সেন্সর একসাথে কানেক্ট করবে । {ওয়েবে কোন খাবার ঘ্রান নেয়া  বা দূরের কোন স্বজনের স্পর্শ নেয়া দারুন ব্যাপার হবে নিশ্চয় }
। এসবও পুরানো চিন্তা ভাবনা --গায়া  --লাভলকের, আসিমভের ফাউন্ডেশনের গায়া । তবে এসব কল্পবিজ্ঞান সত্য হবে হয়তো একদিন -- তার আগেই আমরা মরে ভুত হয়ে যাবো । তারচে বাস্তব উপযোগীতা নিয়ে মাথা ঘামাই বরং ।
মানুষ পুরোপুরি যন্ত্রের মুখোপেক্ষী হচ্ছে -- এমনকি এই যে আমি লিখছি বা ওয়েবের প্রকাশ করবো এর পিছেও যান্ত্রিক এ্যালগোরিদম।
সবকিছুকে ছকের ভিতরে এনে ফেলার চেষ্টা । আমি ভাবছিলাম উল্টা করলে কেমন হয় -- কিছু মানুষ থাকুক যারা এই সার্চ গুলোকের রিফাইন করে দিবে । কোন কিছু সার্চ দিলেই সেটা রিফাইন হয়ে আসবে । কোন যান্ত্রিক এ্যাডচর্চিত রেজাল্ট নয় । বরং মানুষের ছোয়া পাওয়া আসল কিছু তথ্য । যেমন হয়তো আমি মিশর যেতে চাই -- কেউ কেউ আমার মতো অলরেডী ঘুরে এসেছেন -- কিন্তু কোথায় লেখেননি বলে আমি জানতে পারছি না -- ভুত থেকে ভুতের মতো যদি তাদের কাছ থেকে তথ্য পাওয়া যেত তাহলে কতো উপকার হতো ।
egypt tour লিখে গুগল সার্চ দিলে প্রথম পাতার প্রতিটা কোন ট্যুর কম্পানীর এ্যাড এসে যায় !
অথচ আমার দরকার কতো কমখরচে প্লেনের টিকেট পাওয়া যায় -- কমখরচের হোটেল (সম্ভব হলে কোন বাংগালী ভাই দুইদিনের জন্য থাকতে দিলে আরো ভালো!   )--  মুজতবার আলী সরাইখানার আড্ডা দেয়া স্থান দর্শন -- পিরামিড-নীলনদ  দর্শন (ট্যুর গাইড কোন সুন্দরী হলে ভালো হয়  )
এটা খুব ছোট উদাহরন হলো -- মানুষের কাছে সার্চ দিলে লুই লামুর আর কেনেথ এ্যান্ডারসনের যুগোপলব্ধীর যুগলবন্দী (!!) নামক কিছু থেকে থাকলে সেটাও খুজে পাওয়া যাবে ।  
৪।  এই আইডিয়ার কিছু বাস্তব গুরুত্ব আছে   । যেমন অনেক বেকার লোকের কর্মসংস্থান হবে এই ভাবে । অনেকের অবসর সময়ে কাউকে হেল্প করছেন এই ভাবে বিরক্ত হওয়ার হাত থেকে বাচবেন।
অনেক নতুন সমমনা বন্ধু খুজে পাওয়া যাবে ভুত থেকে ভুতের মাধ্যমে । যন্ত্রের বদলে মানুষের গুরুত্ব বাড়বে । মানুষের নি:সংগতাও কমবে। যন্ত্র কোন দিন মানুষের উপর চেপে বসবে না ।  
৫। এইটার থিম হিসাবে ইউ টুর ওয়ান গানটা পছন্দ হৈলো । 
http://www.songmeanings.net/songs/view/3996/

ডিসক্লেইমার : হাল্কাচালে চায়ের কাপে ঝড় তোলা যেতে পারে -- কেউ তথ্য প্রমানের আশায় আবার দাও নিয়া কোপ দিতে দৌড় দিয়েন না 
ইমতিয়াজ মির্জা
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%69%6d%7a%2e%6d%72%7a%40%67%6d%61%69%6c%2e%63%6f%6d%22%3e%69%6d%7a%2e%6d%72%7a%40%67%6d%61%69%6c%2e%63%6f%6d%3c%2f%61%3e%27%29%3b'))

