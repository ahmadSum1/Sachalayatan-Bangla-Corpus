নিঃশব্দ একটি রাত্রি পতনের গল্প / রুবেল শাহ্



নিঃশব্দ রাত্রি পতন, কারা ছিল সাক্ষী?
 সীমাহীন আনন্দে ফেটে পড়া আমি এক পলাতক
যখন দেখি জোৎস্না মেঘের গায়ে হেলান দিয়ে ঘুমায়
আমারও ঘুমোবার সাধ হয়
ভোরের শিশির পতনই জানান দেয় আরেকটি
সুন্দর দিনের শুরু--
ভোরের সুচারু ঘাস মাড়িয়ে গেলে
মধ্যাহ্নকাঙক্ষা আমারও আসে।
সেই শিশির ভেজা ঘাস তাও জানে
ঘাসে-ঘাসে হাঁটি বেদনায় নীল হয়ে যাই
যখন দেখি দিনের প্রান্তিক সীমায় এসে সূর্যটা ধূসর হয়ে
রাত্রির গায়ে হেলান দিয়ে ঘুমাতে চায়,
তোমার কি ভালো লাগে?
জীবনের ধূসর পাণ্ডুলিপি লাল-মলাট, আঁকা পৃষ্টায়
জন্ম নেয় কিছু স্মৃতিছত্রাক,সেলাইয়ে বাসা বাঁধে
অচেনা কিছু কীট...
robell_shas@yahoo.কম

