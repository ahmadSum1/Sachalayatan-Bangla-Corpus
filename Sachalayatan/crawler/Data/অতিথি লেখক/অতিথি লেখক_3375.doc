ফুটবল : চেলসি ১ বার্সেলোনা ১ রেফারী ?



অনেকদিন লাইভ ফুটবল খেলা দেখা হয়না । ইদানিং নাকি বেশ কিছু আর্ন্তজাতিক ফুটবল খেলা হয়ে গেলো যা না যা না দেখায় নাকি জীবনটাই বৃথা ! এমনকি দেশের সাম্প্রতিক আবাহনী মোহামেডানের সুপারকাপও দেখা হয়নি বাইরে থাকার কারনে । তাই ভেবে রেখেছিলাম খেলাটা দেখবো । 
আমি খেলা দেখা শুরু করার আগেই মিনিট পনেরো খেলা হয়ে গেছে । বার্সেলোনাকে সমর্থন করে খেলা দেখতে বসে দেখি ততক্ষণে চেলসি ১ গোল দিয়ে দিয়েছে !  যাহোক খেলা দেখতে থাকলাম । খুবই নিরানন্দ খেলা  একটু পর পর মনে হচ্ছিলো, ধুর যাই, ঘুমাই গিয়ে, রাত্র ৩টা পর্যন্ত আজাইরা খেলা দেখার চেয়ে ঘুমানো ভালো  । তবুও শেষটায় বার্সেলোনা যদি কিছু করতে পারে এই আশা নিয়ে খেলা দেখতে থাকলাম । অবশ্য দুই দলের ২২ খেলোয়াড়ের চেয়ে নরওয়ের রেফারী টম হেনিং এর খেলাই দেখার মত হয়ে উঠলো ! চেলসির ন্যায্য ২/৩ টি পেনাল্টি তিনি দিলেন না ।  বার্সেলোনার আবিদাল প্রথমার্ধে যে ফাউল করলো তাতে পেনাল্টি ও লালকার্ড পাওয়ার কথা, রেফারী তা দেখলেন না আবার দ্বিতীয়ার্ধে আবিদালকে একেবারে বিনা দোষে লালকার্ড দেখালেন । সবচেয়ে মজা লাগলো যখন খেলা শেষ হওয়ার পরে রেফারী দ্রগবা কে হলুদ কার্ড দেখালেন !
যাহোক বার্সেলোনা অতিরীক্ত সময়ের ৩য় মিনিটে গোল করে খেলায় শুধু সমতাই আনলোনা, একেবারে ফাইনালে চলে গেলো ! সারা ম্যাচে ওটাই ছিলো গোলে ওদের একমাত্র শর্ট । বার্সেলোনাকে সমর্থন করে খেলা দেখতে বসেছিলাম, বার্সেলোনা হারলে খারাপ লাগতো । কিন্তু রেফারীর বহু ভুল সিদ্ধান্তে বার্সেলোনা ফাইনালে যাওয়া একদমই উপরি-পাওয়া,  তাতে আর যাই হোক, অন্তত: আনন্দটুকু পেলাম না 
খেলা শেষে একটা উপলদ্ধি হলো । একটা খেলায় ২২ জন খেলোয়াড় খেলে, তারা নাম-যশ-টাকা কামায় কাড়িকাড়ি ; কোটি মানুষ সেই খেলা দেখে আনন্দ পায় ; আর রেফারী ? সে যেকোন খেলোয়াড়ের চেয়ে বেশি দৌড়ায়, কষ্ট করে, পুরোটা সময় অবিচ্ছিন্ন মনোযোগ দিয়ে রাখে তার ধন্যবাদ-বিহীন (thankless) কাজের জন্য , বিনিময়ে পায়না কিছুই । আবার এই রেফারীর ভুল সিদ্ধান্তে /কাজে খেলাটাই একদম নষ্ট হয়ে যায় ! ব্লগ মর্ডারেশনের সাথে কি অদ্ভুত মিল !
~
(স্বপ্নের ফেরিওয়ালা – eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%64%72%65%61%6d%65%72%63%68%61%6e%74%30%30%31%40%67%6d%61%69%6c%2e%63%6f%6d%22%3e%64%72%65%61%6d%65%72%63%68%61%6e%74%30%30%31%40%67%6d%61%69%6c%2e%63%6f%6d%3c%2f%61%3e%27%29%3b')))

