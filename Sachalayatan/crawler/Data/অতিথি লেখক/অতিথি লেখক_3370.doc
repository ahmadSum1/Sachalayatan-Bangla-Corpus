অসুখ



অসুখ
মণিকা রশিদ
>>>>>>>>>>>
মৃত্যুর প্রচ্ছদে শুয়ে জানি
ব্যথা তুমি জীবন শেখাও।
বেঁচে থাকা জলকেলী শেষে-তোমার বারান্দায় এসে থামি
অস্পস্ট-মুখর!
হলুদ হীরের মত উদ্বত কবন্ধ খুলে নাচে সবগুলো জীবন অক্ষর
সীমানার বাইরে এসে আবারও যে স্তব্ধ অন্তরায়
ডেকে যায়
আরো কিছুদিন, কিছুদিন থাকো-ও পুরোনো পাতা!
 অবাঞ্ছিত ব্যথা তুমি বাঞ্ছিত মমতার কন্ঠে সোহিনী বাজাও
ব্যথা তুমি বিদ্যুতের মতন করে এসে
জীবন শোধন করে যাও!

