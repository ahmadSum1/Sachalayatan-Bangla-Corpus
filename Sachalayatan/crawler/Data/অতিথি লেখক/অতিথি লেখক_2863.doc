অন্ধকার উপত্যকা



আলো এবং অন্ধকারের বৈপরিত্যে বিশ্বাসী আমি
হঠাৎ করেই ভেঙে পড়ি বর্ষার জলে|
কবিতার জন্য লোভ?
কিংবা শেষ ট্রেন ধরবার তাড়া?
বন্ধু,
আমি শুধু দুমুঠো ভাত এবং একটু অনুভূতিহীনতার জন্যই বাচতে চেয়েছিলাম|
এইসব থাক,
আজ বরং তোকে আমি অন্ধকারের গল্প শুনাই|
এই যে নদী এলোমেলো শহরের আলো
পেছনে উল্লসিত জীবনের বার-বি-কিউ
সবকিছু পেরিয়ে আমি বার বার এসে দাড়িয়েছি পাহাড়ের প্রান্তদেশে
ভুল আলো ভুল মানুষের সুঘ্রান ধুযে মুছে,
ভ্রান্তি না নিঃসঙ্গতা না,
শুধুমাত্র একটু স্বপ্নবিহীন ঘুমের জন্য|
তুই প্রতিদিন যুদ্ধ করিস আরেকটি নতুন দিনের জন্য
তুই আলোময় পৃথিবীতে ভেঙে দিতে চাস গ্লানির পাহাড়
আমার করোটিতে জমে থাকে বিষ, গত জন্মের পাপ
বর্ষার জলে কোনদিন প্লাবন নামেনা অন্ধকার উপত্যকায়|
--অন্ধকারের পথিক

