বিমান বাংলাদেশ বার্তা 



সুপ্রভাত ভদ্রমহিলা ও ভদ্রমহোদয়গন,
বিমান বাংলাদেশের মোগাদিসু টু ঢাকা পথে আপনাদের আমি স্বাগত জানাচ্ছি ।আমি আপনাদের ক্যাপ্টেন মামুনুল হাকীম বলছি।আমার সাথে আছেন আমার কো-পাইলট মালেক বিন আজিজ। বিমান বাংলাদেশের এই ফ্লাইটটিতে যারা বসে আছেন অথবা দাঁড়িয়ে আছেন সবার কাছে বিমান ৬ দিন বিলম্বিত হবার জন্য প্রথমেই ক্ষমা চেয়ে নিচ্ছি।এ বিলম্বিত হওয়ার কারণ গুলোর মধ্যে মোগাদিসুর খারাপ আবহাওয়া,ইঞ্জিনে কিছু অসুবিধা এবং আমার পেটের যান্ত্রিক গোলযোগ দায়ী।
বিমানের ৪২০ এর এই ফ্লাইটটি যে অবতরন করবে তার কোন গ্যারান্টি আমরা দিতে পারছি না দেখে আমরা আন্তরিকভাবে দূঃখিত ।তবে উপমহাদেশের কোথাও যে আমরা অবতরন করবো সে ব্যাপারে আমরা নিশ্চিত।আমাদের ভাগ্য সুপ্রসন্ন হলে আমরা আপনাদের কারো গ্রামের পুকুরেও অবতরন করতে পারি ।সেক্ষেত্রে আপনারা যারা সাতার জানেন তারা বিশেষভাবে উপকৃত হবেন।
পুকুরে পতিত বিমান
গর্বের সাথে জানাচ্ছি গতবছর শতকরা ছত্রিশভাগ বিমানযাত্রী তাদের গন্তব্যস্থলে পৌছাতে সক্ষম হয়েছেন।বিমান চলাকালীন সময়ে আপনারা ইঞ্জিনের শব্দে বিরক্ত হলে আমরা ইঞ্জিন বন্ধ করে দেবার ব্যবস্থা করে দিতে পারি। সেক্ষেত্রে পৃথিবীতে আপনাদের অবতরনকে আরো আরামদায়ক ও স্মরনীয় করতে আমরা ‘ডাইল’ চা এবং ‘বেলা’ বিস্কুট পরিবেশন করে থাকি।
লাগেজ কুড়াতে ব্যস্ত সবাই
আজ আপনাদের কোন ছায়াছবি দেখাতে পারছি না বলে বিমান বাংলাদেশ আপনাদের কাছে প্রথমেই ক্ষমা চেয়ে নিচ্ছে ।আপনাদের সম্প্রচারের জন্য পূর্বনির্ধারিত ছায়াছবি “রহিমার নাতি কেন হাজতে” বিদ্যুৎ গোলযোগের কারণে আমরা বিটিভি থেকে রেকর্ড করতে পারিনি, তবে আমরা চেষ্টা করবো এয়ার ইন্ডিয়ার খুব পাশাপাশি চলতে যাতে করে জানালার পাশে বসে থাকা যাত্রীরা নিজ নিজ জানালা দিয়ে পাশের বিমানে চলমান ছায়াছবিতে ক্যাটরিনা কাইফের কিছু নৃত্য উপভোগ করতে পারেন ।
হটি বিমানবালাকে নিয়ে কাড়াকাড়ির ফলাফল
ধূমপান এই বিমানে সম্পূর্নরূপে নিষিদ্ধ ।আপনারা বিমানে কোন প্রকার ধোয়া দেখতে পেলে একদম ভীতসন্ত্রস্ত হবেন না সেটি আমাদের ইঞ্জিন থেকে প্রায়ই নির্গত হ্য়।আমাদের সুদক্ষ ও প্রশিক্ষিত উড়োজাহাজ প্রকৌশলী ইমতিয়াজ শাফি উত্তপ্ত ইঞ্জিনকে ফু কৌশলে শীতল করতে বিশেষভাবে প্রশিক্ষনপ্রাপ্ত। 
আপনারা যদি হঠাৎ করে দেখেন আপনাদের মাথায় পানির ফোটা পড়ছে দয়া করে আল্লাহ মেঘ দিচ্ছে পানি দিচ্ছে ভেবে ভুল করবেন না ।আমাদের শীতাতপ নিয়ন্ত্রক যন্ত্র থেকে প্রায়ই পানি নির্গত হয়।দ্য়া করে সীমিত সংখ্যক তোয়ালে এবং গরম লাগলে হাত পাখার জন্য বিমানবালাদের কাছে অনুরোধ করুন।উপরের লাল বোতামটি কোন কারনে কাজ না করলে আরামে দাঁড়িয়ে শান্তিপূর্নভাবে সজোরে চিৎকার করে বিমানবালাদের দৃষ্টি আকর্ষন করুন।এ ক্ষেত্রে আমরা আগে চাইলে পরে পাইবেন নীতি অনুসরন করে থাকি ।
যাত্রাপথের প্রাকৃতিক সৌন্দর্য দেখানোর জন্য বিমান যথাসম্ভব নীচে দিয়ে যাবার চেষ্টা করবে । আপনাদের কাছে অত্যাধিক নীচে মনে হলে দয়া করে আমাদের জানাবেন।আমাদের সংগীতপিয়াসী  কো পাইলট মালেক বিন আজিজ প্রায়ই হেডফোনে গান শুনতে শুনতে আবেগতাড়িত হয়ে বিপদসীমা অতিক্রম করে ফেলে ।অবশ্য সেজন্য আকাশপথের নিরাপত্তা ব্যবস্থার পরিচালক হিসেবে আপনাদের মাঝে আছেন সাইফুল্লাহ তাসনিম । উনি আকাশপথের যানযট, ও বিপদজনক অবস্থা মোকাবেলায় বিশেষভাবে পারদর্শী । সড়কপথকে নিরাপদ করতে বর্তমান সরকারের নির্দেশে অতি সম্প্রতি তাকে আকাশপথে বদলি করা হয়েছে ।
এই মূহুর্তে আপনারা দয়া করে নিজ নিজ সিট বেল্ট বেধে নিন।যারা সিট বেল্ট খুজে পাচ্ছেন না তারা তাদের কোমরের বেল্ট দিয়ে সিটের সাথে বেধে রাখার চেষ্টা করুন ।আর যারা দাঁড়িয়ে আছেন তারা দয়া করে দূর থেকে এয়ার হোস্টেসদের দৃষ্টি আকর্ষন করুন, তারা আপনাদেরকে বুঝিয়ে দিবে কিভাবে স্যুটকেসের সাথে নিজেদের সতর্কভাবে বেধে রাখা যায়। কোন অবস্থাতেই আপনারা আমাদের সম্মানিত বিমানবালার বেশী কাছে গিয়ে সাহায্য চাইবেন না । আপনাদেরও বাসায় মা বোন আছে এটা মাথায় রাখবেন এবং সময় পেলে মনে মনে ইয়া নাফসি ,ইয়া নাফসি জপবেন ।
বিমান বাংলাদেশের এই প্রথম ও শেষবারের মত ভ্রমন করার জন্য আপনাদের আবার আন্তরিক ধন্যবাদ জানাচ্ছি। কেয়ামতের দিনে পুলসিরাত পার হবার সময় আবার আপনাদের সেবা দেয়ার আশা রইলো ।
(ঘটনার প্রতিটা চরিত্র কাল্পনিক। এদের সাথে কারো সাদৃশ্য খুজ়ে সেটা নিতান্তই কাকতালীয়)
তথ্যসূত্রঃ অর্ন্তজাল অবলম্বনে
নাম - প্রজাপতি
ই-মেইল - eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6d%79%62%6d%63%40%67%6d%61%69%6c%2e%63%6f%6d%22%3e%61%6d%79%62%6d%63%40%67%6d%61%69%6c%2e%63%6f%6d%3c%2f%61%3e%27%29%3b'))
 
