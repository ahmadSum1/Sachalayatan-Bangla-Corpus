শুধুই অতীত



ফিরে যেতে ইচ্ছে করে আমার ছোট্ট গ্রামটিতে-
আমার ফেলে আসা শৈশব।
গ্রীষ্মের দাবদাহে ছায়ায় আশ্রিত আমি
ঘুমিয়ে পড়েছিলাম,
হঠাৎ কালবৈশাখী ঝড়ে আমের পতন-
বরষার ঘণ কালো মেঘ, বৃষ্টির রিমঝিমে
অন্য ভূবনে চলে যাওয়া-
শরতের সফেদ মেঘ ও কাশফুল,
আইল ধরে সামনের সুবিস্তৃত মাঠ
হেমন্তের সোনালী ধান।
শীতের পিঠা, ঘাসের শিশির
কাঁথায় লেপ্টে থাকা আমি-
গ্রামের মাঝে টলমল পুকুরটি
যার পাশে পুরোনো মসজিদ আর
সুনিবিড় ছায়াঘেরা কবরস্হান
রাত্রিতে জোস্নায় ভেসে যাওয়া গ্রাম
বিষ্মিত ছোট্ট দুটি নয়নে আরো বিষ্ময়!
আজ শুধুই অতীত, শুধুই অতীত।

