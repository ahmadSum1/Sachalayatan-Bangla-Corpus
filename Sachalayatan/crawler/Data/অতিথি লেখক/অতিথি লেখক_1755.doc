এলান কোয়াটারমেইন ও আয়েশা



এলান কোয়াটারমেইন ও আয়েশা ২
“মানুষ কীভাবে এই শহরে যেত যিকালী?”
“আমার মনে হয় সমুদ্র পথে, মাকুমাজন। তবে আমার ধারনা তোমার ঐ পথে না যাওয়াই ভালো। সমুদ্র পাঁড়ের জলাপথ এখন পার করা অসম্ভব। তোমার পায়ে হেঁটে যাওয়াই তোমার পক্ষে নিরাপদ”
“যিকালী তুমি কেন  আমাকে এই অভিযানে পাঠাতে চাও? আমি জানি তুমি উদ্দেশ্য ছাড়া কিছু কর না।”
“ ওহ , তুমি অত্যন্ত চালাক মাকুমাজন, তোমার দূরদৃষ্টি বেশীরভাগ সাদা মানুষের চাইতে বেশী। আমি তিনটি কারনে চাই তুমি যাও। প্রথমত, কিছু বিষয়ে তোমার মন সন্তুষ্ট হবে আর আমি এতে উপকৃত হব, দ্বিতীয় কারন আমি নিজের মনে সন্তুষ্ট হতে চাই আর তৃতীয় কারন হলো, আমি জানি তুমি নিরাপদে ফিরে আসবে।আর অজানা ভবিষ্যতের দিনে আমার উপকার করবে। তা না হলে আমার এই গল্প তোমাকে কখনো বলাতাম না, তোমার বেঁচে থাকা আমার জন্য অত্যন্ত জরুরী।”
“ ঠিক আছে যিকালী , বল তোমার কি চাই?”
“ওহ দারুন কিছু চাই আমার মাকুমাজন। মাত্র দুটো জিনিস, বাকি জিনিস নিয়ে তোমায় আমি বিরক্ত করব না। প্রথমত সেই শ্বেতাঙ্গ ওঝা বা ডাইনী যাই হোকনা কেন, তাকে নিয়ে আমার এত স্বপ্ন , এত কথা বলা, এসব সত্যি স্বপ্নের চাইতে বেশী কিনা জানতে চাই আর সত্য হলে আমি জানতে পারব আমার যেসব গোপন পরিকল্পনা নিয়ে সারা জীবন কাজ করেছি তা কোন্দিন সার্থক হবে কিনা । ”
“কোন পরিকল্পনা যিকালী? আর আমার এই অভিযানের সাথে তোমার জানার সম্পর্ক কি”
“তুমি ভালো করেই জানো, মাকুমাজন। এটা হলো এমন এক রাজ পরিবারকে ক্ষমতা চ্যুত করার পরিকল্পনা যারা আমাকে প্রচণ্ড তিক্ততা দিয়েছে। এবার বলি কীভাবে তোমার অভিযান আমাকে সাহায্য করবে, তোমাকে কথা দিতে হবে ওখানে গিয়ে রানীকে জিজ্ঞাসা করবে, ‘সব রাস্তা খোলার লোক’ যিকালী যে বাসনা এতকাল মনের ভিতরে পুষে রেখেছে তা কোন দিন সফল হবে কি?”
“তুমিতো তাকে ভালো করেই জানো, তাহলে তুমি নিজে জিজ্ঞাসা করতে পারো না?”
“জিজ্ঞাসা করা এক জিনিস আর উত্তর পাওয়া এক জিনিস, মাকুমাজন। রাতের আধারে আমি জিজ্ঞাসা করেছিলাম , তার উত্তর ছিলো এ রকম ‘এখানে এসো , আমি হয়তো তোমায় বলবো’ আমি উত্তরে বলেছিলাম ‘আমি এক বৃদ্ধ বামন মানুষ, নিজের পায়ে দাড়াতে পারি কোনরকম, তোমার কাছে কীভাবে যাব?’
ঊত্তর পেলাম ‘তাহলে কাউকে দূত করে পাঠাও আর সে যেন সাদা মানুষ হয়। কালো জংলী মানুষ আমি অনেক দেখেছি। আর তার সাথে এমন কোন জিনিস দিয়ে দিও যাতে বোঝা যায় তুমি তাকে দিয়েছ। আর তা যেন শক্তিশালী কিছু হয় যেন তা তাকে পথে বিপদ থেকে রক্ষা করে’
ঠিক এই কথাই স্বপ্নে আমি পেয়েছিলাম মাকুমাজন।”
“তা কি জিনিস দিবে আমায়?”
সে তার ঝোলা আকৃতির পোশাক থেকে অন্ধের মত হাতড়ে বড় দাবার গুটির আকৃতির এক টুকরো হাতির দাঁত বের করে নিলো যার মাঝে এক গর্ত ছিলো আর তার মাঝে ছিলো হাতির লেজের পশম এর বিনুনি। এই বিবর্ণ জিনিসের উপর যিকালী নিশ্বাস ফেলল আর কিছু মন্ত্র পড়ে তার পর তুলে দিলো আমার হাতে দিলো।
আমি অলস ভাবে কবচটাকে হাতে নিলাম। আসলে ওটাকে আমি কবচ বলেই মনে করেছিলাম আর আলোর সামনে নিয়ে ভালো করে দেখছিলাম। হটাত জানি না কি কাওরনে কেপে উঠলাম আর হাতে থেকে ওটা প্রায় পড়ে যাচ্ছিল।  কি কারনে এমন হল জানিনা কিন্তু মনে হলো ভিতর থেকে কিছু একটা আমার উপর লাফিয়ে পড়লো, আর সেই সম্য যিকালীও প্রায় কেপে চিৎকার করে উঠলো।
“সাবধান মাকুমাজন, আমি কি আর যুবক আছি যে মাটিতে আছাড় খাওয়া সহ্য করতে পারব?”
আমি জিজ্ঞাসা করলাম “কি বলছ তুমি?” বুড়ো যিকালী যেভাবে প্রায় গুটিসুটি দিয়ে বসে আছে আমার মনে হচ্ছিল কবচটা তারই একটা কেতাদুরস্ত রুপ। সেই গভীর চোখ, বড় মাথা লম্বা চুল আর কুনোব্যাঙ এর আকৃতি। 
“ভীষণ চতুর কাজ তাইনা মাকুমাজন? তুমি জানো ঐ বিদ্যায় আমি পটু আর খোঁদাই করা জিনিসটাকে আমার চতুরতা বলতে পার”
“হ্যাঁ আমী জানি” আমি ভাবতে বাধ্য হলাম আগের কোন এক মুহূর্তে যখন তার ম্রত্যর পর এমন এক মূর্তি আমার কাছে এসেছিলো। “কিন্তু এটা কি জিনিস?”
“অনেক যুগ  পার করে আমার হাতে এটা এসে পড়েছে, মাকুমাজন, তুমি হয়তো শুনে থাকবে অনেক বড় ওঝারা তাদের মৃত্যর সময় তাদের বুদ্ধি আর অর্জিত জ্ঞান অন্য কোন ওঝা কে দিয়ে যেতে চায় যাতে তার সেই জ্ঞান আর শক্তি হারিয়ে না যায়। আমিও সেই বিদ্যা অর্জন করতে পেরেছি যা এই জিনিসের মালিকের কাছ থেকে এসেছে।”
আমার মনে পড়ে গেল সেই মিসরীয় আর তাদের ‘কা’ মূর্তির কথা, যা আমি বইতে পড়েছি। এগুলো মৃতদের সৃতি সৌধের পাশে। তার কারন ছিল ফিরে আশা আত্মাদের জন্য। যাতে তারা আরো শক্তিশালী হতে পারে।আমি এই বিষয়ে যিকালী কে কিছুই বললাম না কিন্তু ভাবতেই অবাক লাগলো এতো কিছু সে জানলো কীভাবে?
“ মাকুমাজন, শুনে রাখো এটা কীভাবে রাখতে হয়। এটা ঠিক বুকের মাঝে রাখবে। এটা যখন তোমার বুকের মাঝে ঝুলবে , যিকালীর শক্তিও তোমার সাথে থাকবে। যে জ্ঞান আর শক্তি আমার মাঝে ছিলো টা তোমার সাথে সাথী হবে সব সময়। ঠিক যতটা আমার পাশে থাকলে তুমি উপকৃত হতে , ঠিক তততাই হবে তুমি এটার পাশে আর সব বিপদ থেকে তোমায় সতর্ক করবে। মনে রেখো সব যিকালীর প্রতীক যার কাছে থাকে , সবদিকে সবাই তার সামনে মাথা নত করে।”
আমি হেসে বললাম “ কিন্তু এই হাতির দাতের উপর রত্নটা কি?”
“ আমি এটার ব্যাপারে ভুলেই গিয়েছিলাম , মাকুমাজন।আমারই এক পূর্ব পুরুষ যিনি ছিলেন আমারই মতন। তিনি বহু বছর আগে আমাকে এটা দিয়েছিলেন । এটা দেখতে রক্তের মতন , তাইনা মাকুমাজন? দুঃখের বিষয় হলো মামিনা আর বেছে নেই। তোমাকে হয়তো এসব বিষয়ে বলতে পারত সে, কারন তার সৃতি শক্তি ছিলো অসাধারন।” এসব কথা বলতে বলতে যিকালী খুব দ্রুত আর নিখুত ভাবে একটা হাতির চুলের ফিতে আমার মাথার উপর ঘোরাতে লাগলো।
তারাতারি আমি প্রসঙ্গ পাল্টে ফেললাম। আমার মনে হচ্ছিলো এই ভয়ঙ্কর বৃদ্ধ , যে কিনা মামিনার শোকে কাতর, সে কোন এক গোপন উপায়ে আমাকে আঘাত করতে চাইছিলো। 
আমি বললাম “তুমি আমাকে একা যেতে বারন করছ এই অভিযানে , আবার সঙ্গী হিসেবে আমাকে দিছো এমন কদাকার এক হাতির দাঁতের টুকরো যা মনে হচ্ছে রক্তে ডোবানো। আমি পারলে এটা আগুনে ছুড়ে ফেলে দিতাম। তাহলে আমি কাকে নিয়ে যাবো?”

“ এমন কোরোনা মাকুমাজন, তুমি বলছ ওটা আগুনে ফেলে দিবে, এখনি আগুনে পোড়ার ইছা নেই আমার। আর তুমি যদি করো তাহলে তুমি অথবা যে ওটা পড়ে থাকবে সে নিজেও আগুনে পুড়ে যাবে । অন্তত তুমি যে এই যাদুর জিনিস এর সাথে মারা যাবে তাতে সন্দেহ নেই। আর নিজের গলা থেকে এটা  খোলার চেষ্টা করো না। আর যদি চাও তাহলে একবাড় চেষ্টা কোড়ে দেখতে পারো।”

আমি কিছু চেষ্টা করে দেখলাম কিন্তু প্রতিবারই কোন না কোন এক শক্তি আমাকে যিকালী হাতে ওটা ফেরত দিতে বাঁধা দিয়ে রাখলো। প্রথমে আমার পাইপ হাতের গতিপথ আতকে দিলো, তারপর হাতির চুল গুলো কোটের কলারে আটকে গেলো। হহুকাল আগে একটি সিংহর কামড় খাওয়ার পর থেকে আমার প্রায়ই বাতের ব্যাথা হত, হটাত সেই ব্যাথা আমাকে অচল করে দিত। শেষে আমি চেষ্টাই করা বাদ দিলাম।

যিকালী আমার এই চেষ্টা লক্ষ্য করছিলো এবং হটাত সে ভীষণ অট্টহাসিতে ফেটে পড়লো। পুরো উপত্যকা কেঁপে উঠলো আর পাথুরে দেয়ালে তার প্রতিধ্বনি হতে থাকলো । 
	
“ মাকুমাজন তুমি জানতে চাইছিলে কাকে নিয়ে যাবে। আমাকে তাকে খুজে দেখতে হবে। এই, আমার ওষুধ গুলো নিয়ে এসো । ”
কুঁড়েঘরের পিছনদিকের অন্ধকার ছায়াথেকে বর্শা হাতে লম্বা চেহারার এক লোক বাঘের চামড়ার থলে নিয়ে এলো। মাথা নিচু করে সম্মান জানিয়ে তার পায়ের কাছে থলে রেখে গেলো। জুলু ভাষায় যা বলল তার মানে “মহান কালো আত্মার প্রভু”।

যিকালী ব্যাগ হাতরে কিছু আঙুলের হাড় বের করলো।

“খুব সাধারন কিন্তু দ্রুত ও কাজের জিনিস, সবাই এটি করে। দেখা যাক কাকে তোমার নেয়া উচিত হবে।”

তার পর সে সেগুলোকে ফু দিয়ে তার জীর্ণ হাতের তালুতে নিয়ে ঝাকালো এবং উপরের দিকে ছুঁড়ে দিলো। তার ছাইয়ের উপর আঁকা ম্যাপের উপর কোথায় কোন হাড় পড়লো তা সে খুব মনোযোগ সহকারে দেখলো।

“ উমস্লোপোগাস নামের কাউকে তুমি চেন মাকুমাজন? কুড়াল জাতির লোকদের নেতা সে। যাকে বুলালিও বা কসাই বলা হয়। সে যেভাবে কুড়াল চালায় , তাকে কাঠঠকোর ও বলা হয়। সে অত্যন্ত নিষ্ঠুর, কিন্তু রাজকীয় রক্তের এবং সাহসের এবং ধ্বংসাত্মক। সে তোমার সাথে সাথেই রাজকীয় মিত্য পাবে, কোন কিছুই বাঁধা মানবে না।(আবার কিছুক্ষণ হাড় মনোযোগ দিয়ে পড়লো) হ্যাঁ , আমি জানি , কিন্তু এই অভিযানে তা হবে না”
	
আমি সাবধানে বললাম “ হ্যাঁ আমি তার কথা জানি, সে নাকি জুলুদের মহান রাজা চাকার সন্তান?”

“তাই নাকি? আমি শুনেছি সে নাকি চাকার ভাই ডিঙ্গানের খুনি? আবার এও শুনি সে নাকি জুলুদের সর্ব কালের সেরা সুন্দরী নাদার পদ্মের প্রেমিক। অবশ্য মামিনা নামক তোমার বন্ধু , যার কথা আমি এখনও মনে রেখেছি তার থেকেউ বেশি সুন্দরী হয়ে থাকে । ”

“ নাদার পদ্ম এর কথা আমি কিছুই জানিনা”
“ না না , মাকুমাজন , মামিনার খ্যাতির উপর দিয়ে তার ঝড় বয়ে গিয়েছে, তাই তুমিবা তাকে কেন মনে রাখবে যে বহু আগে মারা গিয়েছে। আর কেনই বা তুমি সব ব্যপারে একজন মহিলা টেনে আনো? আমার মনে হয় তুমি মহিলাদের বেশ ভক্ত যা একজন পুরুষের দুর্বলতা যা তার বিনাশের কারন হতে পারে। যাই হোক আমার মনে হচ্ছে সেই নেকড়ের মত হিংস্র ,  কুঠার মানব, যোদ্ধা উমস্লোপোগাস তোমার সাথে এই অভিযানে যাবার ভালো সাথী। সে কিন্তু এক অসাধারন অন্যজাতের মহিলা, যার থেকে তোমাকে সাবধান থাকতে হবে। ওহ মাকুমাজন উমস্লোপোগাস তোমার সাথে আসবে কারন লুসটা নামক এক পুরুষ আর মোনাজি নামক এক মেয়ের জন্য, সে তার মেয়েমানুষ কিন্তুতাকে ঘৃণা করে কিন্তু লুসটাকে করে না। আমি প্রায় নিশ্চিত সে তোমার সাথে যাবে তাই তার ব্যাপারে আমাকে প্রশ্ন করোনা । ”

“আর কেউ যাবে সাথে?”

যিকালী আবার হাড় গুলোর দিকে তাকালো আর তা ছাইয়ে ঘসতে লাগলো। তারপর হাই তুলে বলল “ মনে হচ্ছে একজন হলুদ চামড়ার সেবক রয়েছে। সে জানে কখন ঘাসের বুকে আড়াল নিতে হয়, আবার কখন হায়নার মত ঝাপিয়ে পড়তে হয়। সে সাপের মত ধূর্ত। আমি তোমার জায়গায় হলে তাকে নিতাম।”

“যিকালী তুমি ভালোকরেই জানো আমার অমন একজন লোক আছে। হান্স, হটেনটট। খুবই চতুর কিন্তু মাতাল। সে আমার বাবারও সেবা করেছে। খুব বিশ্বস্ত। সে এখন ওয়াগনে আমার রাতের খাবার তৈরি করছে। আর কেউ আছে কি?”

“ নাহ, আমার মনে হয় তোমরা তিন জনই যথেষ্ট যদি কাঠুরে জাতের কিছু যোদ্ধা থাকে। কারন তোমাদের পথে কিছু যুদ্ধ করতে হবে, কিছু ভুতের সাথেও তোমার দেখা হবে। নাদা নামের একটিতো উমস্লোপোগাস  বাহুর নিচে সবসময় থাকে। হয়তো তোমার সাথে থাকে বেশ কিছু। যেমন মামিনা নামে একজন ছিলো, যার কথা তোমার পাসে আসলেই আমার মনে পড়ে । 
হটাত এমন হাওয়া শুরু হলো কেন মাকুমাজন? এই সময় তা বড়ই অস্বাভাবিক আর শোন কেমন সোঁ সোঁ করে বইছে আর তোমার চুল উড়িয়ে দিছে। আমার চুল কিন্তু স্বাভাবিক আছে। কিন্ত আমি ভুতের কথা বলছি কেন? তুমি ভুতের সন্ধানে যাচ্ছ বলেই কি? আর এই আমি শুধু কালো ভুত সামলাতে পারি বলেই কি?
শুভ রাত্রি মাকুমাজন, শুভ রাত্রি, আরে ফিরে এসে বলো আমাকে আমার প্রশ্নের উত্তর শ্বেতাঙ্গ রানী কি জবাব দিলেন । 
আর আমার দেয়া জিনিসটা গলায় এমন করে পড়ে থেকো ঠিক যেন কোন প্রেমিক কোন মেয়ের চুল পরে থাকে এই ভেবে যে সে বুঝি তাকে পছন্দ করে । এটা তোমাকে নিরাপত্তা আর ভাগ্য দিবে। ওহঃ কি দারুন এই পৃথিবী , যদি তুমি জানো কোন তার তানলে কাজ হবে। আমি পাই বলেই হয়তো মজাদার। তুমিও হয়তো পাবে মাকুমাজন, এই কাজ শুরু হবার পরে অথবা শেষে।
শুভ রাত্রি মাকুমাজন, আর তোমায় তোমার অভিযানের শুভেচ্ছা জানাই। আর তুমি মেয়েদের ভক্ত হলেও শ্বেতাঙ্গ রানির যেনো প্রেমে পোড়োনা কারন তাতে অন্যরা তোমায় হিংসা করবে আর সে নিজেই অভিসপ্ত, তাকে তুমি তোমার ঝোলায় আনতে পারবে না।
ওঃহো ওঃ হো ! ওহে দাস আমার কম্বল এনে দাও, ঠাণ্ডা বাড়ছে। আর আমার যাদুর জিনিস গুলোও এনো, যা আমাকে রাতের আত্মা থেকে রক্ষা করবে। ওঁরা আজ অনেক এসেছে, মনে হয় মাকুমাজনের সাথেই এসেছে ওঃও ওহো!”

আমি ফেরত আসার জন্য কিছুটা পথ আসলেই যিকালী আমার দিকে ফিরে নিচু গলায় বলল “তোমার যখন উমস্লোপোগাস এর সাথে দেখা হবে তখন এই কথা বল, একটা বাদুর যিকালীর কুড়ের চারপাশে ঘুরে বেড়াচ্ছে আর লুসটা আন মোনাজি নাম বলছে। সে আরো একজনের নাম বলছে যার নাম উচ্চারণ করা উচিত না। এমন এক হাতির কথা যা পৃথিবী কাপিয়ে দেয়, শুঁড় দিয়ে বাতাসের গন্ধ নিয়ে রেগে যায় আর পাহাড়ের কাছে জন্মানো গাছে দাঁত ঘসতে গিয়ে কাঠঠোকরা কে বের করে আনে। যিকালী মনে করে রাতে পাহারা দিবে এমন কাউকে নিয়ে উত্তরে গেলে ভালো হয়।”
আমি বিচিত্র সব পরিকল্পনা নিয়ে হোঁচট খেতে খেতে ফিরে চললাম।
(চলবে)
হাসান মামুন

