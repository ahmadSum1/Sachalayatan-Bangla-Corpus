নগর সংশ্লিষ্ট বিষয়ে বৃত্তিসহ উচ্চতর পড়াশোনা করতে চাইলে




 নগর পরিকল্পনা বা নগর ব্যবস্থাপনা সারা বিশ্বে একটি গুরুত্বপূর্ণ বিষয় হিসেবে বিবেচিত হলেও আমাদের দেশে এটিকে এখনো সেভাবে সবার কাছে তুলে ধরা সম্ভব হয়নি। কিছুদিন পূর্বেও আন্ডারগ্রাড লেভেলে শুধুমাত্র বুয়েট, খুলনা বিশ্ববিদ্যালয় ও জাহাঙ্গীরনগর বিশ্ববিদ্যালয় ছাড়া আর কোথাও ছিলনা নগর পরিকল্পনা পড়ার সুযোগ । সম্প্রতি কুয়েট, চুয়েট, রুয়েট সহ আরও কিছু বিশ্ববিদ্যালয়ের পাঠক্রমে অন্তর্ভুক্ত করা হয়েছে নগর পরিকল্পনা। কিন্তু দেশে সংশ্লিষ্ট বিষয়ে চাকুরীর অভাব ও উচ্চতর শিক্ষার দৈন্যদশার কারনে বেশীরভাগ শিক্ষার্থী ট্র্যাক পরিবর্তন করে চলে যাচ্ছেন অন্য দিকে। সরকারী বিভিন্ন সংস্থায় পদ ফাঁকা থাকা সত্ত্বেও নিয়োগ না হওয়ায় দিন দিন হতাশা বাড়ছে পরিকল্পনাবিদদের ভিতর। এতে করে দেশ যেমন ক্ষতিগ্রস্ত হচ্ছে তেমনি শিক্ষার্থীরাও হারিয়ে ফেলছেন নগর বিষয়ে কাজ করার আগ্রহ। সারা বিশ্বে অসংখ্য বৃত্তি আছে শুধু মাত্র এই বিষয়টিতে। আমি নিজেও হয়ত সবগুলোর খবর রাখি না কিন্তু আমার জানামতে কিছু জনপ্রিয় বৃত্তির কথা আজ এখানে তুলে ধরবো। 

তবে বৃত্তির কথা বলার আগে একটা বিষয় একটু সবাইকে জানিয়ে রাখা ভালো। অনেকে মনে করেন ভালো ফলাফল না হলে বৃত্তি পাওয়া যায় না। কিন্তু এটি একটি অমূলক ধারণা। যদি বিশ্বাস না হয় তবে ফেসবুকে অনেক গ্রুপ আছে বিদেশে বৃত্তি সম্পর্কিত, সেখানে পোস্ট পড়লেই বুঝতে পারবেন আপনি আসলে এতদিন যা জানতেন সেটা আসলেই ঠিক নয়। বৃত্তি পাওয়ার ক্ষেত্রে ভালো ফলাফল থাকলে সুবিধা হয় একথা সত্য কিন্তু আপনার বাকি আনুসাঙ্গিক বিষয়গুলো দিয়ে আপনি আপনার খারাপ ফলাফলকে ছাপিয়ে যেতে পারেন। উদাহরণ দিয়ে বলতে গেলে আপনার যদি পাবলিকেশন থাকে অথবা IELTS/GRE তে ভালো স্কোর থাকে অথবা আপনার কাজের অভিজ্ঞতা আপনার বৃত্তি পাওয়ার সম্ভাবনা বাড়িয়ে দেবে অনেকগুন। সুতরাং ফলাফল নিয়ে চিন্তা ঝেড়ে ফেলে লেগে পড়ুন আপনার জন্য উপযোগী বৃত্তির পিছনে। 

বৃত্তির আবেদন করার আগে আপনাকে কিছু ধাপ পার করতে হবে। সবার আগে আপনার মনস্থির করতে হবে যে আপনি উচ্চশিক্ষার জন্য বাইরে যেতে চান। মনস্থির হয়ে গেলে ঝটপট ইন্টারনেট ঘেঁটে বের করে ফেলুন আপনি কোথায় যেতে চান। গন্তব্য নির্বাচনের ক্ষেত্রে সেখানকার আবহাওয়া, মাসিক খরচ, চাকুরীর বাজারে চাহিদা ইত্যাদি বিষয়গুলো মাথায় রাখুন। এরপর একটি মারদাঙ্গা Motivation Letter লিখে ফেলুন। দয়া করে অন্য কারো Motivation Letter কপি করবেন না। একটু সময় নিয়ে দেখুন আপনি নিজেই চমৎকার Motivation Letter লিখে ফেলেছেন। Motivation Letter লিখা হয়ে গেলে ডিপার্টমেন্টের শিক্ষক অথবা অফিসের বসের কাছ থেকে Recommendation Letter নিয়ে ফেলুন। এসব কাজের মাঝখানে IELTS/TOEFL/GRE দিয়ে ফেলুন। এখানে একটু বলে রাখা ভালো আপনি যদি আমেরিকা যেতে না চান তবে GRE না দেয়াই ভালো। বিশ্বের বেশীরভাগ বিশ্ববিদ্যালয়ের জন্য IELTS ই যথেষ্ট। অনেক ক্ষেত্রে IELTSও লাগে না, Medium of Instruction Certificate দিয়েই Scholarship পাওয়া যায়। তবে রিস্ক না নিয়ে IELTS দিয়ে দেয়াই ভালো। এবার নিজের CV টাকে সংক্ষেপে সুন্দর করে রেডি করে ফেলুন। Europass Format টি আপনি ফলো করতে পারেন। সব কিছু রেডি হয়ে গেলে এবার প্রস্তুত হয়ে যান আবেদন করার জন্য।
নিচে নগর পরিকল্পনা বা নগর ব্যবস্থাপনা সংশ্লিষ্ট Masters লেভেলের কিছু বৃত্তির খোঁজ দিচ্ছি। 

০১) Postgraduate Scholarships with Relevance of Developing Countries for Professionals
দেশের নামঃ জার্মানি
বৃত্তির নামঃ DAAD
বৃত্তির পরিমানঃ Tuition Fee + Monthly Allowance + Plane Fare + Health Benefits + Others
লেভেলঃ মাস্টার্স, পিএইচডি
বিষয়সমুহঃ সাধারনত প্রতিবছর বিষয় একি থাকে, তারপরেও ওয়েবসাইট থেকে বিষয়গুলো দেখে নেয়া ভালো। Masters এর উল্লেখযোগ্য বিষয়সমুহ- Infrastructure Planning, Urban Management, Spatial Planning, Land Management and Land Tenure, Photogrammetry and Geoinformatics ইত্যাদি।
আবেদন এর কিছু সাধারণ শর্তঃ 
ক) উন্নয়নশীল দেশের অধিবাসী হতে হবে
খ) ৪ বছর মেয়াদী স্নাতক ডিগ্রী থাকতে হবে
গ) ২ বছরের কাজের অভিজ্ঞতা থাকতে হবে
ঘ) বয়স ৩৬ বছরের কম হতে হবে (কিছু কিছু কোর্সের ক্ষেত্রে বয়স ৩২)
ঙ) সর্বশেষ ডিগ্রীর পর গ্যাপ ৬ বছরের বেশি হতে পারবে না
চ) কিছু কিছু কোর্সের ক্ষেত্রে জার্মান ভাষা জানা জরুরী কিন্তু বেশীরভাগ ক্ষেত্রে IELTS Score 6.0 ই যথেষ্ট।
•	তবে যে কোন কোর্সে আবেদন করার পূর্বে সংশ্লিষ্ট কোর্সের Requirement দেখে নেয়া ভালো।  
আবেদনসীমাঃ সবমিলিয়ে আপনি যেকোনো ২টি বিষয়ে আবেদন করতে পারবেন।
আবেদন সময়সীমাঃ আপনি চাইলে ৩ জায়গায় আবেদন জমা দিতে পারেন। আপনি বাংলাদেশের জার্মান দূতাবাস অথবা আপনি যে বিশ্ববিদ্যালয়ে আবেদন করছেন অথবা জার্মানিতে DAAD এর অফিসে আপনার আবেদন জমা দিতে পারেন। আবেদনের সময়সীমা বিভিন্ন রকম তবে জার্মানিতে DAAD এর অফিসে আবেদনপত্র জমা দেয়ার শেষ তারিখ প্রতি বছরের ০১লা অক্টোবর। 
ওয়েবসাইটঃ বিস্তারিত জানতে ভিজিট করতে পারেন নিচের ওয়েবসাইট– www.daad.de
এছাড়া আপনি চাইলে বাংলাদেশের জার্মান দূতাবাসে গিয়ে আরো বিস্তারিত জানতে পারেন।
০২। Norwegian Quota Scholarships for Developing Countries
দেশের নামঃ নরওয়ে
বৃত্তির নামঃ Quota Scholarship 
লেভেলঃ মাস্টার্স, পিএইচডি
বৃত্তির পরিমানঃ No Tuition Fee in Norway
বিষয়সমুহঃ Masters এর উল্লেখযোগ্য বিষয়গুলো হল- Urban Ecological Planning, Landscape Architecture, Development Geography, Geotechnics and Geohazards, Environmental Technology  ইত্যাদি।
আবেদন এর কিছু সাধারণ শর্তঃ 
ক) তালিকানুসারে উন্নয়নশীল দেশের অধিবাসী হতে হবে
খ) যে কোন কোর্সে আবেদন করার পূর্বে সংশ্লিষ্ট কোর্সের Requirement দেখে নিতে হবে
গ) ইংরেজি ভাষায় পারদর্শী হতে হবে (IELTS/TOEFL)  
আবেদনসীমাঃ সবমিলিয়ে আপনি যেকোনো ২টি বিষয়ে আবেদন করতে পারবেন।
আবেদন সময়সীমাঃ ১লা ডিসেম্বর।
ওয়েবসাইটঃ www.siu.no
০৩) The Swedish Institute Study Scholarships
দেশের নামঃ সুইডেন
বৃত্তির নামঃ SI Scholarship 
বৃত্তির পরিমানঃ Tuition Fee + Monthly Allowance + Travel Grant + Health Benefits 
লেভেলঃ মাস্টার্স
বিষয়সমুহঃ Masters এর উল্লেখযোগ্য বিষয় সমূহ- Urban and Regional Planning, Landscape Architecture, Spatial Planning, Infrastructure Engineering, GIS and RS, Transport Planning  ইত্যাদি।
আবেদন এর কিছু সাধারণ শর্তঃ 
ক) যে কোন কোর্সে আবেদন করার পূর্বে সংশ্লিষ্ট কোর্সের Requirement দেখে নিতে হবে
খ) ইংরেজি ভাষায় পারদর্শী হতে হবে (IELTS/TOEFL)  
আবেদনসীমাঃ আপনি প্রথমে বিশ্ববিদ্যালয়ে ভর্তির জন্য একাধিক বিষয়ে আবেদন করতে পারেন 
আবেদন সময়সীমাঃ বিশ্ববিদ্যালয়ে আবেদনের সময়সীমা ১লা ডিসেম্বর। এরপর আপনি বিশ্ববিদ্যালয়ে চান্স পেলে বৃত্তির জন্য আবেদনের সময়সীমা ২৫ মার্চ।
ওয়েবসাইটঃ www.studyinsweden.se
০৪) VLIR-UOS Scholarship
দেশের নামঃ Belgium 
বৃত্তির নামঃ VLIR- UOS Scholarship
বৃত্তির পরিমানঃ Tuition Fee + Monthly Allowance + Plane Fare + Health Benefits + Others
লেভেলঃ মাস্টার্স, পিএইচডি
বিষয়সমুহঃ ওয়েবসাইট থেকে বিষয়গুলো দেখে নেয়া ভালো। উল্লেখযোগ্য বিষয়সমূহ- Human Settlements, Globalization and Development, Governance and Development, Environmental Sanitation ইত্যাদি।
আবেদন এর কিছু সাধারণ শর্তঃ 
ক) যে কোন কোর্সে আবেদন করার পূর্বে সংশ্লিষ্ট কোর্সের Requirement দেখে নিতে হবে
খ) ইংরেজি ভাষায় পারদর্শী হতে হবে (IELTS/TOEFL)  
আবেদনসীমাঃ আপনি যেকোনো ১ টি বিষয়ে আবেদন করতে পারবেন।
আবেদন সময়সীমাঃ ১লা ফেব্রুয়ারী।
ওয়েবসাইটঃ www.scholarships.vliruos.be
০৫) Netherlands Organization for International Cooperation in Higher Education
দেশের নামঃ Netherlands
বৃত্তির নামঃ Netherlands Fellowship Programs
বৃত্তির পরিমানঃ Tuition Fee + Monthly Allowance + Plane Fare + Health Benefits + Visa Cost+ Research Allowance + Others
লেভেলঃ মাস্টার্স, পিএইচডি
বিষয়সমুহঃ ওয়েবসাইট থেকে বিষয়গুলো দেখে নেয়া ভালো। Masters এর উল্লেখযোগ্য বিষয়সমূহ- Urban and Regional Planning, Urban Management and Development, Human Geography, Geoinformatics, GIS, Land Administration, Landscape Architectue and Planning, Regional Planning ইত্যাদি।
আবেদন এর কিছু সাধারণ শর্তঃ 
ক) NFP এর তালিকানুসারে উন্নয়নশীল দেশের অধিবাসী হতে হবে
খ) আপনি যে প্রতিষ্ঠানে কর্মরত আছেন সেই প্রতিষ্ঠান কর্তৃক আপনি বৃত্তির জন্য মনোনীত হতে হবে
গ) ৩ বছরের কাজের অভিজ্ঞতা থাকতে হবে
ঘ) নেদারল্যান্ডের বিশ্ববিদ্যালয়ে নিঃশর্তভাবে অ্যাডমিটেড হতে হবে
ঙ) কোন মাল্টিন্যাশনাল বা আন্তর্জাতিক সংস্থায় চাকুরীরত হলে হবে না
চ) চাকুরি সংশ্লিষ্ট বিষয়ে পড়াশোনা করতে হবে  
আবেদনসীমাঃ আপনি প্রথমে বিশ্ববিদ্যালয়ে ভর্তির জন্য একাধিক বিষয়ে আবেদন করতে পারেন কিন্তু বৃত্তির জন্য আপনাকে যেকোনো ১টি বিষয় বেঁছে নিতে হবে।
আবেদন সময়সীমাঃ বৃত্তির জন্য আবেদনের সময়সীমা ৫ই ফেব্রুয়ারী।
ওয়েবসাইটঃ www.nuffic.nl
০৬) Asian Development Bank and Government of Japan Scholarship
দেশের নামঃ America
বৃত্তির নামঃ ADB-GoJ Scholarship
বৃত্তির পরিমানঃ Tuition Fee + Monthly Allowance + Plane Fare + Health Benefits + Others
লেভেলঃ মাস্টার্স
বিষয়সমুহঃ ওয়েবসাইট থেকে বিষয়গুলো দেখে নেয়া ভালো। উল্লেখযোগ্য বিষয়সমূহ- Urban and Regional Planning, Natural Resources and Environmental Management,  ইত্যাদি।
আবেদন এর কিছু সাধারণ শর্তঃ 
ক) উন্নয়নশীল দেশের অধিবাসী হতে হবে
খ) ৪ বছর মেয়াদী স্নাতক ডিগ্রী থাকতে হবে
গ) ২ বছরের কাজের অভিজ্ঞতা থাকতে হবে
ঘ) IELTS Score 6.5 থাকতে হবে।
আবেদনসীমাঃ আপনি যেকোনো ১ টি বিষয়ে আবেদন করতে পারবেন।
আবেদন সময়সীমাঃ বৃত্তির জন্য আবেদন সময়সীমা ১লা নভেম্বর।
ওয়েবসাইটঃ www.eastwestcenter.org
০৭) Joint Japan/World Bank Graduate Scholarship Program
দেশের নামঃ America, Australia, Hongkong, Thailand etc.
বৃত্তির নামঃ JJ/WBGSP
বৃত্তির পরিমানঃ Tuition Fee + Monthly Allowance + Plane Fare + Health Benefits + Others
লেভেলঃ মাস্টার্স
বিষয়সমুহঃ ওয়েবসাইট থেকে বিষয়গুলো দেখে নেয়া ভালো। উল্লেখযোগ্য বিষয়সমূহ- Urban and Regional Planning, Natural Resources Management, Environmental Management, Urban Management and Development, Urban Development Planning, Tourism, GIS, MIS, Rural Development, Globalization and Development ইত্যাদি।
আবেদন এর কিছু সাধারণ শর্তঃ 
ক) World Bank এর তালিকানুসারে উন্নয়নশীল দেশের অধিবাসী হতে হবে
খ) ৪ বছর মেয়াদী স্নাতক ডিগ্রী থাকতে হবে
গ) ২ বছরের কাজের অভিজ্ঞতা থাকতে হবে
ঘ) সুস্বাস্থ্যের অধিকারী ও চরিত্রবান হতে হবে।
ঙ) কোন মাল্টিন্যাশনাল বা আন্তর্জাতিক সংস্থায় চাকুরীরত হলে হবে না
আবেদনসীমাঃ আপনি যেকোনো ১ টি বিশ্ববিদ্যালয়ে আবেদন করতে পারবেন।
আবেদন সময়সীমাঃ বৃত্তির জন্য আবেদন সময়সীমা ৩১ মার্চ।
ওয়েবসাইটঃ www.worldbank.org
০৮) Australian Awards Scholarship (Former Australian Development Scholarship)
দেশের নামঃ Australia
বৃত্তির নামঃ AAS
বৃত্তির পরিমানঃ Tuition Fee + Monthly Allowance + Plane Fare + Health Benefits + Establishment Cost + Pre English Course Fee + Research Allowance + Others
লেভেলঃ মাস্টার্স
বিষয়সমুহঃ ওয়েবসাইট থেকে বিষয়গুলো দেখে নেয়া ভালো। 
আবেদন এর কিছু সাধারণ শর্তঃ 
ক) কোর্স শেষ করার পর ২ বছর অস্ট্রেলিয়াতে প্রবেশ করা যাবে না।
খ) যে কোন কোর্সে আবেদন করার পূর্বে সংশ্লিষ্ট কোর্সের Requirement দেখে নিতে হবে
গ) ইংরেজি ভাষায় পারদর্শী হতে হবে (IELTS/TOEFL)  
আবেদন সময়সীমাঃ February 01 – April 30
ওয়েবসাইটঃ www.ausaid.gov.au
০৯) Indian Council for Cultural Relations Scholarship
দেশের নামঃ India
বৃত্তির নামঃ India Scholarship Scheme, Bangladesh Scholarship Scheme, Commonwealth Scholarship Scheme
বৃত্তির পরিমানঃ Tution Fee + Monthly Allowance + Travel Expense + Others 
লেভেলঃ মাস্টার্স
বিষয়সমুহঃ ওয়েবসাইট থেকে বিষয়গুলো দেখে নেয়া ভালো। আবেদনপত্র বাংলাদেশের ভারতীয় হাইকমিশন থেকে সংগ্রহ করা যাবে। 
আবেদন এর কিছু সাধারণ শর্তঃ 
ক) যে কোন কোর্সে আবেদন করার পূর্বে সংশ্লিষ্ট কোর্সের Requirement দেখে নিতে হবে
খ) ইংরেজি ভাষায় পারদর্শী হতে হবে (IELTS/TOEFL)  
আবেদনসীমাঃ আপনি বিভিন্ন বিশ্ববিদ্যালয়ের বিভিন্ন বিষয়ে চয়েস দিতে পারেন। আপনাকে কোথায় দেবে সেটা নির্ভর করে কর্তৃপক্ষের উপর। 
আবেদন সময়সীমাঃ বৃত্তির জন্য আবেদন এর বিজ্ঞপ্তি পত্রিকায় দেয়া হয়, সাধারণত মার্চের দিকে সার্কুলার দেয়া হয়।
ওয়েবসাইটঃ www.iccrindia.net or www.hcidhaka.org
Erasmus Mundus Scholarships
ইউরোপীয় ইউনিয়নের সাহায্যপুষ্ট বৃত্তি Erasmus Mundus Scholarship নামে পরিচিত। Erasmus Mundus Scholarship এর Action 1 ক্যাটেগরিতে অনেক ধরানের কোর্স থাকে। আপনি এদের ভিতর থেকে আপনার জন্য পাছন্দসই কোর্স খুঁজে বের করবেন তবে মনে রাখতে হাবে যে আপনি Action 1 ক্যাটেগরিতে সবমিলিয়ে ৩ টি আবেদন করতে পারবেন। তাই একটু ভেবেচিন্তে কোর্স বাছাই করা একটি গুরুত্বপূর্ণ বিষয়। Erasmus Mundus Scholarship এর সবচেয়ে আকর্ষণীয় ব্যাপার হল প্রোগ্রামগুলো Joint Masters হওয়াতে আপনি একসাথে একাধিক দেশে শিক্ষা গ্রহণের সুযোগ পাবেন। নিম্নে নগর পরিকল্পনা বা নগর ব্যবস্থাপনা সংশ্লিষ্ট কিছু Masters এর নাম দেয়া হল।
•	Mundus Urbano
ক) কোর্সের পুরো নামঃ MSc in International Cooperation and Urban Development
খ) অংশগ্রহণকারী বিশ্ববিদ্যালয়সমূহঃ 
গ) আবেদনের সময়সীমাঃ January 15.
ঘ) কোর্সের সময়কালঃ TU-Darmstadt (Germany), UPMF (France), Tor-Vergata (Italy), UIC (Spain) 
ঙ) ওয়েবসাইটঃ www.mundus-urbano.eu 
•	PLANET Europe
ক) কোর্সের পুরো নামঃ Joint Masters Program on European Spatial Planning, Environmental Policies and Regional Development 
খ) অংশগ্রহণকারী বিশ্ববিদ্যালয়সমূহঃ Radboud University (Netherlands), Cardiff University (UK), Blekinge Institute of Technology (Sweden) 
গ) আবেদনের সময়সীমাঃ December 01  
ঘ) কোর্সের সময়কালঃ ২ বছর, 120 ECTS.
ঙ) ওয়েবসাইটঃ www.planet-europe.eu 
•	MEEES
ক) কোর্সের পুরো নামঃ Masters in Earthquake Engineering and Engineering Seismology
খ) অংশগ্রহণকারী বিশ্ববিদ্যালয়সমূহঃ University of Pavia (Italy), University of Grenoble Joseph Fourier (France), University of Patras (Greece) and Others
গ) আবেদনের সময়সীমাঃ February 12 
ঘ) কোর্সের সময়কালঃ ১৮ মাস, 90 ECTS
ঙ) ওয়েবসাইটঃ www.meees.org 
•	JEMES
ক) কোর্সের পুরো নামঃ Joint European Masters Program in Environmental Studies
খ) অংশগ্রহণকারী বিশ্ববিদ্যালয়সমূহঃ TUHH (Germany), UAB (Spain), UA (Portugal), AAU (Denmark)
গ) আবেদনের সময়সীমাঃ December 23
ঘ) কোর্সের সময়কালঃ ২ বছর, 120 ECTS. 
ঙ) ওয়েবসাইটঃ www.jemes-cis.eu 
•	GEM
ক) কোর্সের পুরো নামঃ MSc in Geo Infromation Science and Earth Observation for Environmental Modeling and Management 
খ) অংশগ্রহণকারী বিশ্ববিদ্যালয়সমূহঃ University of Twente/ITC, Lund University, University of Southampton, University of Iceland, University of Warsaw, University of Sydney  
গ) আবেদনের সময়সীমাঃ December 31
ঘ) কোর্সের সময়কালঃ ১৮-২২ মাস, 120 ECTS.
ঙ) ওয়েবসাইটঃ www.gem-msc.org 
•	GeoTech
ক) কোর্সের পুরো নামঃ MSc in Geospatial Technologies
খ) অংশগ্রহণকারী বিশ্ববিদ্যালয়সমূহঃ WWU (Germany), UJI (Spain), UNL (Portugal)
গ) আবেদনের সময়সীমাঃ January 15
ঘ) কোর্সের সময়কালঃ 90 ECTS.
ঙ) ওয়েবসাইটঃ www.mastergeotech.info 
•	STeDe
ক) কোর্সের পুরো নামঃ Masters in Sustainable Terrotorial Development
খ) অংশগ্রহণকারী বিশ্ববিদ্যালয়সমূহঃ UNIPD (Italy), KU Leuven (Belgium), Sorbonne (Paris), UCDB (Brazil) 
গ) আবেদনের সময়সীমাঃ December 31
ঘ) কোর্সের সময়কালঃ ২ বছর, 120 ECTS. 
ঙ) ওয়েবসাইটঃ www.em-stede.eu
এছাড়াও রয়েছে আরও অনেক মাস্টার্স কোর্স। একটু সময় নিয়ে ঘাঁটাঘাঁটি করলে আপনি পেয়ে যাবেন আপনার মনের মত কোর্সের সন্ধান। Action 1 ক্যাটেগরি ছাড়াও আপনি চাইলে Action 2 ক্যাটেগরিতে ও আবেদন করতে পারেন। Action 1 ক্যাটেগরি হল আপনি যদি Erasmus Mundus এর কোন পার্টনার বিশ্ববিদ্যালয়ে মাস্টার্স কোর্সে ভর্তি হয়ে থাকেন তাহলে আপনি আপনার মাস্টার্সের শেষ বছরটি ইউরোপের কোন বিশ্ববিদ্যালয়ে শেষ করতে পারেন। এ রকম একটি কোর্স হল Erasmus Mundus Europe Asia (EMEA). আপনি চাইলে University of Amsterdam, Netherlands থেকে Masters in Urban and Regional Planning অথবা Aristotle University of Thessaloniki, Grece থেকে Masters in Spatial Planning and Development ও শেষ করে আসতে পারেন। বাংলাদেশে বুয়েট এবং জাহাঙ্গীরনগর বিশ্ববিদ্যালয় EMEA এর পার্টনার বিশ্ববিদ্যালয়। আবেদনের শেষ সময় December ০1। আরও বিস্তারিত জানতে চোখ রাখুন www.emeuropeasia.org।  

আমি এত সময় অনেক বৃত্তির খোঁজ দিলেও কানাডা বা ব্রিটেনের কোন বৃত্তির কথা বলিনি। কারন এখানে বৃত্তি পেতে গেলে আপনাকে ভিন্ন পদ্ধতি অবলম্বন করতে হবে। উদাহরন স্বরূপ আপনি যদি কানাডাতে যেতে চান তাহালে প্রথমে আপনাকে সেখানকার প্রফেসরকে পটাতে হবে তার চেলা হওয়ার জন্য। সে যদি আপনাকে চেলা বানাতে রাজি হয় তাহলে আপনি সেই বিশ্ববিদ্যালয়ে ভর্তির জন্য আবেদন করতে পারেন। অনেক ক্ষেত্রে আবার উল্টোটাও ঘটে। তাছাড়া কানাডা বা ব্রিটেনের বৃত্তি সম্পর্কে আমার খুব বেশি ধারণা বা আবেদনের অভিজ্ঞতা নেই তাই এটা নিয়ে কথা বলা থেকে বিরত থাকলাম। বৃত্তি সংক্রান্ত বিষয়ে ফেসবুকেও আছে অসংখ্য গ্রুপ বা পেজ। সে রকম ২টি গ্রুপের নাম হলঃ 
https://www.facebook.com/groups/scholarshipsforBD/
https://www.facebook.com/groups/HigherStudyAbroad/


আর কথা বাড়াতে চাইছি না। এই লেখা থেকে আপনাদের যদি সামান্যতম উপকার হয় তবেই আমার পরিশ্রম সার্থক হবে। তবে আরেকটি কথা বলে লেখাটি শেষ করতে চাই তা হল, উপরের বৃত্তিগুলো যে শুধু নগর পরিকল্পনা বা নগর ব্যবস্থাপনা বিষয়ের জন্য তা কিন্তু নয়। এই বৃত্তিগুলো অন্য সকল বিষয়ের জন্যও সমানভাবে প্রযোজ্য। বৃত্তির জন্য আবেদনের সময় চলে এসেছে তাই কথা না বাড়িয়ে এখনি লেগে পড়ুন। মনে রাখবেন সফল না হওয়াই বিফলতা নয়।
সবাই ভালো থাকুন।
ধন্যবাদ।
[পরিকল্পনাবিদ কামনাশীষ হালদার, খুলনা ] 
https://www.facebook.com/kamonashish.haldar

