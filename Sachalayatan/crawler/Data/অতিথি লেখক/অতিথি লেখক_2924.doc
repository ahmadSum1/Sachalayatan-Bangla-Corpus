এন্ড দ্য অস্কার গোজ টু...



১ দিন পরই হতে যাচ্ছে ৮২তম অস্কার প্রদান অনুষ্ঠান। কলা-কুশলীদের মতো ছবির দর্শকরাও আগ্রহ নিয়ে  এই অনুষ্ঠানটির জন্য বসে আছে।
বলা বাহুল্য নমিনেশন পাওয়া সবগুলো ছবি দেখা হয়নি। যেগুলো দেখেছি তার মধ্য থেকেই বেছে নিলাম এবারের অস্কার।
সেরা ছবি
ইনগ্লোরিয়াস বাস্টার্ডস নিয়ে আশা ছিল অনেক। ট্রেইলার দেখার পর থেকেই বসে ছিলাম ছবিটা দেখার জন্য। কিন্তু শেষ পর্যন্ত ছবিটা জমেনি। টোরেন্টিনো একটু হতাশই করেছে। সবচেয়ে ভাল লেগেছে আপ ইন দ্য এয়ার। কিন্তু সেরা ছবির পুরষ্কার এই ছবির কপালে জুটবে বলে মনে হচ্ছে না। শেষ পর্যন্ত লড়াইটা জমে উঠেছে অ্যাভাটার এবং দ্য হার্ট লকারের মধ্যে। স্লামডগ মিলিয়নার যদি অস্কার পেয়ে থাকে, অ্যাভাটারকে দুইটা অস্কার দেয়া উচিৎ। 
অ্যাভাটার
দ্য ব্লাইন্ড সাইড
ডিস্ট্রিক্ট ৯
এন এডুকেশন
দ্য হার্ট লকার
ইনগ্লোরিয়াস বাস্টার্ডস
প্রেশাস
এ সিরিয়াস ম্যান
আপ
আপ ইন দ্য এয়ার
সেরা পরিচালক
এখানেও প্রতিযোগিতা মূলত ক্যাথরিন বিগ্লো আর জেমস ক্যামরনের মধ্যেই সীমাবদ্ধ। আমার মনে হচ্ছে ক্যাথরিনই বাজিমাৎ করে দিবেন। যদি জিতেই যান তিনি হবেন অস্কার পাওয়া প্রথম মহিলা পরিচালক।
অ্যাভাটার – জেমস ক্যামরন
দ্য হার্ট লকার – ক্যাথরিন বিগ্লো
ইনগ্লোরিয়াস বাস্টার্ডস - কোয়েন্টিন টারান্টিনো
প্রেশাস - লী ডেনিয়েলস
আপ ইন দ্য এয়ার – জেসন রেইটম্যান
সেরা অভিনেতা
জর্জ ক্লুনি ? সম্ভবত না। কলিন ফোর্থ অথবা জেফ ব্রিজের হাতেই উঠবে এবারের অস্কার।
জেফ ব্রিজেস - ক্র্যাজী হার্ট
জর্জ ক্লুনি - আপ ইন দ্য এয়ার
কলিন ফোর্থ - এ সিঙ্গ্যাল ম্যান
মরগান ফ্রিম্যান - ইনভিক্টাস
জেরেমী রেনের - দ্য হার্ট লকার
সেরা অভিনেত্রী
দ্য ব্লাইন্ড সাইড ভাল ছবি। আহামরি কিছু নয়। কিন্তু পুরো ছবিতে সান্ড্রা বুলকের অভিনয় ছিল এক কথায় অসাধারণ। নমিনেশন পাওয়া বাকী ছবিগুলো দেখি নাই। তাই অস্কার গোজ টু - সান্ড্রা বুলক !
সান্ড্রা বুলক - দ্য ব্লাইন্ড সাইড
হেলেন মিরেন - দ্য লাস্ট স্টেশন
কেরি মুলিগান - এন এডুকেশন
গেবৌরি সিডিব - প্রেশাস
মেরিল স্ট্রীপ - জুলি এন্ড জুলিয়া
সেরা সহ-অভিনেতা
ক্রিস্টোফার ওয়াল্টজ। এইটা নিয়া আসলে কোন কথাই নাই। আর কাউকে নমিনেশন দেওয়ারই দরকার ছিল না এই ক্যাটাগরিতে !
সেরা অ্যানিমেটেড ছবি
একদমই বিনা প্রতিদ্বন্দ্বিতায় আপ। সেরা ছবির জন্যও নমিনেশন পেয়েছে ছবিটা।
দেখা যাক কী হয় !
--
নিঃসঙ্গ গ্রহচারী

