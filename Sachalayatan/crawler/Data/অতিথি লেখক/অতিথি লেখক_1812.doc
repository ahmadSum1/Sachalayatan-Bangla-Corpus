আঁরো দ্যাশত যাইও তুঁই……আঁরো বাড়ীত যাইও



জীবনের ছয় ছয়টা বছর যেখানে কাটালাম, তা নিজের বাড়ির মতই হয়ে গেছে। তাই রেনেসাঁর এই গানটাই মনে পড়ে গেল ছবিগুলো কম্পাইল করার সময়। 
সচলায়তনের অনেকেই হয়তো চিটাগং ইউনিভার্সিটিতে যাননি। আইয়ূন আঁরার লয় চিটাগং ইউনিভার্সিটি গান এককানা ঘুড়ি জন……………।
যদি বাস বা গাড়িতে যান তা হলে প্রথমে এই প্রবেশপথটি আপনাকে রিসিভ করবে। চিটাগং ইউনিভার্সিটির মূল প্রবেশপথ এইটিই। এটি এক নং গেইট। এই রাস্তা ধরে সোজা গেলেই আপনি পৌছে যাবেন চিটাগং ইউনিভার্সিটিতে।    
[img=240x416][/img]
http://www.google.com/imgres?q=university+of+chittagong&um
এটি হচ্ছে শাটল ট্রেন। এই ট্রেনে না চড়লে বোঝা যাবেনা এত কষ্ট করে ছেলেপিলেরা কেন এই ট্রেনে চড়ে।তবে যাদের বয়স ৩০ এর উপর তারা না চড়াই ভাল এই ট্রেন। আপনি যদি ট্রেনে যান, তাহলে একেবারে চট্রগ্রাম শহর থেকে সরাসরি ক্যাম্পাসে পৌঁছে যাবেন।
[img=370x500][/img]
http://www.google.com/imgres?q=university+of+chittagong
    ইউনিভার্সিটি ট্রেন ষ্টেশন এটি। 
[img=375x500][/img]    
                    ফটো ক্রেডিটঃ ফেসবুক বন্ধু
ট্রেন থেকে নেমে একটু এগিয়ে গেইট পেরুলেই এই স্তম্ভ। মহান মুক্তি সংগ্রামের শহীদের স্মরনে বানানো। ওইতো রিক্সা দেখা যায়। চাইলে রিক্সা নিতে পারেন। অথবা কাটা পাহাড়ের রাস্তা দিয়ে হেঁটে চলে যান মূল ভবন গুলোতে।
[img=375x500][/img][img=375x500][/img]
                    ফটো ক্রেডিটঃ ফেসবুক বন্ধু
এই হচ্ছে কাটাপাহাড়ের রাস্তা। আমাদের সময় এত গাছ ছিলনা। কেমন ন্যাড়া ন্যাড়া ছিল। আপনি হাঁটতে হাঁটতে উপভোগ করতে পারেন দুপাশের এই রূপ। 
[img=375x500][/img] 
                 ফটো ক্রেডিটঃ ফেসবুক বন্ধু
কাটা পাহাড়ের রাস্তা দিয়ে সোজা আসলে পৌঁছে যাবেন শহীদ মিনার চত্তরে। একটুখন দাঁড়িয়ে যেতে পারেন ভাষা আন্দোলনের শহীদেরকে শ্রদ্ধা জানিয়ে।
[img=375x500][/img]
                     ফটো ক্রেডিটঃ ফেসবুক বন্ধু
এবার সোজা এগিয়ে যান। এসে গেলেন আইটি বিল্ডিং আর লাইব্রেরির সামনে। প্রথম ছবিটা লাইব্রেরির আর পরেরটি আইটি বিল্ডং এর।এখানে যে গাছগুলো দেখছেন তার কিছু জারুল আর কিছু কৃষ্ণচূড়ার। এই দুই ফুলের সিজনে কিরক্ম হয় একটু চোখ বন্ধ করে কল্পনা করুন তো!!!
[img=334x500][/img] [img=214x320][/img]
http://www.google.com/imgres?q=commerce+faculty+building+of+chittagong+university&hl=en&sa=G&gbv=2&tbm=isch&tbn
লাইব্রেরি আর আইটিতো হাতের বামদিকে। ডানে তাকান, দেখবেন কলা ভবন। সবচাইতে পুরোনো ভবন এটি।কলা ভবনের এই সিঁড়ির মাথায় টাংগানো হয়েছিল প্রজেক্টর আর ঐ জায়গা থেকে লাইব্রেরী পর্যন্ত ছাত্র ছাত্রীরা বসে দেখেছিল মুক্তির গান খোলা আকাশের নীচে।
[img=235x314][/img]
                 ফটো ক্রেডিটঃ ফেসবুক বন্ধু
কলা ভবন আর লাইব্রেরির মাঝখানে আছে এই শান্তি স্তম্ভ।চারুকলার অবদান এই ভাষ্কর্য।
[img=235x314][/img]
                      ফটো ক্রেডিটঃ ফেসবুক বন্ধু
নিশ্চয় অনেক ক্লান্ত হয়ে গেছেন। একটু চা/পানিও খাওয়া দরকার। সোজা চলে যান ঝুপড়িতে। রাজনীতি, প্রেম, পড়ালেখা, সংস্কৃতি চর্চা কি হয়না এই ঝুপড়িতে? সেই জাহাংগীরের দোকানের খিচুড়ীর মজা আর কোথাও পেলাম না।
 [img=235x314][/img]
                 ফটো ক্রেডিটঃ ফেসবুক বন্ধু
ঝুপড়ি পছন্দ হলোনা? চাকসুতে চলে যেতে পারেন। তবে বেশী দেরী হয়ে গেলে কিন্তু কিছুই পাবেননা। আবার ডানদিকে হেঁটে ঝুপড়িতেই যেতে হবে। 
[img=211x314][/img]
                    ছবিঃ গুগল ইমেজ।
চাকসুর সামনে দিয়ে চলে যেতে পারেন সাইন্স ফ্যাকাল্টির দিকে। চাকসুর উল্টোপাশে যে লেকটা আছে তার ধার দিয়ে হাঁটতে পারেন।লেকটার ছবি কোথাও পেলামনা। এই হচ্ছে সাইন্স ফ্যাকাল্টি।
[img=235x314][/img]
                     ফটো ক্রেডিটঃ ফেসবুক বন্ধু
সাইন্স আর মেরিন সাইন্স ফ্যাকাল্টি দেখা হলে যে রাস্তায় এসেছেন তা ধরে ফিরে চলেন। ঝুপড়ির কাছাকাছি এসে বামদিকে হেঁটে ঘুরে আসতে পারেন চারুকলা। ঢালী আল মামুন স্যার কিন্তু এখানেই পড়ান।
 [img=235x314][/img]
                             ফটোঃ গুগল ইমেজ
চারুকলার পেছনে আছে একটা ছড়া (চিটাগাং এর ভাষায় ঝরণাকে ছড়া বলে।)তবে ঝরণার পানির চাইতেও বেশী মুগ্ধ করবে এইখানকার সবুজ পাহাড় আর গাছ পালা।
[img=235x314][/img]
                              ফটোঃ গুগল ইমেজ
এবার যেতে হবে অন্যদিকে। তাই চারুকলার সামনে থেকে রিকশা নিয়ে নিন। কোথায় যেতে চান প্রথমে? দূরের দিক থেকেই শুরু করুন। চলুন দুই নং এর দিকে। বুঝলেন না? আমাদের ল’ফ্যাকাল্টি দুই নং গেইটের কাছে। তাই ল’ফ্যাকাল্টিকে দুই নং বলে সবাই(আইন বিভাগটাই কেন দুই নং এ কে জানে????যেতে যেতে হাতের ডানে শহীদ মিনার আর কাটা পাহাড়ের মাঝখানে দেখবেন বিজনেস ফ্যাকাল্টি।ভার্সিটির নতুন বিল্ডিংগুলার মধ্যে এটি একটি।  
[img=229x314][/img]
ফটোঃ গুগল ইমেজ 
একটু এগিয়ে বামে তাকালে দেখবেন সোস্যাল সায়েন্স ফ্যাকাল্টি। এটি ভার্সিটির সবচাইতে নতুন স্থাপনা। এই ফ্যাকাল্টির ক্যফেটেরিয়ায় দারুন লাঞ্চ পাওয়া যায়। 
 [img=375x500][/img]
ফটোঃ গুগল ইমেজ
এরপর রিক্সা বেশ কিছুখন চলবে পাহাড়ী রাস্তা ধরে। তারপর বাঁক নিয়ে পরিবহনের অফিস পেরুলেই হাতের ডানে পরবে খেলার মাঠ। এই খেলার মাঠ অবশ্য বেশীরভাগ সময় আশেপাশের গ্রামের লোকজনের গবাদি পশুচারণভূমি।
[img=164x314][/img]
                        ফটোঃ গুগল ইমেজ
এরপর উঠে যেতে হবে পাহাড়ী সিড়ি বেয়ে ল’ফ্যাকাল্টির মূল ভবনে। ভাগ্যভাল থাকলে দেখবেন শত শত সোনালু ফুল থোকায় থোকায় ঝুলছে। এটি যে কি পরিমান অপূরূপ দেখতে, তা না দেখলে বুঝবেন না।তারপরই পৌঁছে যাবেন ল’ফ্যাকাল্টিতে।
[img=336x448][/img]
                   ফটো ক্রেডিটঃ ফেসবুক বন্ধু
ল’ফ্যাকাল্টি দেখা হলে কাছেই প্যাগোডাটা দেখে নিতে পারেন।ফ্যাকাল্টির মূল রাস্তার পাশের পায়ে চলা পথটা ধরে এগিয়ে যেতে হবে এই অপূর্ব নিদর্শনটি দেখতে।
[img=207x314][/img]
                                                         ফটোঃ গুগল ইমেজ
ল’ফ্যকাল্টি দেখা শেষে আবার রিক্সায় উঠেন। এইবার যাবেন অন্যদিক দিয়ে। মানে ল’ফ্যাকাল্টিতে আসার সময় যেদিক দিয়ে এসেছিলেন, তার উল্টা পাশদিয়ে বেরুবেন। যাবেন ফরেস্টি ইন্সিটিটিউটে। হাতের ডানদিকে একে একে দেখতে থাকবেন ছাত্র হল গুলো। ছবিতে দেখছেন সবচাইতে পুরানো হল আলাওল হল।
 [img=235x314][/img]
ফটোঃ গুগল ইমেজ
বেশ কিছুক্ষণ ‘এ জার্নি বাই রিক্সা’ করার পর পৌঁছে যাবেন ফরেস্ট্রি ইন্সটিটিউটে। পথে দু’চোখ ভরে দেখতে পাবেন প্রকৃতির অপার মহিমা। তবে মূল ভবনে পৌঁছাতে হলে আপনাকে কিছুটা পায়েও হাঁটতে হবে।এই রাস্তাটা ধরে হাঁটতে নিশ্চয় কষ্ট হবেনা।
[img=194x259][/img] [img=213x314][/img]
ফটোঃ গুগল ইমেজ
এবার আবার ফিরে যাওয়ার পালা। চলে আসুন দোলা সরণীতে। ছোট্ট দোলা গাড়ি চাপা পরে মারা গিয়েছিল বলে এই জায়গার নাম ওর নামে হয়েছে।দোলা সরনীর কাছের পুকুরটা পেরিয়ে এগিয়ে গেলে যে দুই রাস্তার মুখে পৌঁছাবেন তার বাম দিকে বোটানিকেল গার্ডেন। 
 [img=166x304][/img]
ফটোঃ গুগল ইমেজ
বামদিকে গেলে একে একে পেরুবেন লেডিস হলগুলো। ছবিটি প্রীতিলতা হলের।
 [img=235x314][/img]
ফটোঃ গুগল ইমেজ
এবার সোজা গেলেই পৌঁছে যাবেন শহীদ মিনার প্রাংগনে। আপনার এবার ফেরার পালা। আর আমার স্মৃতির ঝাঁপিও আপাতত বন্ধ করি।
এই লেখাটা পড়ে বা ছবিগুলো দেখে পাঠকরা কতটুকু উপভোগ করেছেন জানিনা। কিন্তু আমার নিজের জন্য এই পোস্টটার মুল্য অনেক। যে কোনদিন আমি ঘুরে আসবো আমার ভার্সিটিতে এই ছবিগুলো দেখতে দেখতে।
---রুমঝুম-------
ছবি এমবেড করার সাজেশন দিয়ে সহায়তা করার জন্য পছন্দনীয়, আরেফিন আর সচলায়তন টিমকে ধন্যবাদ।

