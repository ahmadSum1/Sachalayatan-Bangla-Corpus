ব্যাকুল খেলা



সর্বনাশের ব্যাকুল খেলা
হৃদয় জ্বলা দুপুর বেলা।
তৃষ্ণা কাতর পাখির কাঁদন
বুকের মাঝে নূপুর নাঁচন।
ক্লান্ত আমার পা চলেনা
তোমায় দেখার আশ মেটেনা।
তাইতো এমন মত্ত মাদল
সৃষ্টি জুড়ে ধ্বংস বাদল।
তবু তোমার হাতের ছোঁয়া
মনের বনে কদম কেয়া।
টানা ধনুর ছিলার মতো
ভালোবাসার রূপ যে কতো।
রাগে ক্ষোভে অনুরাগে
মনটা তবু তোমার পানে।
ভালোবাসার ধেয়ে চলা -
সর্বনাশের ব্যাকুল খেলা।
#######
-- এহসান নাজিম
enazim@ইয়াহুডটকম
(সেপ্টেম্বর ১৫, ২০১০)

