অন্য আলো



অন্য আলো
তোমাকে আলো ভেবে নিমগ্ন হয়ে দাঁড়িয়েছিলাম -
মনন্তরের এক নির্জন ভোরে ।
ঘাসে ঘাসে শিশিরের দীর্ঘশ্বাস
পাখিদের কলরবে প্রগাঢ় মাতম ।
হেঁটে হেঁটে যতদূর চোখ যায়
শুধু মরিচিকার স্নিগ্ধ সর্বনাশ ।
তোমার চিবুকের মতো কোমল কোন আর্তনাদ যেন
তার দু'চোখে ছড়িয়েছে - বিষন্ন জীবনের অভিশাপ ।
এভাবেই তো তোমার সতত চলাচল
টুকরো চাঁদের মতো তুমি যেন অসম্পূর্ন হয়ে
ঘুমিয়ে আছো কোন ক্লান্ত হ্বদয়ের দূর্নিবার সপ্ন গুলোকে
জড়িয়ে ধরে।
চারিদিকে তোমার চোখের মতো অন্দ্বকার,
রক্তিম কোন আঘাত এসে যারে
মুঠোয় ভরা জলের পিপাসা দিয়ে গেছে।
তুমি ছিলে তাকিয়ে - নির্জন,
কোন ঘুম পরীর ঘোর লাগা আবেশে ।
সেই নির্জন ভোরের আলো দেয়নিকো প্রভাত,
দিয়ে গেছে শুধু নির্বাক অস্তিত্তের ভেতর
বিন্দু বিন্দু - শিশিরের দীর্ঘশ্বাস ।
অনুপম ত্রিবেদি ।[b]

