 আধুনিকা



তুমি তো চেয়েছিলে একমুঠো ঘুম
ও একটি আস্ত জ্যোৎস্না রেখে যাবে
কোন মৃত সাদা কাগজে নয়
..................হয়ত কোন এক ফুটন্ত পদ্ম পাতায়
গুলিয়ে নিয়ে এক আলতো আকাশ
বৃষ্টির রঙে ভেজা তোমার স্মৃতির শিরায়।
অথচ সূর্য ডুবন্ত
তোমার চোখে কোন নির্দিষ্ট কথা নেই
শুধু মিথ্যের দশ পিপড়ে
বাঘবন্দী প্রেম খেলছে জীবন নামের কাগজের নৌকায়।
কলমের ডগা দিয়ে ছলোচ্ছল যোনীভাঙা রক্তের উচ্ছ্বাস
ধুয়ে নিচ্ছে কামের কলঙ্ক
ধোয়া ওঠা বেদনার কোলাহলের  মতো
নোনাধরা চোখের জলে।
তবু রাতের পিয়ানোয় আঁকা রোমশ স্বপ্নগুলো
লুটে নেয় কতিপয় উদ্ধত আঙুল
শ্রীকান্তরাও স্বস্তি পায়
অন্তঃজ আত্মজের সফল হত্যায়।
এখন তোমার হৃদয় থেকে একপলক দূরত্বে
বসত করে ছলনার স্প্লিন্টার,
হয়ত তার ইস্পাত চূর্ণ বক্ষেও
বাজে দগদগে প্রেমের আকুতি।
ও দারুণ মেয়ে, কতদিন স্বপ্ন দ্যাখোনি
কতদিন জ্যোৎস্না ভেজোনি
অথচ আজকাল জ্যোৎস্নায় নখ ডোবেনা
জ্যোৎস্নাকে জল দিয়ে গিলে খেতে হয় ।
...................................................................................................আগুনপাখী০১১

