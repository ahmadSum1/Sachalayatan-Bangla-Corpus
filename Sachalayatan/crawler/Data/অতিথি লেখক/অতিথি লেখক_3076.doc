নিম নিম বিকেলটা



সন্ধ্যের আকাশটা আজ বেশ শ্যাওলা ; ঘনীভূত হয়ে থাকা বায়বীয় ফ্রাইপ্যানে লাল টুকটুকে আগুন
আর
পোড়া পোড়া গন্ধে নিম নিম ডিম - দূরের আকাশ যতটা না কছে তার চেয়ে
বেশি নমনীয় হয়ে আছে উড়তে থাকা ছেড়া ব্যানার -
তবুও একজন রিক্সা আরোহী আর অন্যজন মধ্য বয়সী শাদা আঁচল
আজলে তুলে নেয়া নরম পানির মতো দুজনে বেশ ভাবাতুর হতে পারে অথচ আনমনে অস্বীকার করে গেল যে কোন একজন গতকাল যে ছিল ভিন্ন - ভিন্ন বাসরীয়,
আজকাল না মুঠোফোনের বেশ রমরমা - তবুও কানে বাঁজে না তেমন ঝংকার, যতটা ঘনীভূত হলে বলতে পারি নিম্নচাপ আজ জ্বলোচ্ছাস এনে দেবে পাশের বন্দরে - নোনতা ব্রীজে দাড়িয়ে যেমনটা দু'হাত মেলেছে পৃথিবীর সকল একাকীত্ব
উড়তে থাকা গাংচিল ক্রমশ যেন হয়ে যায় রাতের বেলকনি, পর্দার আড়ালে পর্দা।
আর একাকী আমি তাকে বলতে পারি - বেশ নিম নিম গেল আজ বিকেলটা - তুমি কী বোঝো 
-নীল মানব 

