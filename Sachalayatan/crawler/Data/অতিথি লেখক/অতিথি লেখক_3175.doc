অবশেষে বোরখা খুলল!



অবশেষে বোরখা খুলল চায়ের দোকান! পার করলাম আরও একটি বিরক্তিকর মাস । যে যেভাবেই দেখেন না কেন রোজার মাসটি আমার অপছন্দের মাস। সাধারণ মানুষের জন্য অজানা এক আতংকের নাম রমজান মাস। সংযমের নামে যম এসে ভর করে এই মাসে। যার যার ধান্দায় সে সে ব্যস্ত হয় এই মাসে।
দেয়ালে দেয়ালে পোষ্টার- রোজার পবিত্রতা রক্ষা করুণ, দিনের বেলা পানাহার থেকে বিরত থাকুন, হোটেল-রেস্তোরা বন্ধ রাখুন আরও কত কি। কেন হোটেল রেস্তোরা বন্ধ রাখতে হবে? এদেশে রোজা কি প্রতিটা মানুষের জন্য বাধ্যতামুলক? যদি তাই হয়, কে করলো এই আইন? রোজা রাখা না রাখা একান্তই ব্যক্তিগত ব্যাপার। 
দেশে বিভিন্ন ধর্ম-বর্ণের লোক বাস করে। তাদের ওপর তো রোজা ফরজ নয়। শিশু, বয়স্ক, রোগী যারা রোজা রাখতে পারেনা তাদের খেতে হবে অথচ মাইকিং করে, পোষ্টার লাগিয়ে অথবা অন্য উপায়ে চাপ সৃষ্টি করা হয় হোটেল-রেস্তোরা বন্ধ রাখার জন্য। আমি খাব, আমি বিল দেব, তোর এত মাথাব্যথা কেন? ধরে নিলাম এদেশের বেশীরভাগ মানুষই রোজা রাখে তাই বলে বাঁকিদের ইচ্ছা অনিচ্ছার ওপর খবরদারি করার অধিকার কেউতো তাদের দেয়নি।
রোজার মাস এলেই হঠাৎ করে পুরো জাতি রাতারাতি মুসলমান হয়ে যায়। মনে হয়না আমরা বাংলাদেশে আছি । চিরচেনা এই দেশটির রুপ মুহুর্তেই বদল হয়ে যায়। চারিদিকে তথাকথিত ঈমানদারদের ছড়াছড়ি। রোজা আছেন কিনা, কেন নেই, রোজা না থাকলে পরকালে কি হবে নানান প্যাচাল কানের পোকা মাড়িয়ে ছাড়ে। বিশেষকরে রোজার প্রথম সাতদিন তো খুবই ভয়ানক। কোথাও একটা চায়ের দোকানও খোলা থাকেনা। বাড়তি পাওনা হিসাবে যোগ হয় রোজাদারের মুখের গন্ধ। উহফ্. . . (সোয়াইন ফ্লুর মাস্ক এবার একটু বাচাইছে)
কিছৃ বিষয় মেনে নিতাম যদি দেখতাম এই ঈমানদাররা তাদের নিজেদের ঈমানের পরীক্ষা দিচ্ছে। রোজার মাসে সত্যিকারের সংযম প্রদর্শন করছে। রোজার মাসে চুরি, পকেটমার, ছিনতাই, ঘুষ, চাঁদাবাজি কি বন্ধ থাকে? দ্রব্যমুলের বাজার কি স্থিতিশীল থাকে? গরীব কি পেট পুরে খেয়ে রাতে ঘুমাতে পারে? এসিড নিক্ষেপ, খুন, ধর্ষণ, মিথ্যাচার, লুটপাট, অগ্নিসংযোগ, খাদ্যে ভেজাল দেয়া কি বন্ধ থাকে? নারী কি নিশ্চিন্তে পথে বের হতে পারে? পরুষের লোলুপ দৃষ্টি থেকে নারী কি দুরে রাখতে নিজেকে পারে ? কখনই না। তবে কিসের সংযম প্রদর্শন করে এই দেশের রোজাদাররা? অন্য যে কোন মাসের তুলনায় আইন শৃংখলার অবনতি হয়, রেকর্ড পরিমান ঘুষ লেনদেন হয় এই মাসে। ঈদের শপিং নিয়ে শুরু হয় অশান্তি। রোজার মাসকে সংযমের মাস বলা হলেও প্রতিটা সেক্টরই অসংযমী হয়ে উঠে এই মাসে।  আসলে রোজার মাসেই এদেশের মুসলমানদের সত্যিকারের চেহারা বেরিয়ে আসে। 
রেনেসাঁ
tareq.mahamudএ্যাটইয়াহুডটকম

