বর্ষায় ভালোবাসা



এই বর্ষায় তুমি আসবে স্বপ্না?
অনেক অনেক ভালোবাসবো।
গাঢ় নীল রঙের ভালোবাসা
সত্যি বলছি।
ওই বিষণ্ণ বিলটার কাছে যাবে?
যেখানে সাপ আর ব্যাঙাচি মিলেমিশে ঘুমায়
আর একটা কালো নৌকা বেড়ালের মতো পানির ওপর শুয়ে থাকে।
অনেকটা পথ আমরা হাটবো পাশাপাশি।
পায়ের স্পর্শে জাগিয়ে দেবো ঘুমিয়ে থাকা ইটগুলোকে।
সন্দেহবাতিক কিছু ইট আমাদের পেছন পেছন হাটবে
তারপর ক্লান্ত হয়ে আবার ঘুমিয়ে পড়বে।
আসবে তুমি স্বপ্না?
ষোলহাজার পাচশ নয়টা চুমু নিয়ে অপেক্ষা করছি তোমার জন্য।
*সৌরভ সাখওয়াত

