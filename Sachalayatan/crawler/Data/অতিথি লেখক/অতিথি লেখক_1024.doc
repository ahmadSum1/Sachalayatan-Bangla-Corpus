একজন মুক্তি যোদ্ধা ও  শহীদ রুমী স্কয়ার এর গল্প 



শহীদ রুমী স্কোয়াডে অনশন শুরু হওয়ার পরে মানুষজনের শাহবাগ যাওয়ার ইচ্ছা খুব বেশি দেখিনি । আমার এক বন্ধুর (নাম বলতে চাচ্ছি না) সাথে এগুলো নিয়ে নিয়মিত আলোচনা করি অফিস থেকে ফেরার পরে । 
গত ২৭/০৩/২০১৩ রাতে গেলাম শাহবাগে । দেখি যারা অনশন করার তারা অনশন করছে । ঠিক তাদের উল্টা দিকে রোড ডিভাইডার এর উপর একজন স্যুট পরা ৩২-৩৩ বছরের ভদ্র মানুষ বসে আছে । তাঁর পাশে বসে আছে ৬০-৬২ বছরের ভদ্র লোক । তাঁর লম্বা দাড়ি, জোব্বা পড়া ।
৩২-৩৫ বছরের মানুষের আপন মনে হারমোনিয়াম বাঁশি বাজাচ্ছে । ৬০-৬২ বছরের মানুষটা খুব মন দিয়ে  শুনছে । তাঁর চোখ বন্ধ । গানের তালে তালে মাথা নারাচ্ছে । 
৩০ মিনিট ধরে তাকিয়ে দেখলাম। আমি খেয়াল করে দেখলাম, কি গান বাজাচ্ছে ? প্রথমে বুঝে উঠতে পারিনি । পরে খেয়াল করলাম । সকল দেশাত্মবোধক গান বাজাচ্ছে আর বৃদ্ধ মানুষটা মাথা বার বার মুগ্ধ হচ্ছে । 
১০ টা ২০ মিনিটে কথোপকথন ঃ
-	আব্বা, অনেক রাত হয়েছে । 
-	হুম।
-	চলেন এখন যায় । আপনার বউ মা ফোন করেছিল ।
-	হুম ।
-	আম্মা আপনে না গেলে খাবেন না ।
-	এটা তো ৩৫ বছরের কথা । 
চল শেষ গান বলে বৃদ্ধ লোকটা উঠে দাঁড়ালেন । সাথে তাঁর ছেলে উঠে । ২-৩ মিনিট “আমার সোনার বাংলা” গানটা বাঁশিতে বেজে উঠল ।
২৮ তারিখ গিয়ে দেখি একই ঘটনা । আমি গিয়ে জিজ্ঞাসা করতেই, বৃদ্ধ মানুষ বলল, “বসো । আমি তোমাকে খেয়াল করেছি । আমাদের দিকে আধা ঘণ্টা তাকিয়ে ছিলে গতকাল। কি চাও?  কিছু বলতে চাও ?”
-আপনাদের সম্পর্কে জানতে চায় ।
তাঁর ছেলে বলতে থাকল ।
-	আমি মিজানুর রহমান (আসল নাম নয়) । আমার অফিস মতিঝিলে । উনি আমার আব্বু , নাইমুল রহমান (আসল নাম নয়)। 
-	আপনারা দৈনিক এখানে কি করেন ?
-	আব্বু বিকাল থেকে এসে এখানে বসে থাকে । আমি আমি অফিস থেকে আসি । তারপর আমাদের দুই জনের গানের আসর বসে । ছোটবেলা আমাকে নিজে বাঁশি বাজানো শিখিয়েছন। কিন্তু উনার শ্বাসকষ্টের কারণে এখন বাজাতে পারেন  না। 
-	উনি কি মুক্তিযোদ্ধা ছিলেন ?
এবার মুখ খুললেন নাইমুল রহমান ।
-ছিলেন বললে কেন ? ৪২ বছর পরে এখন কি আমি কি মুক্তিযোদ্ধা নেই ? ৫ ফেব্রুয়ারী থেকে এখানে আমি কি করছি । যখন সবাই থাকে না তখনই আমি থাকি , পাহাড়া দিতে থাকি এই এলাকাকে । 
বলতে বলতে পকেট থেকে ইনহেলার নিয়ে মুখে দিলেন । 
-	আব্বু একজন মুক্তিযোদ্ধা । দুইটা বইয়ে তাঁর নাম আছে । (আগে বই পড়ব তারপর ঘটনা লিখে জানাব)।
ইনহেলার নামিয়ে, পকেট থেকে একটা কাগজ দিয়ে বললেন , “ আমার বাসার ঠিকানা। গিয়ে পরিচয় দিলে হবে । আসার আগে মিজানকে ফোন করে আসবে। আমি মোবাইল ব্যবহার করি শুধু বাসার জন্য। ”
আজকের শেষ গান বলে উঠে দাঁড়ালেন । বাঁশিতে বেজে উঠল , “ আমার সোনার বাংলা .........। ”
মিজানুর রহমান বললেন এটা দিয়ে সবাই শুরু করে কিন্তু আমি সবাইকে শেষ করতে বলি কারণ “শেষ ভাল যার সব ভাল তার।” এর থেকে ভাল শেষ কি হতে পারে । আমার কাঁধে হাত রেখে বললেন, “গল্পের আড্ডায় দেখা হবে ।”
একজন মুক্তিযোদ্ধার দেশের প্রতি ভালবাসা দেখলাম । আর নিজের কথা চিন্তা করলাম । কত পার্থক্য দুই জেনারেশনের ভিতরে ? 
দেশকে পাহারা দেওয়ার জন্য উনিজান শাহবাগ, কিন্তু আমরা ... ? নিঃশ্বাস ফেলা ছাড়া আমি কি করব ।

ছবি: 


 



