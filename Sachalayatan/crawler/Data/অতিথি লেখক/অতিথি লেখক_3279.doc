আদিবাসী শিশু শিক্ষা প্রসঙ্গে



-তন্দ্রা চাকমা-
বাংলাদেশে ৪৫টি আদিবাসীর বসবাস । তারমধ্যে ১১ টি ভাষাভাষী আদিবাসী গোষ্ঠী বসবাস করে পার্বত্য চট্টগ্রামের তিন পার্বত্য জেলায় । এই ১১ জাতি গোষ্ঠীর প্রত্যেকেরই আলাদা মাতৃভাষা আছে । 
কিন্তু সরকারী অবকাঠামোয় মাতৃভাষায় শিক্ষা লাভের সুযোগ এই আদিবাসী শিশুদের নেই । যারা সৌভাগ্যক্রমে স্কুলে ভর্তি হয় তাদের সরকারী কারিকুলাম এবং বাংলা মাধ্যমে পড়াশোনা করতে হয় । হঠাৎ করে আপাতদৃষ্টিতে মনে হতে পারে ও কেন ? ঐ কারিকুলামে তো অনেক চাকমা ও অন্যান্য জাতিগোষ্ঠি লেখাপড়া শিখছে । আমি তন্দ্রা চাকমা ও কিন্তু ঐ কারিকুলামে শিখেছি ও বিশ্ববিদ্যালয় পাঠ শেষ করেছি । তাহলে মাতৃভাষা কেন ? 
তাহলে মাতৃভাষা কেন বললে প্রথমে বলতে হয় আমার অভিজ্ঞতার কথা । আমি জ্ঞান হওয়ার পর যে ভাষায় কথা বলতাম, সেটি হচ্ছে চাকমা । কিšতু বাবা মা যখন আমার হাতেখড়ি দেওয়ার জন্য যে সব বই কিনে এনেছিল, আশ্বর্যজনকভাবে আবিস্কার করলাম, সেগুলো বাংলাভাষায় । আমার মনে আছে যখন বাংলা বর্ণমালা জানলাম, শব্দ ও বাক্য শিখলাম, তখন আমি কিন্তু প্রত্যেকটি শব্দ বাংলায় পড়ে আমি আগে আমার ভাষায় মনে মনে বুঝে নিতাম ও পরে বাংলা মমার্থ বুঝতাম যা আমার বাঙালী সহপাঠীর করতে হতো না । এটা যে কি অসুবিধা এটা কাউকে কখনো বলতে পারিনি । 
পরে পাঠ্যবই এর বাইরে অন্যান্য অনেক বই পড়ার কারনে বাংলায় আমার দখল চলে আসে । কিন্তু এ সুযোগ কত জন পায় । ভাবুন তো থানছি উপজেলার সেই ছোট্ট ম্রো ছেলেটির কথা, যে প্রথমে শেখে ম্রো ভাষা, পরবর্তীতে টিকে থাকার জন্য মারমা, এরপর বাংলা ইত্যাদি, তাকে একসাথে তিন ভাষায় অনুবাদ করে বুঝতে হয় । 
আপনারা হয়তো খেয়াল করবেন, বিভিন্ন ট্রেনিং ও মিটিংয়ে আদিবাসী অংশগ্রহণকারীরা কম কথা বলে । তারমানে এই নয় তারা বোকা । তারা সবাই ভালো বোঝে কিন্তু বাংলাভাষায় যারা কথা বলে তাদের মত ভোকাল নয় । কারণ উপরে বর্ণিত আমার মত অবস্থা । তর্কের খাতিরে অনেকে হয়তো ভিন্নমত পোষণ করবেন, কিন্তু এটা সঠিক । 
আমি দীর্ঘ সাতবছর শিক্ষকতা করেছি এবং পার্বত্যচট্টগ্রামের বিভিন্ন ভাষাভাষী ছাত্র পড়িয়েছি । ওই সময় থেকে এ বিষয়গুলো বুঝতে পারতাম । আমার মনে আছে আমার এক ছাত্র সে ছিল ম্রো । সব শিক্ষকরা তাকে বোকা বলত কারণ সে কম কথা বলতো ও পারতো কম । কিন্তু তাকে তো দোষ দিয়ে লাভ নেই । এ সমস্যা সমাধানের জন্য হাইস্কুলে পড়ে, চাকমা ও বাংলা ভাষা বোঝে এমন একজন ম্রো ছাত্রের শরণাপন্ন হতে বোঝা গেল ক্লাসে যা পড়ানো হচ্ছে তার বুঝতে অসুবিধা হচেছ । পরবর্তীতে ঐ সিনিয়র ছাত্রের সহযোগিতায় বাংলা রপ্ত করতে শিখে ভালো ছাত্রে পরিণত হয় । তার ভালো ছাত্রে পরিণত হওয়ার পিছনে যে বিষয়টি কাজ করেছে সেটি হচ্ছে ক্লাসের পড়ার বিষয় তার মাতৃভাষায় বুঝিয়ে দিত ঐ সিনিয়র ছাত্রটি । পরবর্তীতে সে বাংলা এবং চাকমা এ দুটো ভাষা খুব তাড়াতাড়ি রপ্ত করল ।  
উপরে বর্ণিত কারনে পার্বত্য চট্টম্রামে আদিবাসী শিশুদের স্কুল থেকে ঝরে পড়ার হার জাতীয় হার থেকে অনেক বেশী । এখানে ৬০ শতাংশের ও বেশী শিশু একেবারেই প্রাথমিক স্তরেই স্কুল ছেড়ে দেয় । 
বাংলাদেশ সরকার ২০১৫ সালের মধ্যে ’সবার জন্য শিক্ষা’ ( ই এফ এ) কার্যক্রম বাস্তবায়নে অঙ্গীকারবদ্ধ । এই কার্যক্রমের লক্ষ্য হলো প্রত্যেকটি  শিশুর জন্য সম্পুর্ন অবৈতনিক, বাধ্যতামূলক ও মানসম্পন্ন প্রাথমিক শিক্ষায় সুযোগ নিশ্চিত করা, সুযোগ নিশ্চিত করা, সহজ কথায় এর তাৎপর্য হলো .......শিশুর শারীরিক, মেধাগত, সামাজিক, মানসিক, ভাষাগত কিংবা অন্যান্য দিক নির্বিশেষে সব শিশুকেই স্কুলে ভর্তির সুযোগ দিতে হবে । এরমধ্যে অর্ন্তভুক্ত রয়েছে প্রতিবন্ধী ও প্রতিভাবান শিশু, পথশিশু ও কর্মজীবি শিশু, প্রত্যন্ত অঞ্চলের কিংবা ভ্রাম্যমাণ জনগোষ্টীর শিশু, ভিন্ন ভাষাভাষী, জাতিসত্তা কিংবা সাংস্কৃতিক সংখ্যালঘু জনগোষ্ঠী। 
দি সালামানাকা ষ্টেটমেন্ট এন্ড ফ্রেমওয়ার্ক ফর একশন, ১৯৯৪, ডাকার সম্মেলন । ’
 আদিবাসী এলাকার শিক্ষা মাধ্যমে ব্যবহৃত ভাষার সাথে ইএফএ-র লক্ষ্য মাত্রা অর্জনে যে নিবিড় যোগসূত্র রয়েছে তা  ইতোমধ্যেই  ইউনেস্কো, ইউনিসেফ ও বিশ্বব্যাংক কর্তৃক আšর্তজাতিকভাবে স্বীকৃত হয়েছে । 
ইউনেস্কো ২০০৩ ( পজিশন পেপার, প্যারিস ডকুমেন্ট এর ১৪ পাতা ) এক প্রতিবেদনে বলা হয়েছে, যাদের মাতৃভাষা জাতীয় বা স্থানীয় ভাষা থেকে ভিন্ন তারা শিক্ষা ব্যবস্থায় অনেকটা সুবিধাবঞ্চিত থাকে ।  বাংলাদেশের আদিবাসী শিশুর ক্ষেত্রে এ সত্য অস্বীকার করার উপায় নেই । 
আবার ফিরে আসি সেই ম্রো শিশুটির কথায় সে যখন স্কুলে পড়তে আসে তখন তার মাতৃভাষা নয় এমন ভাষা পড়ে, তাছাড়া তাকে এমন শব্দ ও বাক্য পড়তে হয় যা তার পারিপাশ্বিক অবস্থার সাথে সম্পর্কিত নয় । 
একজন শিশু শিখতে পছন্দ করে জানা বিষয় থেকে অজানা বিষয়ে সম্পর্ক স্থাপন করে । এ মতামত শিক্ষাবিদদের । এখানে আমি ম্রো শিশুদের উদাহরণ দিয়েছি, কিন্তু এই উদাহরণ বাংলাদেশের প্রত্যেকটি আদিবাসী শিশুর ক্ষেত্রে প্রযোজ্য । 
এ ব্যাপারে আমি উল্লেখ করতে চাই গত ১৩ই মে ২০০৯ সালে মাতৃভাষায় আদিবাসী শিশুদের মৌলিক শিক্ষা সেমিনারে ডঃ সৌরভ সিকদারের প্রবন্ধের কিছু অংশ উপস্থাপন করছি । তিনি বলেছেন , আমরা বিগত কয়েক বৎসর ধরে আদিবাসী শিশুর শিক্ষা বিষয়ে কাজ করতে গিয়ে উপলদ্বি করেছি যে, মাতৃভাষায় শিক্ষা লাভের সুযোগ না থাকায় আদিবাসীদের মধ্যে শিক্ষার বিস্তার ঘটছে না । বাংলাদেশের আদিবাসী পল্লীর বিদ্যালয়গুলোতে শিশুরা যা পড়ছে তা কোনক্রমেই তাদের ভাষা ও সংস্কৃতির সঙ্গে সংপৃক্ত নয় । 
তাছাড়া যে শিক্ষক পাঠদান করেন তার সঙ্গে রয়েছে শিক্ষার্থীর ভাষিক দুরত্ব । কাজেই তাদের জন্য পৃথক পাঠ্যক্রম তৈরী করা এবং নিজ ভাষায় শিক্ষক জরুরী । জাতিসংঘ ঘোষিত শিশু অধিকার রক্ষার ঘোষনায় বলা হয়েছে সব শিশুর জন্য শিক্ষা বাধ্যতামূলক এবং অবৈতনিক করতে হবে । সেই সঙ্গে আর্টিকেল ৩০ তে বলা হয়েছে আদিবাসী শিশুর সংস্কৃতি এবং ভাষা অধিকার রক্ষার কথা । সবার জন্য শিক্ষা ও মিলেনিয়াম ডেভলাপমেন্ট গোল অর্জন করতে হলে এ ব্যবস্থা জরুরী ।
পরিশেষে এ কথা বলতে চাই আমার এ লেখা পড়ে আপনারা যদি আমার মর্মবাণী বুঝতে পারেন, তাহলে আমার সাথে গলা মেলান মাতৃভাষায় আদিবাসী শিশুদের শিক্ষা পাওয়া গুরুত্বপুর্ণ এবং জাতি হিসাবে মাতৃভাষায় শিক্ষার অধিকার আন্দোলন করে অর্জন করেছি । 
বিশ্বের দরবারে আমাদের ২১ শে ফেব্রুয়ারি সর্বজন গৃহীত । তাহলে কেন আমরা আদিবাসী মাতৃভাষার স্বীকৃতি দেব না ?
-----------------------------------------------------
তথ্যসূত্র :
১)	গবেষণাপত্র 'মানুষের জন্য ফাউন্ডেশন'
২)	শিশু অধিকার সনদ
৩)	প্রথমে মাতৃভাষা- সেভ দা চিলড্রেন ও জাবারাং কল্যাণ সমিতি
৪)	আদিবাসী শিশুর মাতুভাষায় মৌলিক শিক্ষা : পরিস্থিতি ও করণীয় -ডঃ সৌরভ শিকদার, -
-------------------------------------------------------
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%74%61%6e%64%72%61%63%68%61%6b%6d%61%39%39%40%67%6d%61%69%6c%2e%63%6f%6d%22%3e%74%61%6e%64%72%61%63%68%61%6b%6d%61%39%39%40%67%6d%61%69%6c%2e%63%6f%6d%3c%2f%61%3e%27%29%3b')) 

