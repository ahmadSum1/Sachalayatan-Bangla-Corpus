ছুটি



স্বাদহীন, অসহ্য, একঘেয়ে দিন শেষে 
আমার আকাশে, ছুটি আসে। 
সকালে সাদা-বেগুনি ফুল ফুটে 
কচুরিপানার সবুজ বুকের কাছে। 
আকাশের ওপারে, একটা আকাশ 
শান্ত জলের স্নিগ্ধতায় ছবি আঁকে। 
কাশফুলের নরম সাদা ঢেউয়ে 
মেঘে মেঘে, মেঘ বালিকা হাসে। 
বহুদূর অরণ্যের ঠিকানায় যেতে 
প্ল্যাটফর্মে অপেক্ষায় থাকে ট্রেন। 
এই ছুটিতে, কোথাও না যাওয়ার সুখ 
লেগে থাকে দিগন্তের হালকা নীলে। 
- খোরশেদ খোকন (khokonz@gmail.com)

