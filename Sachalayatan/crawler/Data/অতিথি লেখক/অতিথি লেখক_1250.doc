ফাও তর্কের চক্করে আমাদের বাম রাজনীতি



ফেসবুকে আমি বেশ কিছু প্রগতিশীল আর মুক্তমনা তরুণকে সাবস্ক্রাইব করি। বিভিন্ন বিষয়ে তাদের উক্তি এবং মন্তব্য  আমাকে উদ্দীপ্ত করে। বাম ধারায় বিশ্বাসী এই যুবকদের মন্তব্যে ব্যাপক লাইক এবং শেয়ার পরে, আমি নিজেও দেই। কিন্তু বিপত্তিটা ঘটে যখন তারা মাওবাদ আর কমিউনিজম সম্পর্কে পোষ্ট গুলো দেন। হতাশ হয়ে দেখি, আমাদের প্রগতিশীলদের শ্রেণী মুক্তির ধারনা এখনো  কৈশোরের রোমান্টিকতার স্টেজ পার হয়নি।
আধুনিক বিশ্বের বাম এর ধারনা যোজন যোজন পথ পার হয়ে গেছে কিন্তু আমাদের বামপন্থিরা এখনও  পিকিং পন্থি আর মস্কো পন্থিদের আদর্শ নিয়ে তর্ক করেন, যেখানে পিকিং আর মস্কো এর লোকজন সেই পন্থা গুলো  বিসর্জন দিয়ে এসেছেন বিশ বছর আগে।
একজন বামপন্থি এর আল্টিমেট গোল হলো শ্রেণী শোষণ থেকে মুক্তি ও সম্পদের সুসম বণ্টন নিশ্চিত করা।এই স্বপ্নকে মাথায় রেখে আজকের পৃথিবীতে বামেরা এখনো আদর্শিক লড়াই চালিয়ে যাচ্ছে দেশে দেশে। বিশাল মাল্টি ন্যাশনাল এর পুঁজির কর্পোরেট আগ্রাসন আর আই এম এফ , ওয়ার্ল্ড ব্যাংক এর অর্থনৈতিক আগ্রাসন এর মুখে মুক্ত বাজার অর্থনীতিতে বাম এর ধারণা এখনো বহাল।
পার্থক্য হচ্ছে অভীষ্ট লক্ষে পৌঁছানোর  জন্যে আমাদের বামপন্থিরা এখনো কমিউনিজম এর মতো পরীক্ষিত ভাবে ফেইলড একটা সিস্টেমের স্বপ্ন দেখেন আর ভিন্ন দেশের বামেরা , বাজার অর্থনীতি এর বাস্তবতাকে মেনে নিয়ে , ওই সিস্টেমটাকে বিভিন্ন ভাবে পরিবর্তন  করে, বঞ্চিতদের অধিকার আদায় এর জন্য যুদ্ধ চালিয়ে যাচ্ছেন। এই পার্থক্যটা আমাদের দেশের সব সেক্টর এর মতো, আমাদের বামদের বুদ্ধি-ভিত্তিক দ্বীনতা প্রকাশ করে।
কমিউনিজম কেন ফেইল করছে, এই বিতর্ক  বিশ বছর আগে শেষ।কিন্তু আমাদের বামেরা এখনো এই বাস্তবতাকে অস্বীকার করে, এমন একটা ইলজিকাল জগতে বাস করছেন, যে জগত থেকে কোনও কার্যকর রেজাল্ট আশা করা  বাংলাদেশের নৌ-বাহিনী এর  পারমানবিক সাবমেরিন দিয়ে মার্কিন যুক্তরাষ্ট্র দখল করার স্বপ্ন দেখার মতই অলৌকিক এবং অবাস্তব। 
কমিউনিজম ছিল একটা মহান স্বপ্ন। যে কোনও প্রগতিশীল মানুষ ঐ  স্বপ্নে উজ্জীবিত হতে বাধ্য। সমাজে কোন শোষণ থাকবেনা। কারো নিজস্ব সম্পদ থাকবেনা। কোনও ধনি বা গরিব থাকবেনা। রাষ্ট্র হবে সকল সম্পদের মালিক আর রাষ্ট্রের সকল সম্পদ নাগরিক সমভাবে শেয়ার করবে। এমন-ভাবনা যে কোনও প্রগতিশীল মানুষ কে উজ্জীবিত করবে।মার্কস এর সম্পদের সম বণ্টন এর অন্যদিকে ছিল, মানুষের অসীম কর্ম স্প্রীহা এর  উপর আস্থায় তৈরি করা পুঁজিবাদ। এডাম স্মিথ এর ধারনায়, যে পুঁজিবাদ এর মুল শক্তি হলো,মানুষর নিজেকে এবং নিজের পরিবারে এগিয়ে নিয়ে যাওয়ার অদম্য স্পৃহা। যে স্প্রিহার কারণে একটা সুস্থ প্রতিযোগিতামূলক পরিবেশে থেকে মানুষ  আপন কর্ম উদ্দীপনায় সম্পদ সৃষ্টির মাধমে নিজের এবং চাকুরী সৃষ্টির মাধ্যমে অন্যের অর্থনৈতিক উত্তরণ ঘটাবে,  রাষ্ট্রর হস্তক্ষেপ এর বাহিরে থেকে।   
এক পক্ষে রাষ্ট্র আরেক পক্ষে ব্যক্তি। উনবিংশ শতক এর ইতিহাস এই সম্পূর্ণ বিপরীতমুখী এর দুটি দর্শন এর সংঘর্ষের ইতিহাস।
কিন্তু যতই দিন যেতে লাগল, ততই এটা ক্লিয়ার হলো, প্রতিটি কম্যুনিস্ট রাষ্ট্র নাগরিকদের ব্যক্তিসত্তাকে শোষণ করে, এক নায়ক বা একটা এলিট গ্রুপ পরিচালিত পুলিশি রাষ্ট্রে পরিণীত হয়েছে। প্রথম বিশ্বের ভালো ভাবে পরিচালিত অধিকাংশ পুঁজিবাদী রাষ্ট্রের জনগণ রাষ্ট্রের বন্ধন এর বাহিরে  থেকে আপন কর্ম উদ্দীপনায় এবং সুস্থ প্রতিযোগিতার মাধ্যমে সম্পদ সৃষ্টি করে পরিপূর্ণ জীবন উপভোগ করছে।
 কম্যুনিস্ট  দেশ গুলো তাই নিজেরা তাদের শাসকদের বিরুদ্ধে অস্ত্র তুলে িয়ে এবং নাটকীয় ঘটনা প্রবাহে নব্বই সালে বিশ্বজুড়ে কমিউনিজম এর পতন ঘটে।এবং দুই একটা ব্যতিক্রম বাদে, সাড়া বিশ্বে পুঁজিবাদী সিস্টেম প্রচলন হয়।
কমিউনিজম এর পতন আর পুঁজিবাদ এর বিজয় হয়েছে বলে বামপন্থা এর প্রয়োজনীয়তা এবং দর্শন হারিয়ে গেছে তা কিন্তু নয়।  সম্পদের সুষম বণ্টন এবং সমাজে বঞ্চিত দের রক্ষা করার প্রয়োজন বাম পন্থি দের স্বপ্ন থেকে হারিয়ে যায়নি । সম্পদ এর সুসম বণ্টন অনেক ভাবেই নিশ্চিত করা যায়। এমনকি ,উচ্চ ট্যাক্স দিয়ে কিন্তু ধনিদের থেকে সম্পদ কেড়ে নিয়ে ও গরিবদের  জন্যে সেফটি নেট সৃষ্টি করা যায় । এটাও দিনে দিনে স্পষ্ট হয়েছে যে, সফল হয়েছে বলেই রাষ্ট্রের হস্তখেপহীন ঢালাও পুঁজিবাদ কোনও  ভাল  সমাধান নয়। এডাম স্মিথ এর মার্কেট নিয়ন্ত্রণকারী গোপন হাত  বঞ্চিতদের জন্য চিন্তিত নয়। এবং এটা দেখা গেল সুযোগ পেলে সম্পদ স্রস্টি কারি ধনিক শ্রেণি কর্মী দের উপর ইচ্ছে মত শোষণ করতে থাকে। তাই এই  পুঁজিবাদী রাষ্ট্রে বাম পন্থিদের প্রয়োজন  আর বেশি করে অনুভূত হতে লাগলো দেশে দেশে । 
গত বিশ বছরে, বাস্তবতাই বিশ্বব্যাপী বামপন্থিরা একটা বিবর্তন এর মধ্যে দিয়ে গেছে। পুঁজিবাদ অর্থনৈতিক সিস্টেম এর মাধ্যমে যে শোষণ আবহ সৃষ্টি হয় তাকে খুঁজে বিভিন্ন পদ্ধতিতে তাকে নিয়ন্ত্রণ করার  জন্যে কাজ করে যাচ্ছেন বামপন্থিরা দেশে দেশে। এখনো তাদের গোল অভিন্ন -সম্পদের সুসম বণ্টন। সর্ব নিন্ম মজুরি, চাকরি এর সুরক্ষা, ট্রেড ইউনিয়ন এর অধিকার, রাষ্ট্র নিয়ন্ত্রিত সার্বজনীন শিক্ষা ও স্বাস্থ্য বেবস্থা, ব্যাঙ্ক এবং বিশাল কর্পোরেট দের উপর অমব্যাডসম্যন এর মাধ্যমে রাস্ট্রের নিয়ন্ত্রন, অতি ধনী দের উপর উচ্চ ট্যাক্স সহ নানা বিষয়ে বাম পন্থি রা খুজে পেয়েছে দরিদ্রদের কে মুক্ত করার রাস্তা। 
স্বাধীনতা এর পর থেকে পুঁজিবাদ সিস্টেম এর মধ্যে থেকে শ্রেণী বিপ্লব রাজনীতি চল্লিশ বছর ধরে জনসমপ্রিক্ততা সৃষ্টির ব্যর্থতা সত্ত্বেও আমাদের বাম পন্থিরা নিজেদের পথের দর্শন এর উৎকৃষ্টতা নিয়ে চরম আত্মতৃপ্তিতে ভুগেন।
শ্রেণী বৈষম্য দুর করার লক্ষে একটা বাস্তবায়ন যোগ্য নতুন দর্শন খুঁজে পাওয়ার বদলে সকাল বিকাল পুঁজিবাদকে গালি দেয়াই যেন আমাদের বামপন্থিদের মূল ইনটেলেক্টচূয়াল ডিস-কোর্স হয়ে দাঁড়িয়েছে।
 কিন্তু পুঁজিবাদী অর্থনীতিতে কিভাবে দরিদ্রদের জন্য সেফটি-নেট করা যায়,কিংবা কিভাবে সর্বনিম্ন মজুরিকে সম্মানজনক পর্যায়ে নিয়ে শ্রমিকদের মুক্তি দিয়া সম্ভব, কম্পিটিশন কমিশনের মাধ্যমে রাষ্ট্র কিভাবে লেবেল প্লেয়িং  ফিল্ড সৃষ্টি করতে পারে, বা অমব্যাডসম্যন সৃষ্টির মাধ্যমে আজকে ক্রেডিট কার্ড এর অন্যায় চার্জ এবং ব্যাংকিং সিস্টেম এর অন্যায় গুলো থেকে নাগরিককে মুক্তি দিতে পারে সেই সব যুক্তি আমাদের বাম পন্থিদের  কোন আলোচনার মধ্যেই নেই। 
সি.বি.এ নেতাদের হাতে কিভাবে আমাদের রাষ্টীয় অসাধারণ অসাধারণ বৃহৎ কল কারখানা এবং প্রতিষ্ঠান গুলো  একে একে ধংস হয়ে গেল তা নিয়ে কোনো আত্বসমালোচনা এবং বিশ্লেষণ ও দেখা যায়নি কোনো বামপন্থির লেখায়। মার্কস  বা মাও এর বই হতে মন্ত্রের মত কিছু স্লোক জপ করে যাওয়াটাই ফ্যাশন। যে যত বেশি শ্লোক জানে সে তত বড় বাম পন্থী। এর চেয়ে বেশি লেজি বামপন্থি সাড়া দুনিয়াতে নাই।
আজ তাই বামপন্থি প্রগতিশীলদের কমিউনিজম এর রোমান্টিসিজম থেকে বেরিয়ে এসে পুঁজিবাদী অর্থনৈতিক সিস্টেম টাকে অনেক গভীর থেকে পর্যালোচনা করতে হবে। এন্টারপ্রেণারশিপকে ঘৃণা করা আমাদের বামপন্থিদের একটা ফ্যাশন।অথচ এন্টারপ্রেণার রাই জব সৃষ্টি এর মাধ্যমে দরিদ্রদের দরিদ্রতা থেকে মুক্তি দেয়। এই ধরনের অনেক বেসিক ভুল আমাদের বামপন্থিদের হল মার্ক।এই গুলো থেকে বেরিয়ে আসতে হবে।
সাড়া বিশ্বে  বামপন্থিরা এগিয়েছে ব্যাপক গবেষণা এবং বিতরকের এর মধ্যে দিয়ে।তাদের বুদ্ধি ভিত্তিক আলোচনায় পুঁজিবাদকে মেনে নিয়ে শ্রেণী বৈষম্যকে নির্মূল করার পথ খুজছেন তারা। কিভাবে পুঁজিবাদের ভিতরেই শোষিতদেরকে প্রোটেক্ট করা যায় তার রাস্তা খুঁজছেন তারা। দেশে দেশে তাই আজ বামপন্থিরা রাষ্ট্রীয় ক্ষমতায় যেতে পেরেছে তাদের ধারনা এর বাস্তবতা এবং জন্ সম্পৃক্ততার কারণে।
 বারাক ওবামা বা ফ্রান্স এর অলিন্দ এই ধরনের বাম রাজনীতি থেকে উঠে এসেছেন।
কিন্তু এখনো বালখিল্য পিকিং এর মস্কো পন্থা এর তর্ক আর মার্কিন সাম্রাজ্যবাদ কে গালি দেয়ার  আবর্তে ঘুরছে আমাদের বামপন্থিদের অর্থনৈতিক মুক্তির পথ।
তাই শুধু মাত্র তেল গ্যাস এর আন্দোলন বাদে আর তেমন কোথাও জন মানুষ কে সম্পৃক্ত  করতে পারছেননা  আমাদের বামপন্থিরা, আওয়ামি আর বিনপি এর খুল্লাম খুল্লা  দুর্নীতি আর শোষণে সাধারণ মানুশের  নাভিশ্বাস ওঠা সত্তেও। 
নতুন প্রগতিশীল একটিভিস্টরা যত তাড়াতাড়ি এই বিষয় গুলো বুঝে নিয়ে সঠিক  বিতর্কে এর আবহ সৃষ্টি করতে পারবেন  তত তাড়াতাড়ি আমাদের বামপন্থি প্রগতিশীল রাজনীতি জন্য মানুষের  জন্য সত্যিকারের পরিবর্তন আনতে পারবে এবং দুই মনশাএর লেজুর বৃত্তি না করেই ক্ষমতার ধারে কাছে যেতে পারবে।
Blogger Armchair Economist as Guest Writer

