রাজনৈতিক হুমকিঃ একটি পরিসংখ্যান ও কিছু তথ্য



পরিসংখ্যান আধুনিক কালে যে কোন গবেষণার একটি গুরুত্বপুর্ন মাধ্যম। যে কোন তথ্য বা উপাত্তের সত্যতা যাচাই করা, কোন সিস্টেমের সার্বিক পরিস্থিতি সম্পর্কে ধারনা পাওয়া, কোন এলাকা বা অঞ্চলের থেকে শুরু করে ব্যাক্তিগত পর্যায়ে মানুষের অভ্যাস, কাজ কর্ম, ভাষা, পছন্দ অপছন্দ ইত্যাদি নানান ধরনের তথ্য পাওয়া সম্ভব পরিসংখ্যান থেকে।  উন্নত দেশগুলতে যে কোন ধরনের বড় প্রজেক্টের আগে বিভিন্ন পরিসংখ্যানের মাধ্যমে সেই প্রজেক্টের সফল হবার সম্ভাবনা যাচাই বাছাই করে নেয়া হয়।
পরিসংখ্যান থেকে আমরা কি ধরনের তথ্য পেতে পারি? ধরুন,  নিউইয়র্কে আপনি চাচ্ছেন নতুন একটা রেস্ট্রুরেন্ট খুলবেন, যেখানে রকমারি "ইংলিশ ফুড" পাওয়া যাবে। কিন্ত আপনার বিজনেস পার্টনার চাচ্ছে "চাইনিজ ফুড" এর রেস্টুরেন্ট দিতে। তাই সিদ্ধান্ত নিতে আপনি আপনার এক পরিসংখ্যানবিদ বন্ধুর সরনাপন্ন হলেন। সে কিছুক্ষন তার ল্যাপটপে ঘাঁটাঘাঁটি করে আপনাকে পরামর্শ দিল "চাইনিজ ফুড" এর রেস্টুরেন্ট দিতে। কারন জানতে চাইলে সে আপনাকে বিজ্ঞের মত উত্তর দিল, "People are more likely to eat Chinese food than English Food."
এবার দেখি, কেন সে আপনাকে এই পরামর্শ দিয়েছে। আমার কাছে জানতে চাইলেও আমি একই উত্তর দিতাম। এই সিদ্ধান্তটা অনেক ভাবেই নেয়া যায়। একটা উপায় হল সম্ভাব্যতা যাচাই করা, যার টেকনিক্যাল নাম "মার্কভ মডেল এনালাইসিস"। ব্যাক্তিগতভাবে আমার কাছে যেই উপাত্যের উৎস আছে, তাতে  "I want to eat" এর পরের শব্দটা "chinese food" হওয়ার সম্ভাব্যতা ০.০০০৫৭৪২। অপরদিকে "I want to eat" পরের শব্দটা "english food" ০.০০০২৬৫৬। স্পস্টত "চাইনিজ ফুড" মানুষ "ইংলিশ ফুড" এর থেকে বেশী পছন্দ করে। তাই ব্যাবসাটা "ইংলিশ ফুড" এর না হয়ে "চাইনিজ ফুড" এর হলে ভালো জমবে  । হতে পারে আপনার বিজনেস পার্টনারের মার্কেট সম্পর্কে অভিজ্ঞতা আপনার থেকে বেশী (অভিজ্ঞতাও এক ধরনের পরিসংখ্যান, এটা নিয়ে আরেকদিন আলোচনা হবে)।
টেকনিক্যালি,
P(english food|I want to eat) = count(I want to eat english food)/count(I want to eat) = 0.0002656
P(chinese food|I want to eat) = count(I want to eat chinese food)/count(I want to eat) = 0.0005742
উপরের আলোচনার কারন কিভাবে "ন্যাচারাল লাঙ্গুয়েজ প্রসেসিং" এর মাধ্যমে সম্ভাব্যতা যাচাই করা হয়, তার সম্পর্কে একটা টেকনিক্যাল ধারনা দেয়া। যদি উপরের অংশটুকু বুঝতে না পারেন, তবে আর বাকি অংশ না পড়াই ভালো হবে।  
এবার আসুন পরিসংখ্যানে বাংলাদেশের বর্তমান সময়কার কিছু তথ্য জেনে নেই। রাজনৈতিক নেতাদের নানান হুমকি ধামকির কথা পত্রিকায় বা টিভি চ্যানেলে আমরা দেখি। ব্যাক্তিগত পর্যায় থেকে শুরু করে দলীও পর্যায়ে নানান সময় নানান ধরনের হুমকি দেয় রাজনীতিবিদরা। কিছু হুমকি থাকে ব্যাক্তিগত, কিছু দলগত। এবার দেখি এ সম্পর্কে পরিসংখ্যান কি বলে। পরিসংখ্যানটি করা হয়েছে বাংলাদেশের প্রধান দুই রাজনৈতিক দল এর উপরে।
আসুন দেখি, কোন রাজনৈতিক দলের সদস্যরা বেশী হুমকি দেয়। আমার ব্যাক্তিগত উপাত্য থেকে পরিসংখ্যান অনুযায়ী যদি কোন "রাজনৈতিক দলের ব্যাক্তি" হুমকি দেয়, তবে সেই ব্যাক্তির বিএনপির রাজনীতির সাথে যুক্ত থাকার সম্ভাবনা .৪৩৮। অপরদিকে তার আওয়ামী লীগের রাজনীতির সাথে যুক্ত থাকার সম্ভাবনা .০০০০৪৭৬।
P(বিএনপির|হুমকি দিয়েছেন) = count(হুমকি দিয়েছেন বিএনপির)/count(হুমকি দিয়েছেন) = 0.43820058
P(আওয়ামী লীগের|হুমকি দিয়েছেন) = count(হুমকি দিয়েছেন আওয়ামী লীগের)/count(হুমকি দিয়েছেন) = 0.0000476
 
এবার দেখি কোন রাজনৈতিক দল বেশী হুমকি দেয়। আমার ব্যাক্তিগত উপাত্য থেকে পরিসংখ্যান অনুযায়ী যদি কোন "রাজনৈতিক দল" হুমকি দেয়, তবে দেই দল বিএনপি হওয়ার সম্ভাবনা .২৫৯৩৬০৭। তার মানে বিএনপি ব্যাক্তিগত পর্যায়ে(উপরের পরিসংখ্যান) দলগত পর্যায় থেকে আরও বেশী হুমকি দেয়। অপরদিকে হুমকি প্রদানকারী আওয়ামী লীগ হওয়ার সম্ভাবনা .০২১৯১৭(ব্যাক্তিগত পর্যায়ের তুলনায় ব্যাপক অগ্রগতি)। তার মানে আওয়ামীলীগ ব্যাক্তিগত পর্যায়(উপরের পরিসংখ্যান) দলগত পর্যায় থেকে হুমকি দেয়। 
P(বিএনপি|হুমকি দিয়েছে) = count(হুমকি দিয়েছে বিএনপি)/count(হুমকি দিয়েছে) = 0.2593607
P(আওয়ামী লীগ|হুমকি দিয়েছে) = count(হুমকি দিয়েছে আওয়ামী লীগ)/count(হুমকি দিয়েছে) = 0.021917
যে সিদ্ধান্তগুল উপরের পরিসংখ্যান থেকে নেয়া যায়,
১) আওয়ামী লীগের তুলনায় বিএনপি বা বিএনপির নেতারা হুমকি বেশী দেয়। 
২) বিএনপির লোকজন যেসব হুমকি দেয়, অধিকাংশ ক্ষেত্রে তা ব্যাক্তিগত সিদ্ধান্ত, দলের সিদ্ধান্ত না (এখান থেকে আরও অনুসিদ্ধান্তে পৌঁছানো যায়, বিএনপির ব্যাক্তিকেন্দ্রিক নেতৃত্ব দলীও নেতৃত্বের থেকে প্রভাবশালী)
৩) আওয়ামী লীগের অধিকাংশ হুমকি গুলো থাকে দলগত হুমকি, মানে দলের সিদ্ধান্ত, ব্যাক্তিগত হুমকি কম। (এখান থেকে আরও অনুসিদ্ধান্তে পৌঁছানো যায়, নেতৃত্বের ক্ষেত্রে দলের নেতা কিছুটা একনায়কের ভুমিকা পালন করেন)
যদিও দুটো পরিসংখ্যানেই বিএনপি বিপুল ব্যাবধানে এগিয়ে আছে। এর একটা কারন হতে পারে ক্ষমতায় থাকা দল হুমকি ধামকি কম দেয়। আর বিরোধি দলে যারা থাকেন তারা সবসময় হুমকির উপর রাখেন। আর আমার উপাত্তের উৎসের অধিকাংশ উপাত্ত লাস্ট ৫-৮ বছরের। এ সময়টাতে বিরোধী দলে ছিল বিএনপি।
এখানে আমি কোন রাজনৈতিক দলের পক্ষে বা বিপক্ষে কোন ধরনের প্রচার প্রচারনা করছি না। পরিসংখ্যান দিয়ে যে চলমান পরিস্থিতি সম্পর্কে যে ধারনা পাওয়া যায়, তার একটা উদাহরন এটা। এই পরিসংখ্যানের ফলাফলের গ্রহণযোগ্যতা পাঠকের হাতে ছেড়ে দিলাম।
কম্পিউটার বিজ্ঞানের ছাত্র হিসেবে "ন্যাচারাল লাঙ্গুয়েজ প্রসেসিং" নিয়ে কাজ করার সময় অনেকটা মজা করেই এই পরিসংখ্যান বানানো। পরে একজন বড় ভাই অনুপ্রেরনায় সচলে এটা নিয়ে লিখতে বসি। পাঠকের গ্রহণযোগ্যতা পেলে এই ধরনের ইনফরমেশন নিয়ে আরও লিখব।
Note:This statistic has been developed by analyzing google data and building markov model using trigram.

