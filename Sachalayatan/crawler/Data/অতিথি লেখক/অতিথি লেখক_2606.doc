কোরবানি নিয়ে হাইকোর্টের রিট, কিছু ভাবনা



কোরবানি নিয়ে মিথ্যা তথ্য পড়ানো হয় দাবি করে হাইকোর্টে একটা রিট হয়েছে। যারা খবরটা পড়েননি তারা পড়ে নিতে পারেন কালের কন্ঠে http://dailykalerkantho.com/?view=details&type=gold&data=Antivirus&pub_no=242&cat_id=1&menu_id=13&news_type_id=1&news_id=77257। হাইকোর্টে এই রিটের উপর আংশিক শুনানি হয়েছে এবং বৃহষ্পতিবার পরবর্তী শুনানি হবে। আমার কাছে মনে হয়ে এই রিট শুনানির কনসিকোয়েন্স বা রিটের টাইমিং বেশ গুরুতৃপূর্ণ।
দেখা যাক, এই রিট শুনানি হাইকোর্টের ডোমেইনে পড়ে কি না? আরজিতে বলা হয়েছে - আল্লাহর নির্দেশে ইব্রাহিম (আ.) তাঁর প্রিয় ছেলে ইসমাইলকে নয়, ইসহাককে জবাই করার উদ্দেশ্যে শুইয়েছিলেন এবং তাঁর জায়গায় একটি দুম্বা নয়, একটি হৃষ্টপুষ্ট জন্তু দেওয়া হয়েছিল বলে পবিত্র কোরআনে উল্লেখ রয়েছে। সুরা সাফফাত (আস্ সাফফাত)-এর ৯৯ থেকে ১১৩ নম্বর আয়াত পর্যন্ত পড়লেই বিষয়টি পরিষ্কার হয়ে যাবে
তার মানে দাড়াচ্ছে, এই রিটের উদ্দেশ্য হলো, কোরআনের সুরা সাফফাতের ৯৯-১১৩ নম্বর আয়াতের সত্যিকার তাফসীর (ব্যক্ষা) খুজে বের করা। কোরআনের তাফসীর দেয়ার দায়িতৃও কি হাইকোর্ট নিতে চান? হাইকোর্টে তো তাহলে মুফাসসির নিয়োগ দিতে হবে।
কোরবানি কাকে দেয়া হয়েছিল এটা একান্তই ধর্মীয় বিশৃাসের ব্যপার। ধর্মীয় বিশৃাসের ব্যপারেও আদালত বা সরকার হস্তক্ষেপ করতে পারে যদি তার একটা রাজনৈতিক বা সামাজিক দিক থাকে যা সরকার বা সমাজের শান্তি বিঘ্ন করে অথবা রাষ্ট্রসৃীকৃত মৌলিক অধিকার লঙ্ঘন করে। যেমন, সহমরণ বা বর্ণপ্রথার বিপক্ষে আদালত বলতে পারে। কোরবানি নিয়েও রিট হতে পারে, যে গরু কোরবানি হিন্দুদের অনুভুতিতে আঘাত করে তাই নিষিদ্ধ করা উচিত কিনা অথবা কোরবানির সময় পরিবেশ দূষণ ঘটে তাই কোন ব্যক্তি তার অধিকার ক্ষুণ্ণ হয়েছে মনে করে আদালতে যেতে পারেন। কিন্তু কাকে কোরবানি দেয়া হয়েছিল সেটা একান্তই কারো বিশৃাসের ব্যপার, তার কোন রাজনৈতিক বা সামাজিক চরিত্র নাই।
আরেকটা ব্যপার আরো বেশি গুরুতৃপূর্ণ - তা হলো এই রিটের টাইমিং। এখন ৫ম সংশোধনী সংক্রান্ত রায়ের পর ধর্মনিরপেক্ষতার মুলনীতি পূণঃপ্রতিষ্ঠা নিয়ে বেশ আলাপ চলছে। ধর্মভিত্তিক রাজনীতি নিষিদ্ধ করার চিন্তাভাবনা বেশ জোরালো ভাবেই হচ্ছে - মিউজিক্যাল চেয়ারের মত সরকার আর ইসি লোফালুফি খেলছেন কাজটা কে করবে তাই নিয়ে। এই মূহুর্তে এই ধরনের রিট আমলে নেয়া, জনগনকে ভুল মেসেজ দিতে পারে। এই রিট আমলে নেয়ার মানে হচ্ছে ধর্মীয় স্রেফ বিশৃাসের জায়গাগুলোতেও হাইকোর্ট হস্তক্ষেপ করতে পারে। রাষ্ট্র এবং ধর্ম আলাদা করার কথা বলা হলেও রাষ্ট্রও ধর্মকে তার জায়গায় প্যাসিভলি থাকতে দেবে না। হতে পারে এটা ধর্মভিত্তিক রাজনৈতিক দলগুলোকে মানুষের কাছে প্রয়োজনীয় করে তুলবে। ধর্মভিত্তিক দলগুলোও দাবি করতে পারবে ধর্মের উপর এইসব হস্তক্ষেপ ঠেকাতেই তাদের মাঠে থাকা প্রয়োজন। এটা কি ভুল সময়ে ভুল করে দেয়া ভুল মেসেজ?

