বাম পাজড়ের হাড় : নির্ভানা



সেই আদিকাল থেকে নর-নারীর সম্পর্ককে যতই রহস্যের চাদরে ঢেকে রাখার একটা প্রবনতা থাকনা কেন, এখন এই আধুনিক যুগে এসে তা বোধহয় আর পারা যাচ্ছে না । এখন এমন একটা যুগের ভিতর দিয়ে আমাদের যাত্রা, যখন তথ্য ও জ্ঞানের মহাসড়ক হাতের খুবই কাছে, ইচ্ছে করলেই সড়কে ঢুকে পড়া যায় । এখন মানুষ অনেক বেশী জ্ঞান, বিজ্ঞান যুক্তির মাধ্যমে, কি, কিভাবে ও কেন বোধক প্রশ্নের দ্বারা প্রায় সব বিষয়ে সত্যের কাছাকাছি যেতে চায় । বর্তমান মানুষের এই প্রবনতা থেকে নর-নারীর রহস্যময় সম্পর্কের বিষয়টিও রেহাই পাবে না । এটা অবশ্যই একটা ইতিবাচক প্রবনতা। অত্যাধুনিক পরীক্ষাগারে, তীব্র আলোতে ফেলে, মানুষের দেহ ও মন উভয়কে ব্যাবচ্ছেদের মাধ্যমে মূল সত্যের কাছাকাছি যাবার চেষ্টা চলছে । এই সম্পর্কের রহস্যটা আসলে কোনখানে । কোন্ সে যৌক্তিক ও বৈজ্ঞানিক অসম্পূর্নতার কারনে এই সম্পর্কটাকে নিয়ে ভাববাদীদের এত বেশী লম্ফ ঝম্ফ । বাড়াবাড়ি যাই হোক, সবকিছুর পেছনে একটা যথার্থ কারন থাকে, এই ত্বত্তটা এখনও পর্যন্ত বেশ জনপ্রিয় । অপরাপর কারনগুলি বাদ দিয়ে নর-নারী সম্পর্কিত জীববৈজ্ঞানিক কিছু কারন অনুসন্ধান করা যেতে পারে ।
প্রকৃতির বিশেষ প্রয়োজনে একটা অভিন্ন মানব জাতির মধ্যে নর ও নারী নামে দুটো ভিন্ন লৈঙ্গিক প্রজাতির সৃষ্টি হয়েছিল জীবনের সৃষ্টি ও বিবর্তনের ধারাবাহিকতায় । প্রকৃতির এই বিশেষ প্রয়োজনটা যে, জীবন তথা প্রজাতির নিরবিচ্ছিন্নতাকে নিশ্চত করা সে বিষয়ে কোন সন্দেহ নেই । প্রজাতিকে রক্ষা করতে গেলে লাগে প্রজনন । জীবনের ঘটমানতা নিশ্চিত করতে প্রকৃতি তাই যৌন এবং অযৌন উভয় প্রকৃয়াকে জীবের মধ্যে সন্নিবেশিত করল । মানব জাতিতে অযৌন প্রকৃয়া কৃত্রিম হলেও যৌন প্রজনন প্রাকৃতিক, স হজসাধ্য, কাঙ্খিত এবং রহস্যময় । যৌন প্রকৃয়ার জন্য প্রয়োজন পড়লো দুটো ভিন্ন আঙ্গিকের জননাংগ । প্রকৃতি তাই নারী, পুরুষের সকল স্বাধীন অঙ্গ-ব্যাবস্থা যেমন, পরিপাকতন্ত্র, শ্বষনতন্ত্র, স্নায়ুতন্ত্র, রেচনতন্ত্র, প্রভৃতিকে হুবহু এক রেখে, শুধু পরিবর্তন ঘটালো প্রজননতন্ত্রের । ভিন্ন দুই ধারার প্রজনন অবকাঠাম তৈরী হলো । দুটো ভিন্ন প্রকৃতির অনুবীজ ওভাম ও স্পারমেটোজোয়াকে একত্রে মিলিয়ে জীবনের প্রারম্ভিক ভিত্তি, ভ্রুন তৈরী করতে যে সমস্ত পরিবর্তন ঘটানো দরকার তার সবকিছু করা হলো নিখুত নৈপুন্যে । জননতন্ত্রের ভিন্নতা সত্তেও তাদের কাঠামোগত ও উদ্দেশ্যগত সাদৃশ্য খুবই চোখে পড়ে । যেমন, নারীতে দুই ওভারি ওভাম তৈরিতে নিয়োজিত, পুরুষে দুটি টেস্টিকল স্পার্ম বানিয়ে চলে । এছাড়া আরও অনেক গাঠনিক বৈশিষ্ট বিশ্লষন করলে দেখা যাবে, কোন এক অভিন্ন অবস্থা থেকে বিবর্তিত হয়ে অঙ্গ-ব্যাবস্থা দুটি একই উদ্দেশ্য সাধনে কিঞ্চিত ভিন্ন রূপ পরিগ্রহ করেছে । শুধু দুটি ভিন্ন অবকাঠামো তৈরী করে রাখলেই যে মানুষ তাতে উপগত হবে, এমন স হজ প্রানী সে নয় । তার জন্যে প্রকৃতি তৈরী করলো হরেক রকম অন্তঃক্ষরা গ্রন্থিরস, যা মানুষের মন, মনন, ইচ্ছা, চাহিদা, সৌন্দর্যবোধ, কাব্যিকতা, মায়া, মমতা, স্নেহ সবকিছু মিলিয়ে এক বিশেষ প্রকৃতির ক্ষুধা-চাহিদা তৈরী করে, যার নাম কামানুভুতি বা কাম । অনেকটা খাবারের ক্ষুধার মত, তবে উভয়ের প্রকৃতি ও উদ্দেশ্য সম্পুর্ন ভিন্ন । খাবারের ক্ষুধা যতটা যান্ত্রিক, কাম মোটেই তা নয় । কামের সংগে অঙ্গাংগীভাবে জড়িয়ে আছে মানুষের সুক্ষ থেকে স্থুল সকল মাত্রার শারীরিক ও মানষিক বোধ ও অনুভুতি ।
মানুষের মধ্যে সবসময় ভিন্ন বেক্তিত্ব ও মানষিক গঠন বিদ্যমান । বাহ্যিক বা অন্তরগত যে কোন বিষয়ে সব মানুষ ভিন্ন আঙ্গিকে বা প্যাটার্নে চিন্তা করে থাকে । অন্তঃক্ষরা রাসায়নিক পদার্থ সমূহ মৌলিক বা মিশ্র আবেগ সমূহ নিয়ন্ত্রন করলেও একই প্রকৃতির ভিজুয়ালাইজেশন বা চিন্তার মধ্য দিয়ে সব মানুষের ক্ষত্রে কামানুভুতির চুড়ান্ত বাসনা বা মিলনাঙ্খায় সবসময় পৌছাতে পারে না । তবে মূল কথা হলো, পাঁচ ইন্দ্রিয়ের মাধ্যমে যাকিছু যৌনমাত্রিক অভিজ্ঞতা মানুষ গ্রহন করে, তার সবকিছু মস্তিস্কে প্রকৃয়াজাত হয়ে, বিভিন্ন হরমোনের সাহায্যে শরীরে কমানুভুতি জাগাতে সক্ষম হয় । একটা উদাহরনের মাধ্যমে বিষয়টাকে পরিষ্কার করা যেতে পারে : একটা যৌনাবেদনময়ী জীবন্ত নারী মূর্তি দর্শনের পর থেকে তাতে উপগত হওয়া পর্যন্ত দীর্ঘ পথ একটা শিল্পি-মন যেভাবে অতিক্রম করবে, একটা নিখাদ শ্রমজীবি মন সেভাবে অতিক্রম করবে না । এই পথটুকুর গাঠনিক বিন্যাশ ভিন্ন চিন্তা-প্যাটার্ন এর মানুষের জন্য ভিন্ন রকম হবে বলে আমার ধারনা । পাত্রভেদে এই পথ পরিক্রমা যেমন দীর্ঘ হতে পারে, তেমনি সংক্ষিপ্ত হওয়ার সম্ভাবনা ও রয়েছে । অতি স্থুলমাত্রার চিন্তা-প্যাটার্ন যুক্ত মানুষের ক্ষেত্রে এই পথ পরিক্রমা স হজাত প্রবৃত্তি দ্বারা নিয়ন্ত্রিত এবং সংক্ষিপ্ত হতে পারে ।
আমার কাছে নর-নারী সম্পর্কটাকে কিছুটা হলেও রহস্যময় মনে হয় । এরকম ভাবাটাই মনে হয় জেনেটিক নির্দেশ । যে জিনিস যত বেশী রহস্যে ঘেরা, তার প্রতি তত বেশী আকর্ষন । আর এই আকর্ষন সৃষ্টি করাই প্রকৃতির মূল অভিলাশ । বয়ঃপ্রাপ্তির কিছুসময় আগে বা পরে বালক, বালিকাদের শারীরিক ও মানষিক অবস্থা বিশ্লষন করলে বোঝা যাবে, বিপরীত লিঙ্গের প্রতি আকর্ষন ও রহস্যময়তা কতখানি তীব্র থাকে । বয়োবৃদ্ধির সংগে সংগে এই আকর্ষন কমতে থাকে এবং এক পর্যায়ে তা বিরক্তিকর বা অত্যাচেরের মত লাগাও বিচিত্র নয় । তবে অভিজ্ঞতা থেকে একটা জিনিস অনুভব করতে পারি, বয়োঃপ্রাপ্তির বা বয়োঃসন্ধিক্ষনের অভিজ্ঞতা উভয় লিঙ্গের জন্যই ভয়ংকর, বিষ্ময়কর এবং অভুতপূর্ব । আমার মনে হয়, এই সময়টা সুন্দর-সুশৃঙ্খল সামাজিক আবহে কাটাতে পারলে বাকী জীবনের দৈহিক, মানষিক ও আত্তিক উন্নতি ও শান্তি কিছুটা নিশ্চিত হতে পারে ।
বঙ্গসমাজে যে শ্রেনীভুক্ত মানুষগুলো সবচেয়ে বেশী বৈসাম্যের শীকার, তাদের মধ্যে: নারী, বৃদ্ধ, শিশু, প্রতিবন্ধি, সংখ্যালঘু ও গৃহপালিত প্রানী উল্লেখযোগ্য । অথচ, মানবিক দৃষ্টিকোন থেকে এরাই সবচেয়ে বেশী মানবিক ব্যাবহার পাবার যোগ্য । খুব ধীরে হলেও অবস্থার দিন দিন উন্নতি হচ্ছে বলে মনে হয় । এসব ক্ষেত্রে দেশের প্রচার মাধ্যমগুলো মোটের উপর ভাল কাজ করছে । তবে এই অবস্থার পরিবর্তন হবে, মানুষ আশাবাদী ।
নারী সবসময় পুরুষের জন্য শক্তি ও অনুপ্রেরনার উত্স ।  শরীরে, মনে সর্বত্র সে এই শক্তি অনুভব করে । নারী পুরুষের মাঝে খুজে পায় আস্থা ও নিরাপত্তার নিশ্চয়তা । এই নিরাপত্তা-আস্থা যেমন অর্থনৈতিক হতে পারে, তেমনি নিঃসঙ্গ হীনতাও হতে পারে । এই সম্পর্ক শুধু দেহে নয়, মনে ও আত্মায় পরিব্যাপ্ত । নারী-পুরুষ সম্পর্ক তাই তৃস্তর বিশিষ্ট । তাইতো দৈহিক সম্পর্কের উপযোগীতা ফুরিয়ে গেলেও মানষিক ও আত্মিক সম্পর্কের প্রয়োজনীয়তা বজায় থাকতে পারে । তবে তা থাকে বিশেষ কিছু শর্ত সাপেক্ষে । যেমন, পারস্পরিক শ্রদ্ধা ও সন্মানবোধ এবং আগ্রহের স্বাভাবিক প্রকাশ থাকতে হবে । খুব তাড়াতাড়ি দেহের প্রতি আগ্রহ একঘেয়েমিতে আক্রান্ত হতে পারে । তখন অন্য কোন আগ্রহের বিষয়ে খোজ করার দরকার হয়, যেমন: সৃজনশীলতা, আবেগীয় বুদ্ধিমত্তা, রসোবোধ, জ্ঞান অনুসন্ধিত্সা, প্রজ্ঞা ও যৌক্তিক বুদ্ধিমত্তা ইত্যাদি । দেহ একটা ইন্দ্রীয়গ্রাহ্য ধরাছোয়ার বস্তু । তার পারস্পরিক অভিজ্ঞতা বিনিময় ও উপযোগীতা একসময় শেষ হয়ে যেতে পারে । কিন্তু শিল্প-সাধনার, জ্ঞান-প্রজ্ঞার উপযোগীতা কোনদিন শেষ হবার নয়, হয় না । তাই এগুলোর আদান প্রদানে নারী-পরুষ সম্পর্ক আরও সুন্দর আরও উপভোগ্য হয়ে উঠে । এইভাবে তীব্র লৈঙ্গিক বোধের বাইরে, বৃহত্ কর্মপরিসরে নারী পুরুষের একত্রিত ও স হযোগীতামূলক অবস্থান আরো বেশী উত্পাদনমূখী ও শান্তিময় সমাজগঠনে স হায়ক ভূমিকা রাখতে পারে । একে অপরের শক্তি, প্রেরনা ও আস্থার উত্ স হয়ে পাশাপাশি স হাবস্তান সুন্দর-সাবলীল হয় । এটাই আসলে আত্মার সম্পর্ক : নারী-পুরুষ সম্পর্কের মূল রহস্য ।
ভোগী থেকে যেমন যোগী হওয়া যায়, লৈঙ্গিক থেকে তেমনি হতে পারে লিঙ্গোত্তীর্ন বন্ধন : তাইতো সেখানেই প্রতিধ্বনিত হয় কাঙ্খিত অমরতার ।
আমৃত্যু শক্তিমানতায়
তোমার হাতে হাতটি রেখে একটা কথাই বলতে পারি :
পরিচয়ের সীমারেখায় আমি নর, তুমি নারী ।
তোমার কাঁধে কাঁধটি রেখে এই কথাটাই বলতে পারি :
শক্তিশ্রোতের আবর্তনে আমি নর, তুমি নারী ।
অপরূপের দৃশ্যপটে শক্তি হয়ে দিচ্ছ সাড়া,
শব্দ আলোয় মূর্ত হয়ে ভিত্তি ধরে দিচ্ছ নাড়া ।
ধরাছোয়ার যান্ত্রিকতায় তোমায় পাওয়ার চেষ্টা করা :
শক্তিটুকু নিঃশেষ করে জমার খাতায় শূন্য ধরা ।
শক্তি সেত নিঃশেষ হবেই, কি লাভ বলো সঞ্চয়েতে,
তার চেয়ে ভাই হইও মাতাল, সৃজন-সুখের উল্লাশেতে ।
হয়তো তোমায় ভালবাসি, এই কথাটাই সত্য জানি,
আমার মাঝে তোমার খেলা, কোথায় তোমায় খুজবো আমি !
অন্তরেতে তোমার চেরাগ, সেই আলোতেই বাইরে দেখি,
ধরাছোয়ার মোহ-মায়ায় জীবন হলো শূন্য, মেকি ।
এস, কে,  নির্ভানা
ইমেইল : eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%68%61%69%6b%68%35%37%40%79%61%68%6f%6f%2e%63%61%22%3e%73%68%61%69%6b%68%35%37%40%79%61%68%6f%6f%2e%63%61%3c%2f%61%3e%27%29%3b'))

