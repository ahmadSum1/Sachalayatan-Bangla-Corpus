নববর্ষ নিয়ে ছাগুদের মায়াকান্না




বাংলা নববর্ষে আমরা অনেক সাজব। হলুদ বা লাল-সাদা শাড়ি পরে ঘুরব বন্ধুদের বা বন্ধুর সাথে। পান্তা দিয়ে ইলিশ মাছ ভাজা মন চাইলে খাব। ফুচকা খাব, মুরলি খাব, যা মন চায় তা খাব। চুড়ি কিনব, বাঁশি কিনব, পুতুল কিনব। চিৎকার করব, লাফালাফি করব।
ছাগুদের তাতে কি?
ফেসবুকে কিছু বন্ধু নামের কলঙ্ক আর তাদের বন্ধুদের উৎপাতে মাথাটা ভোঁ ভোঁ করছে। এদের এখন মাথাব্যাথা ইলিশ নিয়ে। ইলিশ মাছ না খেয়ে সেই টাকা যেন গরীব দুঃখীদের বিলায় দেই, সেই পরামর্শে চোখ ঝালাপালা।
একজন বলছে, একদিনের বাঙ্গালী সেজে কি লাভ, এই টাকা গরীব দুঃখী বা এতিমখানায় দিতে।
আমার একটা ছোট্ট জিজ্ঞাসা। কোরবানীর ইদের সময় এদেরকেই দেখেছি নিজেদের ইয়া বড় বড়, লাখ টাকা দামের গরুর ছবি ফেসবুকে শেয়ার দিতে। সেই গরু, গরুর হাগু, গরুর শিং আর গরুর মাংসের ছবি দেখতে দেখতে চোখ ছানাবড়া। এদের কেউ কি লাখ টাকা দিয়ে গরু না কিনে এতিমখানায় কিংবা গরীব দুঃখীদের সেই টাকা দিয়েছে? একদিনের মুসলমান সেজে কি লাভ, জিজ্ঞাসা করেছে তখন?
করেনি।
বাংলা নববর্ষে যাদের গা জ্বালা করে, তাদের বলি, আমার আব্বু, চাচা, মামারা আইয়ুবের হাত থেকে দেশটা স্বাধীন করেছেন বাংলা নববর্ষে তাদের মেয়েরা শাড়ি পরে সেজেগুজে মেলায় যাবে বলে, সেখানে ঘুরে বেড়াবে বলে, ফুচকা আর পিঠা খাবে বলে, চুড়ি আর মোম কিনবে বলে। যাদের এই ব্যাপারটা পছন্দ না, তারা যেন পাকিস্তান চলে যায়। ঐখানে গিয়ে বস্তার মধ্যে ঢুকে বসে থাকে।
---ফারিয়া

