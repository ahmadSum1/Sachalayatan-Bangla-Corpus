কান্তার চিঠি



আসমা বীথি
আমার বন্ধুদের মধ্যে অনেকে দেশ ছেড়ে চলে গেছে,কেউ যাওয়ার অপেক্ষায় দিন গুণছে। তাদের মধ্যে কেউ অত্যধিক ভাল জীবনযাপনের আশায় স্হায়ী নাগরিক হয়ে যাওয়ার জন্য প্রাণপণ লড়াই করছে,কেউ ডিগ্রি এবং অর্থ উপার্জন করে দেশে কিছু করবে,দেশেই ফিরে আসবে এরকমটা ভাবছে।দ্বিতীয় ভাবনাই কাম্য।
আজ আমার এক বন্ধুর চিঠি পেলাম।মনে হলো  ছোট্ট এ-চিঠিটি নিছক ব্যক্তিগত হতে পারে না,
তাই হুবহু তুলে দিলাম চিঠিটি-
বী,
মন ভাল নেই।জীবনের মোটা দাগের স্বস্তি নিয়ে যে ভাল থাকা তেমন আছি।আজ কতদিন পর তোর কথা মনে এল।তোর কান্ত হয়ে।কেমন বোকা বোকা ভাল- লাগা ,মন্দ-লাগায় ভাসছি,ডুবছি...
এই আমাকে এসব মানায় না।
অমন হলে লিলুর বাবুদের কষ্ট হয়;আমার মুক্তি নেই,চাইও না।কচি-কাঁচাগুলোর ভাল থাকা আমার উপর ভাবতে পারিস!
একটা পুরোদিন পুরোটা দিন তোর আর ঝিলির সাথে কাটাবো।এখানে সব বাবা-মা এমন ব্রেক নেয়।অতএব...
আমরা যারা বৈদেশে থাকি তারা কেমন খচ্চরের মতো,না বাংলাদেশী না বিদেশী।ইটস্ মিন প্রবাসী,দ্যটস্ মিন ওয়ান কাইন্ড অব খচ্চর!
ভাল থাকিস বাংলাদেশের জল-মাটি-বাতাস আর রোদে মাখামাখি হয়ে।
কান্তা
লন্ডন

