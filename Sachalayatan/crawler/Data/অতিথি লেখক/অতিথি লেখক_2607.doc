নূন্যতম মজুরির অর্থনীতি



বেশ কয়েকদিন ধরেই আমরা পত্র-পত্রিকায়/টিভিতে দেখতে পাচ্ছি গার্মেন্টস শ্রমিকদের নূন্যতম মজুরি নিয়ে কি তুলকালাম কান্ডই না ঘটে গেল, যার রেশ এখনও পর্যন্ত কাটেনি। নূন্যতম মজুরি যে মাত্র ৩০০০ টাকা করা হয়েছে তা নিয়ে দেশের সাধারণ মানুষও খানিকটা অসন্তুষ্ট। ধারণাটা এমন যে, শালা গার্মেন্টস মালিক এত টাকা লাভ করছিস তা থেকে শ্রমিকদের দুটো টাকা বেশি দিলে ক্ষতিটা কোথায় ? আমার নিজের ধারণাটাও এমন ছিল । কিন্তু ব্যাপারটা কী এতই সহজ ? 
আজ যখন আশিক স্যার ম্যাক্রোইকোনমিক্সের ক্লাসের প্রায় পুরোটা জুড়েই এ নিয়ে আলোচনা করলেন তখন বুঝতে পারলাম ব্যাপারটা যতটা সহজ ঠেকছে ততটা সহজ নয়।
অর্থনীতির কারবার যেই বেসিক ডিমান্ড-সাপ্লাই ফ্রেমওয়ার্ক নিয়ে তা থেকেই পুরো ব্যাপারটা  সাধারণ ভাবে ব্যাখ্যা করা যায়। যে দামে(ই্কুইলিব্রিয়াম প্রাইস) আমরা কোনও পণ্য কিনে থাকি  তা তখনই সেট হয় যখন ব্যাবসায়ীদের মধ্যে প্রতিযোগিতার মাধ্যমে কোয়ান্টিটি ডিমান্ডেড = কোয়ান্টিটি সাপ্লাইড (Qd=Qs) হয়। সোজা কথায় কোন জিনিসের ই্কুইলিব্রিয়াম প্রাইস হল The market price at which the supply of an item equals the quantity demanded. 
গ্রাফ ১ এ আমরা ব্যাপারটা দেখতে পারি এভাবে

এখন এই একই ব্যাপারটা আমরা আমাদের শ্রমিক মজুরির ক্ষেত্রে বিবেচনা করব। ক্লাসিক্যাল ইকোনমিক্সের  মোটা লেন্সের চশমাঅলা আদমিরা বলেন যে, চাহিদা-যোগানের ভিত্তিতে প্রতিযোগিতার মাধ্যমে যেভাবে ইকুইলিব্রিয়াম প্রাইস সেট হয় ঠিক সে ভাবেই প্রতিযোগিতার মাধ্যমে ইকুইলিব্রিয়াম মজুরিও সেট হয়। এবং কোনও কিছুই তার ব্যত্যয় ঘটাতে পারে না।  ব্যাপার টা অনেকটা এরকম

গ্রাফ ২ থেকে বলতে পারি, X অক্ষের দিকে আমরা  প্রথমে শ্রম/শ্রমিক (labour) L ধরি আর Y অক্ষের দিকে মজুরি(wage) W ধরি। লেবার ডিমান্ড Ld এবং লেবার সাপ্লাই Ls রেখা যে বিন্দুতে ছেদ করে সে বিন্দুতেই ইকুইলিব্রিয়াম মজুরি (ধরা যাক, তা ১৫০০ টাকা) এবং ইকুইলিব্রিয়াম শ্রমিক সংখ্যা (ধরা যাক, তা ৫০০ জন) সেট হয় ।
কিন্তু যদি অন্য কোনও কারণে ইকুইলিব্রিয়াম মজুরি হতে বেশি মজুরি দিতে হয় তখন ? সরকারের ইম্পোজ করা নূন্যতম মজুরি আইন বা শ্রমিক আন্দোলন বা অন্য কোনও কারণে; সে ক্ষেত্রে কী হবে ? 
এই বিষয়েই আলোকপাত করেছেন কেইনিসিয়ান(Keynesian) অর্থনীতিবিদেরা। তারা ক্লাসি্ক্যালদের কোনও কিছুই তার ব্যত্যয় ঘটাতে পারে না কথাটিই ভুল প্রমাণ করে দেখিয়েছেন যে, নূন্যতম মজুরি আইন বা শ্রমিক আন্দোলন ইকুইলিব্রিয়াম মজুরি হতে বেশি মজুরি দিতে উৎপাদককে বাধ্য করতে পারে(আরও বিভিন্ন কারণে উৎপাদককে বেশি মজুরি দিতে হতে পারে; লেখাটাকে সরল রাখতে সেগুলোর অবতারণা করা হল না)।
কিন্তু এই বেশি মজুরি কী অর্থনীতির জন্য ভালো ? না খারাপ ? এই ব্যাপারটাই আমরা এখন দেখব। ধরা যাক ইকুইলিব্রিয়াম মজুরি ১৫০০ টাকা হলেও সরকার আইন করে নূন্যতম মজুরি ঠিক করলেন ৩০০০ টাকা। তখন যা ঘটবে তা নিচের গ্রাফে দেখান হল।

আমরা স্পষ্টতই দেখতে পাচ্ছি গ্রাফ ৩ এ যে শ্রমিক সংখ্যা আগের ৫০০ হতে কমে দাড়িয়েছে ৩০০ তে( Ls অপরিবর্তিত ধরে; যেহেতু কাজ করতে আগ্রহী শ্রমিকদের সংখ্যা একই আছে)। আয় ১৫০০ হতে বেড়ে ৩০০০ হলেও বেকারের সংখ্যা গেছে বেড়ে। ড্যাশ লাইনের মধ্যে আছেন তারা যারা চাকরী চেয়েও চাকরী পাচ্ছে না। এভাবে মজুরি সেট করার নেগেটিভ ইফেক্টও অনেক। প্রধান প্রধান ইফেক্টগুলো হল
১) যেই ব্যবসায়ী ভেবেছিলেন প্রতিযোগিতামূলক মজুরি (ইকুইলিব্রিয়াম মজুরি) ১৫০০ টাকা  দিয়ে তিনি ইন্ডাস্ট্রি প্রতিষ্ঠা তথা নতুন কর্মক্ষেত্র তৈরি করবেন তিনি যখন দেখছেন তাকে আগের চেয়ে দ্বিগুণ মজুরি দিতে হচ্ছে তখন তিনি ইন্ডাস্ট্রি প্রতিষ্ঠা করতে নিরুৎসাহিত হবেন এবং তার অর্থ অন্য কোথাও বিনিয়োগ করবেন। 
২)দেশের শ্রমিকদের একটি বড় অংশ যারা ১৫০০ টাকাতেই চাকরী করে দুটো ডাল-ভাত খেয়ে বেচে থাকতে রাজি ছিলেন তারা চাকরী হতে বঞ্চিত হচ্ছেন।  
৩)দেশের বেকার মানুষের সংখ্যা বেড়ে যাবে এবং সামগ্রিক ভাবে অর্থনীতির উপর চাপ বাড়বে।
এর ভালো দিকও আছে যেমন যেসব শ্রমিকরা কাজে আছে তারা ভালো বেতন এবং আগের চাইতে আরেকটু স্বচ্ছল জীবনযাপন করতে পারবেন। এখন প্রশ্ন হল আমরা কী  বেশি বেতন+কম শ্রমিক= বেকারত্ব বৃদ্ধি দেখতে চাই নাকী কম বেতন+বেশি শ্রমিক= বেকারত্ব হ্রাস= অর্থনৈতিক উন্নয়ন দেখতে চাই ? পলিসি মেকার হিসেবে এটি খুবই কঠিন সিদ্ধান্ত । কারণ, অর্থনৈতিক উন্নয়নের দোহাই দিয়ে যেমন আমরা আমাদের শ্রমিকদের মানবেতর জীবনযাপন করতে বাধ্য করতে পারি না আবার অন্যদিকে বেকার এবং গরীব মানুষের সংখ্যাও বাড়তে দিতে পারি না।
(ইঙ্কস্কেপে এই প্রথম গ্রাফ আঁকলাম;খুব একটা ভালো হয়নি। আশা করি ক্ষমাসুন্দর দৃষ্টিতে ব্যাপারটা দেখবেন  সবাই  )
অর্ক
Souvik.arko AT econdu.ac.bd  

