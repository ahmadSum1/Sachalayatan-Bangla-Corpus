তুমিহীন সারাবেলা



অফিসের কাজে মন বসছে না। সারাক্ষণ মনে পড়ছে তোমার কথা। ইচ্ছে করছে দশ মিনিট পর পর ফোন করি। কিন্তু বসের কারণে সম্ভব হচ্ছে না। 
   আচ্ছা, তুমি এখন কি করছ? বাসাতেই আছো, না বেরিয়ে গেছ? একটু আগে বাসা থেকে আনা স্যান্ডউইচটা খাচ্ছিলাম আর তোমার কথা ভাবছিলাম। টোনা ফিশের স্যান্ডউইচ তোমার কত পছন্দ! আর এদিকে কিনা আমি একা একা খাচ্ছি। আমার উপর রাগ করো না প্লীজজজজ...আজকে বাসায় ফিরেই তোমার জন্য স্যান্ডউইচ বানিয়ে দিব।
    ভাবছো তোমার উপর আমি রাগ করেছি? কখনো না! তোমার উপর আমি রাগ করতে পারি? এমনকি গতকাল রাতে তুমি যখন আমায় খামছি দিলে, তখন ও আমি তোমার উপর রাগ করিনি।
    তোমাকে ছাড়া থাকতে আমার মোটেও ভালো লাগে না। সারাক্ষণ ইচ্ছা করে তোমার পাশে বসে থাকতে। তাইতো আমার অফিসের কম্পিউটারের ডেস্কটপে তোমার ছবি। মন চাইলেই তোমাকে দেখি আমি।
  তোমাকে অনেকককক ভালোবাসি।
  প্রিয় বিড়াল আমার!

