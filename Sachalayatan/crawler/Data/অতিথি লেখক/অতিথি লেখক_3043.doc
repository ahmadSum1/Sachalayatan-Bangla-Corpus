মেহেরবানি



সকালে উঠে দাঁত ব্রাশের পর প্রতিদিনকার মতো কম্পু চালু করে পাঁচটা ট্যাবে খবরের কাগজখুলে পড়া শুরু করলাম। হেডলাইন পছন্দ হইলে বিস্তারিত, না হইলে হেডলাইনেই খতম। ত্রিতীয় ট্যাবের সাইটে প্রথম পাতার হেডলাইনগুলো দেখতে দেখতে চোখে পড়লো পরপর তিনটা লনচডুবি সংক্রান্ত হেডলাইন। তিন নাম্বারটার হেডলাইন্টা একটু খাপছাড়া মনে হওয়ায় মারলাম ক্লিক। 
বিস্তারিত পড়ে আমি যারপর নাই আনন্দিত (!)। ঘটনা অসামান্য। সরকার আমাদের প্রতি মুল্যহীন লনচডুবিজনিত মূর্দার জন্য তাদের পরিবারকে এইবার তিরিশ হাজার টাকা দিয়া খুশি কর্তেসেন(আগের বার মাত্র বিশ হাজার টাকায় সমাধা করা হইসে)। যদি একই পরিবারের দুইজন মারা যান সেক্ষেত্রে তারা পাবেন পয়তাল্লিশ হাজার টাকা (পুর্ববর্তি সময় যা তিরিশ হাজারে সীমাবদ্ধ ছিলো)। পাশাপাশি যে সকল অসীম সৌভাগ্যবান ও ভাগ্যবতী তাদের স্বজনদের লাশ খুঁজে পেয়েছেন তাঁদের জন্য বিশেষ পুরষ্কার হিসেবে আছে সরকারের তরফ থেকে লাশ দাফনের জন্য নগদ তিন হাজার টাকা। আসেন সবাই এই বদান্যতাকে মুবারকবাদ জানাই। মাশাল্লাহ, সুবহানাল্লাহ। 
লনচডুবিতে মৃতদের পরিবারের টাকা পাওয়ার বিষয়টা আমার ক্ষুদ্র জ্ঞানের পরিধির মধ্যে ছিলো না। সেই কারনেই এতোটা চমকানো অবস্থা আমার। গত জোট সরকারের আমলে ছাগল দেয়ার বিষয়টা অবশ্য ভুলি নাই। 
সরকারের আমলা এবং নীতিনির্ধারকদের কাছে আমার বেয়াদবের মতো একটা প্রশ্ন করতে মন চায়, প্রতিবার লনচডুবিতে পুরষ্কার ঘোষনার পরিবর্তে প্রতি ঈদে লনচঘাটে সরকারের তরফথেকে একটু কড়া নজরদারি আমরা আশা করতে পারি কি?
পুনশ্চঃ
শেষ খবর অনুযায়ি, উদ্ধার কাজের সমাপ্তি ঘোষনা করে ফিরে গেছে উদ্ধারকারী জাহাজ হামজা ও রুস্তম। বেয়াদব জনগনের কাছ থেকে পাওয়া তথ্যমতে এখনো উদ্ধার হয়নি শতাধিক যাত্রির লাশ।
ডুবে থাকা যাত্রিদের কাছে আমার বার্তা- ডুবে থাকুন ভাই। মরেইতো গেছেন এখন আর কষ্ট কী? আপনাদের পরিবার হয়তো আপনাদের কল্যানে কিছু অর্থসাহায্য পেয়ে যাবে কিংবা অতি সংবেদনশীল কোন নেতা বক্তৃতাকালিন সময়ে স্থাপিত আত্মিয়তার কল্যানে সে টাকা পকেটে পুরবেন। আপনাদের কোন কিছুতেই আর কিছু যায় আসে না। কিন্তু সাবধান, নদীর পানি গন্ধ কইরেন না।
পুনঃপুনশ্চঃ
ভাইরে আমার কিচ্ছু ভালো লাগতাসেনা। সুইসাইড খাওনের মনচাইতাসে। 
---- মনজুর এলাহী ----

