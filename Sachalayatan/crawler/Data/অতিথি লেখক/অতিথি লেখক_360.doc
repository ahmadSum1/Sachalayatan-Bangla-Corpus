বিজয়, ইউনিজয় ও জব্বার - আমার কিছু ভাবনা 



বিজয় কি বোর্ড নিয়ে সম্প্রতি ইন্টারনেট এ ঝড় উঠেছে। বিজয় কিবোর্ড এর মালিক মোস্তাফ জব্বার এর পক্ষ থেকে খুব সম্ভবত Google এর কাছে অভিযোগ করা হয়েছে Copyright Infringement এর। সেই অভিযোগের ভিত্তিতে গুগল জনপ্রিয় Ridmik কিবোর্ড কে গুগল প্লেষ্টোর থেকে সরিয়ে ফেলেছে। এই লেখাটি অনেক দিন ধরে লিখবার ইচ্ছে ছিল, আজ লিখেই ফেললাম।  
প্রশ্ন হচ্ছে, কি-বোর্ড লেআউট কি পেটেন্ট করা যায় কিনা? যুক্তরাষ্ট্রে  ১৮৭৮ সালে আমাদের বর্তমান কালের অত্যন্ত জনপ্রিয় QWERTY কিবোর্ড লে আউট পেটেন্ট করা হয়েছে। (http://www.google.com/patents/US207559). এই কি বোর্ড লেআউট এর কাজ ছিল তদানীন্তন কালে টাইপ রাইটারে যাতে জ্যাম তৈরি না হয়, সেটার ব্যবস্থা করা।  তাই কি বোর্ড লেআউট পেটেন্ট করা যায়। যারা স্মার্টফোন ব্যবহার করেন, যেনে রাখুন, Swipe করে যে স্ক্রিন আনলক করার বহুল প্রচলিত পন্থা, সেটা Apple এর পেটেন্ট করা টেকনোলজি। সেটা বিনা অনুমতিতে ব্যবহারের অপরাধে স্যামসাং কে বিরাট অঙ্কের জরিমানা চেয়ে অ্যাপল মামলা করেছে যাতে প্রাথমিক বিচারে স্যামসাং কে দোষীসাব্যস্ত করে মোটা অঙ্কের জরিমানা করেছে মার্কিন আদালত। আমাদের বহুল ব্যবহৃত কপি পেস্ট , টেক্সট সিলেকশন - ইত্যাদি অনেক প্রযুক্তিই পেটেন্ট করা। ছোটখাটো ডেভেলপারদের হয়তো আইবিএম বা অ্যাপল এর মত কোম্পানি কিছু বলে না, কিন্তু বড় কোম্পানির হালুয়া রুটিতে টান পরলে (অর্থাৎ প্রতিদ্বন্দ্বী সফটওয়ার তাদের হুমকির কারণ হয়ে গেলে) ঠিক ই মামলা করে টাকা আদায় করে। 
সফটওয়ার পেটেন্ট বা লেআউট পেটেন্ট সঠিক কি বেঠিক সেটা বিতর্কের বিষয়। এর পক্ষে যারা আছেন, তারা বলতে চান যে পেটেন্ট করা যায় দেখে যে বাড়তি রয়ালটি পাওয়া যায়, সেটা ব্যবহার করে গবেষণা করে নতুন উদ্ভাবন করা হয়। বিরোধী পক্ষ মনে করেন এই পেটেন্ট করার মাধ্যমে উদ্ভাবন কে বাধা দেওয়া হয়। নীতিগত ভাবে কোন পক্ষ সঠিক সেটা বিতর্ক সাপেক্ষ। তবে কোম্পানিগুলি কে দেখেছি, যার পেটেন্ট পোর্টফলিও ভালো, সে পক্ষে কথা বলে, এবং যার পেটেন্ট পোর্টফলিও খারাপ সে সফটওয়্যার পেটেন্ট এর কুফল নিয়ে কথা বলে। 
আমরা জাতিগত ভাবে মেধাস্বত্ত্ব এর সাথে খুব একটা পরিচিত নই। আমরা দেশ হিসেবে গরিব ও বৈদেশিক মুদ্রা খরচ করতে পছন্দ করি না। বাইরের রেফারেন্স টেক্সট বই বা সফটওয়্যার অনেক ব্যয় বহুল। তাই দেদারসে আমাদের দেশে নীলক্ষেতের মত জায়গায় ইচ্ছামতন কপিরাইট লঙ্ঘন করে বই ফটোকপি করে বিক্রি হচ্ছে। আন্তর্জাতিক আইন ও World Trade Organization এর সদস্য হিসেবে বাংলাদেশ আন্তর্জাতিক কপিরাইট আইনের প্রতি শ্রদ্ধাশীল থাকবার কথা। তাই যদি কখনও আন্তর্জাতিক চাপে পড়ে বাংলাদেশ নীলক্ষেতের নকল সব বই এর কপি জব্দ করে ধ্বংস করতে বাধ্য হয়, তাহলে আইনগত ভাবে কিছু করার থাকবে না। এখানে অনেকএ বলতে পারেন যে আমাদের মত গরিব দেশে রেফারেন্স বই কিনে পরার সামর্থ্য কথা থেকে আসবে মানুষের। বিষয়টি হোল, বই কিনতে আপনার শিক্ষক তার কলেজ বা বিশ্ববিদ্যালয়ের লাইব্রেরি কে বলতে পারেন, এবং লাইব্রেরির কপি থেকে প্রয়োজনীয় পাতা বৈধ ভাবে ফটোকপি করে পড়ার বিধান রয়েছে।
জোর করে পেটেন্ট ব্যবহার ও পাইরেসি এর একটা উদাহরণ দেই। মনে করেন আপনার নিজের একটি জমি আছে। আপনি কিনেছেন সেটা। জমি তে ফসল চাষ করে যে ফসল পাবেন, সেটার মালিকানা আপনার। পাশের বাড়ির লোক যদি বলে যে সে গরিব, তাই সে আপনার ফসল চুরি করে খাবে, তাহলে সে বাংলাদেশের আইন অনুসারে (ও বেশির ভাগ সভ্য সমাজের দৃষ্টিতে) অন্যায় করবে। বাংলাদেশের মাটিতে জন্মানো সব ফসলের অধিকার আম জনতার হয়ে যায় না। সেটার জন্য আইন আছে। আপনার জম্বির ফসল আপনি জন কল্যাণে দান করে দিতেই পারেন, সেটা আপনার নিজস্ব ব্যপার। সফটওয়্যার এর ক্ষেত্রে ব্যাপারটা এমন। মোস্তাফা জব্বার তার বিজয় সফটওয়্যার ও কি বোর্ড এর স্বত্বাধিকারী। তিনি সেটা বিনা মূল্যে দিবেন, কি স্বত্ব ত্যাগ করে দিবেন সেটা একান্ত তাঁর নিজস্ব ব্যাপার। যদি তিনি তাঁর লে আউট সংরক্ষণ করে রাখতে চান, সেটাতে আমাদের বলার অধিকার থাকে না। ঠিক যেমন কোন কৃষককে আমরা সমালোচনা করতে পারি না, কৃষক যদি তাঁর জমির ফসল বিনা মূল্যে দিতে অস্বীকার করে। 
মোস্তাফা জব্বার নিজে তাঁর কিবোর্ড ব্যবহার জনপ্রিয় করতে অনেক কাজ করেছেন। মার্কেটিং করেছেন, সরকারে লবিং করেছেন। যেকোনো কোম্পানি এর মালিকের কাজ ই তাই। তিনি জনপ্রিয় করেছেন দেখেই আজ বিজয়ের খুব কাছাকাছি ইউনিজয় কি বোর্ড লেআউট এর চাহিদা এত। এতে তাকে ঘৃণা করার কিছু নাই। বাংলা কি বোর্ড এর অনেক লে আউট আগে ছিল, যেগুলি আজ বিলুপ্তপ্রায়। 
ফেসবুক কমেন্ট এ একটা বিষয় দেখা যায়, যে বিজয় কিবোর্ড এর প্রথমদিককার সংস্করণে পাপ্পানা ভাই এর একটা স্ক্রিনশট দেখা যায়। বলা হয়, যে মোস্তাফা জব্বার নিজে বিজয়ের উদ্ভাবক নন। বস্তুত কোন কোম্পানিতে টাকার বিনিময়ে কোন কাজ (Work for hire) করলে মেধাস্বত্ত্ব বেশির ভাগ ক্ষেত্রেই Work-for-Hire দের কোন স্বীকৃতি থাকে না। যে কারণে উইন্ডোজ এ হাজার হাজার প্রোগ্রামার কাজ করলেও উইন্ডোজ তাদের ব্যক্তিগত সম্পদ হয়ে যায় না। সফটওয়ার কোম্পানিতে চাকুরী করা অন্য সিনিয়াররা বলতে পারবেন। যেকোনো সফটওয়ার তৈরি ও বাজারজাত করা, ও তা maintain করা খরচ সাপেক্ষ ব্যাপার। ১৯৯৮ সালের বিজয় এখনকার উইন্ডোজ ৮ কম্পিউটারে চলবে না। তা update করতে হবে। সেটা করতে লোকবল লাগবে। শ্রম ও মেধা লাগবে। কেউ যদি নিজ শ্রম ও মেধা বিনা মূল্যে দিয়ে সেটা করে দিতে চায়, অত্যন্ত প্রশংসনীয় কাজ। তাই বলে সবাইকে সফটওয়ারের মুনাফা ছেড়ে দিতে হবে সেটার কোন কারণ নাই। 
আরেকটা বিষয়ে খুব হাস্যকর ভাবে অনেকে মোস্তাফা জব্বারকে অপমান করেন, সেটা হোল ভাষা নিয়ে তাকে ব্যবসা করার জন্য খাটো করে দেখা। ব্যবসা জিনিসটার প্রতি আমাদের একটা বিচিত্র বিতৃষ্ণা রয়েছে। ভাষা নিয়ে ব্যবসা করা কি অপরাধ? তাহলে বাংলা একাডেমীর জাতীয় বই মেলা কেন আয়োজন করা হয়? অনেক লেখক আজকাল তাদের লেখা ব্লগে দিয়ে দেন। তাই বলে মুহম্মদ জাফর ইকবাল, বা অন্য যারা লেখক, তাদের ও কি কোন দায় বদ্ধতা আছে, যে বই না ছাপিয়ে সব বই নীলক্ষেতে ফটোকপি করতে দেওয়া, বা অনলাইনে ছেড়ে দেওয়ার? যে বই এর লেখক তাঁর অবশ্যই অধিকার আছে তাঁর বই থেকে বিক্রিত অর্থএর লভ্যাংশ তাঁর পাবার। এ জন্যই কপিরাইট আইন। যদি লেখকের মেধাস্বত্ত্ব সংরক্ষণ না করা হতো, তাহলে হয়তো অনেকে পেশাগত ভাবে লেখালেখিই করতেন না। তেমনি ভাবে, বাংলা ভাষা নিয়ে লেখা কোনও ব্যক্তিগত সফটওয়ার নিয়ে যদি কেউ ব্যবসা করতে চায়, সেটায় তাঁর অধিকার আছে। সেটা থেকে বিক্রিত লভ্যাংশের সে হকদার। 
যারা বিজয় কি বোর্ড এর উপরে বিরক্ত, মনে রাখুন, যে বিজয় কোন জাতীয় সম্পদ নয়। বরং একজন ব্যক্তি সম্পদ। যদি এটাকে পছন্দ না করেন, ইউনিজয় এর ব্যবহার প্রতিহিত করেন। ফোনেটিক বা জাতীয় লেআউট ব্যবহার করেন। আপনার অফিসে টাইপিস্ট কে জাতীয় বা ফোনেটিক লে আউট ব্যবহার করতে বলেন। সফটওয়্যার কে পাইরেসি করলে তাঁর জনপ্রিয়তাই বৃদ্ধি করা হয়। যে কারণে উইন্ডোজ দীর্ঘদিন ধরে তাঁর শীর্ষ অবস্থান বজীয়ে রাখতে পেরেছে।
আমি নিজেও সমর্থন করি না যে কারো ব্যক্তিগত সম্পদ কিবোর্ড লে আউট বাংলাদেশের স্ট্যান্ডার্ড হবে। তাই বিজয় কিবোর্ড এক কালে বহু কষ্টে রপ্ত করলেও বিজয় দিয়ে লিখি না প্রায় ৪ বছর। অভ্র এর ফোরামে এক কালে অ্যাক্টিভ ছিলাম তাদের সহায়তা করার জন্য। এবং shift free ফোনেটিক টাইপিং এর জন্যও দাবি করেছিলাম। অভ্র চমৎকার একটি কাজ করেছে ইউনিজয়কে বাদ দিয়ে। 
স্যামসাং এর বিরুদ্ধে অ্যাপল Swipe to Unlock, Over-Scroll Bounce সহ বিভিন্ন যে পেটেন্ট infringement এর অভিযোগ আনা হয়েছে, সেটাতে অনেক সমালোচনা হয়েছে। কিন্তু পাশাপাশি, স্যামসাং কে উদ্ভাবন করতে উজ্জীবিত করেছে। বর্তমানে Android এ অ্যাপল এর পন্থার পরিবর্তে Over-Scroll এ নীল আভার একটা effect দেওয়া হয়েছে, যেটা আমার মতে অ্যাপল এর প্রযুক্তির থেকে ভালো কাজ করে। বিজয় কি বোর্ডকে মুস্তাফা জব্বার যদি পেটেন্ট এ বন্ধ করে রাখেন, তাহলে ফোনেটিক কি বোর্ড আরও জনপ্রিয় হবে। বিজয় লে আউট এর বদলে অন্য লে আউট বাংলাদেশের স্ট্যান্ডার্ড হলে সেটা আমাদের ই মঙ্গল হবে। এটাকে Open Patent করে রক্ষা করলে ভালো হবে। পাশাপাশি এটাকে ব্যবহার করে আরও নতুন প্রযুক্তি আসবে। 
পুনশ্চঃ 
 আমার লেখাটি শেষ করার আগে একটা আইনি বিষয় আপনাদের জানিয়ে দেই। 
বিজয় কি বোর্ড রিলিজ হয়েছে ১৯৮৭ সালে। ২০০৭ সালে এই কিবোর্ড লে আউট পেটেন্ট করা হয়েছে। বাংলাদেশের Patents and Design Act 1911 এর ধারা 26.1(m) অনুসারে, কোন পেটেন্ট revoke করা সম্ভব যদি আদালতে প্রমাণ করা যায় যে উদ্ভাবক তাঁর উদ্ভাবনকে পেটেন্ট ফাইল করার আগেই বাণিজ্যিকরন করেছেন। ধারাটি নিম্নরূপঃ 
26. (1) Revocation of a patent in whole or in part may be obtained on petition to or on a counter claim in a suit for infringement before the High Court Division on all or any of the following grounds, namely:-
(m) that prior to the date of the patent, the patentee or other persons (not being authorities administering any department of Government, or the agents or contractors of, or any other persons authorised in that behalf by the Government secretly worked the invention on a commercial scale (and not merely by way of reasonable trial or experiment) in Bangladesh, and thereby made direct or indirect profits in excess of such amount as the Court may in consideration of all the circumstances of the case deem reasonable;
এখানে উল্লেখ্য যে মোস্তাফা জব্বার নিজেই স্বীকার করেছেন যে তিনি ১৯৯৩ সাল থেকে বিজয় কিবোর্ড বানিজ্যিক ভাবে বিক্রয় করছেন। আমার স্পষ্ট মনে আছে আমার বাবার অফিসের জন্য প্রশিকা শব্দ নামে একটি সফটওয়্যার কেনা হয়েছিল ২০০১ সালের দিকে, যেটায় বিজয় লে আউট ছিল।যখন পেটেন্ট এর আগেই  বাণিজ্যিক ভাবে এর ব্যবহার ছিল, সে ক্ষেত্রে এই পেটেন্ট আদৌ একটা পিটিশন সহ্য করতে পারবে কিনা, সেটা দেখবার বিষয়। একই ভাবে এই ধরনের মামলা করা বা হাই কোর্টে পরিচালনা করার জন্য অর্থ দরকার।
অভ্র বা রিদ্মিক এর বিশাল ব্যবহারকারি গোষ্ঠী এর কেউ নিজের পকেটের পয়সা খরচ করে হাই কোর্টে এই চ্যালেঞ্জটি করবেন, সেটাই দেখতে চাই। আর যদি না করে, ফ্রি সফটওয়্যার মডেল যে আমাদের দেশের জন্য প্রযোজ্য নয়, সেটাই  প্রমাণ হবে। 
(disclaimer: আমার সাথে মোস্তাফা জব্বার বা আনন্দ কম্পিউটার বা বিজয় এর কোন  সংশ্লেষ নাই। কেবল নিজ মতামত প্রকাশ করছি এখানে) 
-সাজিদ চৌধুরী (sajidmc)

