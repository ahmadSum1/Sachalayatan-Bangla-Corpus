বাংলাদেশের বিশ্ববিদ্যালয়ের শিক্ষা



প্রাথমিক শিক্ষা যদি দেশের বুনিয়াদ গড়ে তোলে তাহলে বিশ্ববিদ্যালয়ের শিক্ষা সেই বুনিয়াদের উপর মাল্টি স্টোরিড বিল্ডিং গড়ে তুলবে। যে কোন দেশের ইউনিভার্সিটিগুলোই যে সে দেশের ভাগ্য বদলিয়ে দিতে পারে তাতো একটু লক্ষ্য করলেই বোঝা যাবে। সাম্প্রতিক পৃথিবী সেরা ৫০টি ইউনিভার্সিটির দিকে তাকালেই দেখা যাবে সেগুলো মাত্র দুই-তিনটা দেশের দখলে এবং সেই দুই-তিনটা দেশই সারা পৃথিবীর উপর ছড়ি ঘোরাচ্ছে। আমাদের পার্শ্ববর্তি দেশ ভারতে যে ডাইনামিক রুপ এখন দেখা যাচ্ছে তাতে আইআইটি বা আইআইএম এর মত আন্তর্জাতিক মানের ইনিস্টিটিউটগুলোর অবদানই সবচেয়ে বেশি। তাদের নিরবিচ্ছিন্ন গনতন্ত্র এ ব্যাপারে অবশ্যই প্রণোদনা যুগিয়েছে। যাইহোক, তাহলে এ কথা আমরা নির্দ্বিধায় বলতে পারি আমাদের দেশেও যদি আন্তর্জাতিক মানের ৩-৪টা বিশ্ববিদ্যালয় থাকত তাহলে আমাদের বর্তমান অবস্থা নিশ্চিতই এত নাজুক হত না। কিন্তু খুবই আফসোসের কথা পৃথিবী সেরা ৫০০টি বিশ্ববিদ্যালয়ের মধ্যে আমাদের দেশের একটি বিশ্ববিদ্যালয়ও নেই। সরকারকে ঠিক এখানেই হাত দিতে হবে। কি করলে আগামী অন্তত এক যুগের ভিতর বাংলাদেশের ৪-৫টি ইউনিভার্সিটিকে আন্তর্জাতিক মানে নিয়ে আসা যায় সেই লক্ষ্যে চিন্তা ভাবনা এবং কাজ শুরু করে দিতে হবে।
আমার মনে হয় ৪-৫টি ইউনিভার্সিটিকে কেন্দ্র করে বাংলাদেশের বাকি ইউনিভার্সিটগুলোকে ( সরকারি এবং বেসরকারি) একটি মনিটরিং বৃত্তে নিয়ে আসতে হবে যাতে সেই ৪-৫টি ইউনিভার্সিটি আন্তর্জাতিক উচ্চ মান অর্জনের পাশাপাশি বাকিগুলোও একটি সুনির্দিষ্ট মান বজায় রাখতে পারে। সেই ৪-৫টি ইউনিভার্সিটিগুলোতে ভর্তি প্রক্রিয়া  খুবই কঠিন করে ফেলতে হবে যাতে বাংলাদেশের সবচেয়ে মেধাবী ছেলে-মেয়েরা সেই বিশ্ববিদ্যালয়গুলোতে পড়ার সুয়াওগ পায়।
আর বাংলাদেশের সরকারি বিশ্ববিদ্যালয়গুলোর রাজনীতির দিকে এবং বেসরকারি বিশেবিদ্যালয়গুলোর ব্যবসার দিকে যয়খানি ঝোঁক ঠিক ততখানিই অমনযোগ গবেষণার দিকে। বাংলাদেশের বিশ্ববিদ্যালয়গুলোতে গবেষণার পরিবেশ ফিরিয়ে আনতে হবে এবং সেই গবেষণাগুলো হতে হবে দেশজ সমস্যার সমাধান নিয়ে, যে সন্স্যাগুলোর সাথে দেশের মানুষের কোন যোগই নেই সেইসব বিষয়ে গবেষণা করার চিন্তা-ভাবনা আপাতত বাদ দিতে হবে। গবেষণার জন্য যা অর্থ লাগবে তা দিবে সরকার এবং কর্পোরেট প্রতিষ্ঠান মিলে। কর্পোরেট প্রতিষ্ঠানগুলো চাইলেই বিভিন্ন ইউনিভার্সিটির বিভিন্ন ডিপার্টমেন্টের সাথে যৌথ উদ্যোগে নানা গবেষণা চালাতে পারে। অবশ্য এজন্য দরকার সরকারি উদ্যোগ এবং নীতিমালা।
শিক্ষার্থীরা যাতে নোট মুখস্ত করার প্রবণতা থেকে বেরিয়ে এসে সৃজনশীল উত্তরপত্র তৈরীতে মনযোগ দেয় সেজন্য ব্যাপক প্রচারণা এবং পরীক্ষা পদ্ধতির পরিবর্তন করতে হবে। আর একটা ব্যাপার, ইউনিভার্সিটির ছাত্রদের ভিতর বিভিন্ন বিষয়ভিত্তিক প্রতিযোগিতার আয়োজন করতে হবে। এই প্রতিযোগিতার মনভাব ছাত্রদের ভতর চারিয়ে গেলে তার ফল শুভ হতে বাধ্য। মোটকথা শুভচিন্তাগুলোকে একসাথে জড়ো করে তাদের বাস্তবায়নের উদ্যোগ নিলেই দেশের ইউনিভার্সিটিরগুলোর চেহারা পাল্টে যাবে।
(মহসীন রেজা)

