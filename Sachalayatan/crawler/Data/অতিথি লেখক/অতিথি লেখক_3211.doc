জামাতের হাত কতো লম্বা হতে পারে? হেগো থামানোর কোন উপায় কি নাই আর?




সাবধান!
রাগ পুষতে পুষতে হয়তো স্তব্ধ হয়ে যাব একদিন! সবার প্রতি অনুরোধ লেখাটার ভুলত্রুটিকে ক্ষমা সুন্দর দৃষ্টিতে দেখতে। এই ব্লগের একমাত্র উদ্দেশ্য কিছু তথ্য অন্তত কিছু মানুষের মধ্য ছড়িয়ে দেওয়া; তাও যদি কোন পরাক্রমাশালীর নজরে পড়ে!
এক.
আমরা অনেকে খুব খুশী হই বাংলাদেশে জামাত ইসলাম বা মোল্লা সংগঠনগুলোকে কোনঠাসা হতে দেখে। কিন্তু আদতেই কি তারা কোনঠাসা? আমি হলফ করে বলতে পারি বহির্বিশ্বে বাংলাদেশী কমিউনিটির মধ্যে জামাতের যে প্রভাব তা যে কোন দলের চেয়ে বেশী। এখানে মনে রাখতে হবে জামাত দেশের বাইরে জামাত নামে কাজ করে না। ইয়াং মুসলিম, মুসলিম ব্রাদারহুড, মুসলিম এইডসহ নানা সংগঠনের আড়ালে জামাত কাজ করে। একটু খেয়াল করে দেখবেন, এসব সংগঠনের কর্তাব্যক্তিদের ৯০% জামাতি ব্যাকগ্রাউন্ডের। 
এখন প্রশ্ন হলো, যে দল বাংলাদেশে সুবিধে করতে পারেনা তারা এদেশে কি করে এতো শক্তশালী? এই প্রশ্নের উত্তর পেতে হলে এখনো নানারকমের গবেষনার বাকী আছে। তবে বিশ্বে জাতি হিসেবে আমাদের আইডেনটিটি ক্রাইসিসটা এর পেছনে এক বড় সমস্যা হিসেবে কাজ করে চলেছে। আমরা এখনো জানিনা আমরা কি বাঙ্গালী, বাংলাদেশী না মুসলিম! কোন পরিচয়টা দিতে আমরা স্বাচ্ছন্দ বোধ করি তার উপরই নির্ভর করে আমাদের প্রতিক্রিয়া। আশ্চর্যজনক হলেও সত্য, বাংলাদেশের বাইরে বা NRBদের বেশীর ভাগ নিজেদের মুসলিম হিসেবে পরিচয় দিতে কমফোর্ট করে; এই প্রবণতাটা ইয়াংদের মধ্যে সবচেয়ে বেশী। আর আমার মনে হয়, এখানেই জামাতের রাজনীতির সুযোগ তৈরী হয়। জামাত এই বোধটাকে জ্বালিয়ে দিতে তেল মরিচ থেকে শুরু করে সবকিছুরই ব্যবস্থা করে। যাইহোক এই অবস্থার আরো গভীর পর্যবেক্ষণ প্রয়োজন আছে। কেন এবং কি কি কারনে এই অবস্থাটা তৈরী হয়েছে তা বোঝারও ব্যাপার আছে। তবে আজকে আমার লেখার উদ্দেশ্য এটা নয়; ভূমিকা হিসেবে যতটুকু দেয়া প্রয়োজন মনে করেছি তাই উল্লেখ করলাম।
দুই.
এই অবস্থার ভেতরে জামাত বেড়ে উঠেছে বেশ শক্তপোক্ত হয়ে। বিশেষ করে ৯/১১ এর পর জামাত সংগঠিত হয়েছে সবচেয়ে বেশী; তাদের কোষাগারে অর্থ জমেছে পর্বত সমান। আর এই অর্থের সবচেয়ে বড় চালানটা যায় বৃটেন থেকে। আজকের বৃটেন তথা লন্ডন জামাতিদের মক্কা! বৃটেনের প্রায় সবগুলো মসজিদ, মাদ্রাসা, NGO, প্রিন্ট মিডিয়া, ইলেক্ট্রনিক মিডিয়া জামাতিদের দখলে। মিডিয়াগুলোকে তারা তাদের ক্ষমতা সম্প্রসারনের হাতিয়ার হিসেবে ব্যবহার করে চলেছে। মিডিয়া বিশেষ করে ইলেক্টনিক মিডিয়া এখন আর বিনোদনের মাধ্যম নয়; চাদা তোলার অনন্য মাধ্যম। বিভিন্ন চ্যারিটির আড়ালে চলে তাদের ক্ষমতার সম্প্রসারণ। গত চার/পাঁচ বছরে এই চ্যারিটি নামক চাদাঁবাজী এক মহিরুহে পরিণত হয়েছে। তবে এ কথাও ঠিক যে, এই চ্যারিটি থেকে উপকৃত হয়েছে কিছু সাধারন জনগণ; বিশেষ করে সিডরসহ অন্যান্য দুর্যোগে কিছু অর্থ গেছে বাংলাদেশের গ্রামাঞ্চলে। তবে সবচেয়ে বেশী অর্থ পাচার হয়েছে গাজায়; নির্যাতিত ফিলিস্তিনিদের সাহায্যেও কাজে লেগেছে এই অর্থ। তবে মজাটা এখানেই, সাধারন মুসলিমদের কাছে চ্যারিটি সংগঠনগুলোর এসব কর্মকান্ড বেশ বাহ্‌বাযোগ্য; কিন্তু এর আড়ালে যে ব্যবসা চলে, যে সাম্রাজের বিস্তার চলে তা চোখের আড়ালেই থেকে যায়। লক্ষ লক্ষ পাউন্ড চ্যারিটির নামে পাচার হয়। এখন প্রশ্ন হলো বৃটিশ চ্যারিটি কমিশন কি আঙ্গুল চোষে? না, তা তারা করেনা। তবে লোকবলের অভাবে, সাংস্কৃতিক ব্যবধানের কারনে আমাদের অনেক ভন্ডামি ওদের চোখে ধরা পড়েনা। আমি নিজে উদ্যোগী হয়ে তাদের অনেক তথ্য দিয়েছি, তারা যারা এসব বদমায়েশী করছে তাদের পেছনে না লেগে, উঠলো হয়রান বানিয়ে ফেলে প্রশ্ন করতে করতে। এমনও শোনা যায় কমিশনের ভেতরও জামাতের লোক কাজ করে। একটা ছোট্ট উদাহরন দেয়, আপনারা অনেকেই হয়তো বিখ্যাত যুদ্ধাপরাধী (তিনি নিজে গর্ব করে বলেন বুদ্ধিজীবি হত্যার পেছনে তার প্লানিং-এর কথা, পাকিস্তান ঐক্যের প্রয়োজনে এসব করতে হয়েছে বলে সাফাই দেন) মঈনুদ্দিনের কথা জানেন। যে লোক কিছুদিন আগেও মুসলিম এইডের কর্ণধার ছিলেন। যাইহোক কোন এক কারণে গত দুইবছর আগে তার ওয়েষ্ট লন্ডনের আস্তানায় যেতে হয়, গিয়ে আমার চক্ষু মাথায় উঠার জোগাড়! লন্ডনের লেবার, কনজারভেটিভ থেকে শুরু করে প্রায় জনা ৩০ প্রভাশালী রাজনৈতিক নেতা ঐ প্রাইভেট মজলিশে উপস্থিত ছিলেন; যাদের ক্ষমতার কথা নাই বল্‌লাম! শুধু তাই নয় এই জ্ঞানপাপী মঈনুদ্দিন সারা বিশ্বে তার নেটওয়ার্ক ঠিক রাখতে একই সাথে ব্যবহার করে ৭০-এর উপর কম্পিউটার। তার একেকটা ক্লিকে পৃথিবীর নানা প্রান্তে চলে জামাতের তথা মোল্লাতন্ত্রের সম্প্রসারণ। এক্ষেত্রে মনে রাখবেন জামাত ইসলামী বাংলাদেশ ও পাকিস্তান একই সংগঠন আজো। সুতারাং চ্যারিটি কমিশনে তার বা তাদের প্রভাব থাকবেনা তা ভাবাটাও বোকামী।
তিন.
মিলিয়ন পাউন্ডের ব্যবসা এই চ্যারিটি কি করে কাজ করে? 
গত কয়েক বছর আগেও এই ব্যবসাটা এতো রমরমা ছিলোনা। চ্যারিটি সংগঠনগুলো বিভিন্ন কারণে মাঝে মাঝে চ্যারিটি এ্যাপিলের আয়োজন করতো। এই আয়োজন ট্রেন ষ্টেশন থেকে শুরু করে মসজিদ-মাদ্রাসা, বাড়ি বাড়ি সর্বত্র চলতো। কিন্তু আজকের মতো রমজান মাস আসলেই প্রায় সবগুলো মুসলিম চ্যানেল চ্যারিটি এ্যাপিলে নেমে পড়তোনা। এখন নেমে পড়ার মূল কারণ, ঠিকে থাকার সংগ্রামে এ ছাড়া তারা আর বিকল্প নাকি দেখেনা! সো, আজকের এই চ্যারিটি ব্যবসা ফুলেফেপে বেড়ে উঠেছে বিশেষ করে বাংলা ও পাকিস্তানি চ্যানেলগুলোর উপর ভর করে। এমনও দেখা গেছে প্রতি রমজানের কয়েকমাস আগে গজে উঠেছে নতুন নতুন মসজিদ-মাদ্রাসা। সবগুলো সংগঠনই বেশ ভালো ব্যবসা করছে তা নয়, তবে কিছু কিছু সংগঠন একরাতে ১০০ থেকে ১৫০ হাজার পাউন্ড তুলেছে এর নজিরও আছে। তবে এখন পর্যন্ত কোন চ্যানেলে পর্দায় দেখতে পেলাম না এই অর্থের ব্যয়ের বিস্তারিত বিবরণ। বরং মানুষের চোখে ধুলো দিতে নিয়ে এসেছে আপাত বিশ্বাসযোগ্য ভন্ডামী। এখন দেখা যায়, মসজিদের ইট বিক্রী হয় ব্যক্তির নামে। হায়রে ধর্ম বিশ্বাস!
চার.
বাংলাদেশী চ্যানেলগুলোর কি লাভ?
এদের লাভের হিসেব দেয়ার আগে দেওয়া দরকার ক’টি বাংলা চ্যানেল বৃটেন তথা ইউরোপে সক্রিয়। এই মুহুর্তে ৫টি চ্যানেল তাদের ঠিকে আছে বৃটেন। এদের মধ্যে আবার ৩টি একটি গ্রুপের আন্ডারে, অন্য দু’টি আলাদা আলাদাভাবে তাদের কর্ম পরিচালনা করছে। এসব চ্যানেলগুলোর মধ্যে সবচেয়ে পুরোনো চ্যানেলের নাম বাংলা টিভি (sky 786), একসময় পে-চ্যানেল হিসেবে ভালো ব্যবসা করতো; এখন চ্যারিটির টাকায় আবার খাড়া হয়ে গেছে। বাকী ৩ চ্যানেল চালায় চ্যানেল এস গ্রুপ,  চ্যানেল এস(sky 814), এটিএন (sky 827) ও ইকরা (sky 826)(আগে ছিলো চ্যানেল এস এনটিভি)। আর বাকী থাকে এনটিভি (sky 834), এটি সরাসরি এনটিভি বাংলাদেশের ব্যবস্থাপনায় চলে। রমজান আসলে এই সব ক’টি চ্যানেল ঝাপিয়ে পড়ে এই চ্যারিটি ব্যবসায়। প্রত্যেকটি চ্যানেল কমপক্ষে ২১৬,০০০ হাজার পাউন্ড থেকে ৩৩৬,০০০ হাজার পাউন্ড ব্যবসা করে প্রতি রমজানে। প্রত্যেকটি চ্যানেল প্রতিটি চ্যারিটি সংস্থা থেকে ন্যুততম ৮০০০ পাউন্ড থেকে ১২০০০ পাউন্ড চার্জ করে। কখনো কখনো কিছু চার্জ মওকুফও করে (যদি সংস্থাটি টাকা তুলতে না পারে)। আর সংগঠনগুলো প্রতি রাতে এভারেজে তুলে ২০,০০০ থেকে ১০০,০০০ পাউন্ড। সুতারাং বুঝতেই পারছেন কেন চ্যানেলগুলো এই চ্যারিটিগুলোকে তাদের এতো এতো এয়ার টাইম ছেড়ে দিচ্ছে।
পাচঁ.
কেন চ্যানেলগুলো এই পথে নামলো?
২০০৪ সালের আগে বৃটেনের বাংলা চ্যানেলগুলো পে-চ্যানেল ছিলো (আমেরিকায় এখনো পে-চ্যানেল)। ২০০৪ সালে বাংলা মিডিয়ার জগতে আবির্ভাব চ্যানেল এস নামের একটি চ্যানেল, যার মালিক মাহী ফেরদৌস জলিল। তিনি দু’টি মূল মন্ত্র নিয়ে এই চ্যানেল খুললেন sky 814-এ। এক. সিলেটি ইসম দুই. টাকা দিয়ে টিভি দেখবোনা। খুব স্বাভাবিকভাবেই যেহেতু আমাদের কমিউনিটির বেশীর ভাগ মানুষ সিলেটি তারা খুশি হলেন; এমন কি নন-সিলেটিরাও খুশি হলো টাকা দিয়ে টিভি দেখতে হবেনা বলে। রাতারাতি চ্যানেল এস জনপ্রিয় চ্যানেলে পরিণত হলো, জলিল সাহেব বস্তায় বস্তায় টাকা সাদা করলেন। কিন্তু একসময় তিনি আবিস্কার করলেন, টোটাল বাংলাদেশী মার্কেটের আয় প্রতি মাসে ৫০,০০০ থেকে ১০০,০০০ পাউন্ড। আর বৃটেনের মতো জায়গায় একটা চ্যানেল চালাতে প্রতি মাসে লাগে ৪০,০০০ থেকে ৬০,০০০ পাউন্ড। আর তার চ্যানেল ফ্রি চ্যানেল হওয়ার কারণে শুধুমাত্র নির্ভর করতে হচ্ছে লোকাল মার্কেটের বিজ্ঞাপনের উপর। যাইহোক ভদ্রলোকের (!) যেহেতু টাকার যোগানের অভাব নেই তাই কনটিনিউ করে যেতে পারলেন। অন্যদিকে তার শত্রু চ্যানেল বাংলাটিভি ক্রমে তাদের সাবস্ক্রিপশন তুলে নিতে বাধ্য হলো। আরেক ভদ্রলোকের (!) ফিরোজ খান মাসের পর মাস কর্মচারীদের বেতন না দিয়ে, কোম্পানি কয়েকবা লিকুডিশনে পাঠিয়ে বাংলা টিভির অস্বিত্ব ঠিকিয়ে রাখলেন। রাজার ভান্ডারো একসময় শেষ হয়, বছর না গড়াতে চ্যানেল এস পড়লো অর্থনৈতিক টানা পোড়নে। ঐ চ্যানেলে ভেতর ব্যাপক সংস্কার গঠলো, বলতে পারেন একধরনের ইসলামী বিল্পব ঘটে গেল। অভিজ্ঞ মেরুদন্ডহীন মিডিয়ার লোকরা বিতারিত হলো, তার জায়গায় স্থান করে নিলো মিডিওকার জামাতি হিজরেগুলো। 
কিভাবে সম্ভব হলো?
ঐ অর্থনৈতিক মন্দার সময় ইস্ট লন্ডন মসজিদ এগিয়ে আসলো নতুন এক দাওয়া নিয়ে, নাম তার চ্যারিটি এ্যাপিল। এই দাওয়াতে গোলাম রসুল রাতারাতি হেড অফ প্রোগ্রাম বনে গেল। প্রথমদিকে ৫০০০ পাউন্ড করে চার্জ করতো চ্যানেল এস। আর গোলাম রসুলকে ব্যাক-আপ দিলো ইস্ট-লন্ডন মসজিদ, মুসলিম এইড এবং ইসলাম চ্যানেল। কিছুদিন পর রসুল ইসলাম চ্যানেল থেকে নিয়ে আসলো বৃটেনের চ্যারিটি জগতের চমক একসময়কার ডিজে ও ভিজে মহাভন্ড ব্যারিষ্টার রিজওয়ানকে। রসুল, রিজওয়ান ও আব্দুল আওয়াল মামুনের তত্ত্বাবধানে চালু হলো চ্যানেলের এস-এর চ্যারিটি ডিপার্টমেন্ট। গোটা চ্যানেলকে অল্পকিছুদিনের ভেতর তারা তাদের দখলে নিয়ে আসলো। অন্যদিকে চরিত্রহীন বাংলাটিভি নিজের এ্যস বাচাঁতে আহবান জানালো ব্রিকলেন মসজিদকে। ইস্ট লন্ডন মসজিদ বনাম ব্রিকলেন মসজিদ, মওদুদি বনাম আহলে সুন্নাত ওয়াল জামাত, সুন্নি বনাম শিবিরের সেই পুরোনো যুদ্ধ শুরু হলো। টিভি চ্যানেল দু’টি ক্রমান্বয়ে আধাখেচড়া রিলিজিয়াস চ্যানেলে পরিণত হলো। কিন্তু চ্যানেল এস এখানেই থেমে থাকলোনা, নিজের সাম্রাজ্য বাড়াতে এবং নতুন চ্যানেলের আগমণ রোধ করতে খুললো আরো দু’টি চ্যানেল। এটিএন ও এনটিভি আলাদাভাবে আগে কয়েকবার এসেও ঠিকতে পারলোনা চ্যানেল এসের পলিসি-র কারণে। যাইহোক একসময় প্রত্যেকে জলিলের তথা জামাতিদের পলিসি-র কাছে পরাস্ত হলো নিজেকে ঠিকিয়ে রাখতে গিয়ে। এভাবেই চলছিলো বেশ কিছুদিন ধরে কিন্তু আবার নতুন করে মাথাব্যাথা দেখা দিলো এনটিভি নিজস্ব তত্ত্বাবধানে আসার ফলে। কি সমস্যা হলো? প্রথম সমস্যা হলো, সীমাবদ্ধ বাজারের ভাগে আরেকজন হাত ঢুকালো। দ্বিতীয়ত, আরেকটি স্বতন্ত্র ভয়েজ তৈরী হলো যার সরাসরি বাংলাদেশের মাটিতে যোগাযোগ রয়েছে। আর এই যোগাযোগ থাকার ফলে নানা গোষ্ঠি স্বার্থে আঘাত আসার সম্ভাবনা তৈরী হলো। বাংলাদেশের সংস্কৃতি এতো কিছুর পরও যেহেতু এখনো অনেকটা সেক্যুলার, তাই স্বাভাবিকভাবে বাপ্পি-ফালুর মালিকানাধীন চ্যানেল হওয়া স্বত্ত্বেও তার বহিঃপ্রকাশ ঘটতে বাধ্য হয়। তাই আবার নতুন করে প্রয়োজন পড়ে এই শক্তি রোধের। তবে জামাত একটা ব্যাপারে বাহবা পাওয়ার যোগ্য, তাদের পলিসি এক্কেবারে পাশ্চাত্যের মতো। কাউকে দরকার না পড়লে সরাসরি গায়ে হাত দেয়না। এক্ষেত্রেও তারা তাই করলো। তাদের অকুতোভয় খলিফা উমর ফারুক হরফে আব্দুল আওয়াল মামুনকে (যতদূর জানি এই লোক চট্টগ্রাম বিশ্ববিদ্যালয়ের শাহজাহান হলের সাধারন সম্পাদক ছিলো দীর্ঘদিন, এখনো সক্রিয়)পাঠালো রাজ্য দখলে; আবু বকর হরফে গোলাম রসুল (একসময়কার শিবিরের সদস্য, এখনো সক্রিয়) পেছনে দাড়িয়ে থাকলে সমস্ত রসদ নিয়ে। এই রমজানে পর এই চ্যানেলও তাদের দখলে চলে যাবে পুরোপুরি ভাবে।
এসব চ্যারিটিগুলোকে কি ভয় পাওয়ার কারন আছে?
ভয়ের যেমন কারন আছে তেমন আবার প্রয়োজনও আছে। এখনো এসব চ্যারিটি থেকেই কয়েকটা চ্যারিটি আন্তরিকভাবেই মানুষের কল্যাণে কাজ করে চলেছে, সমস্ত চ্যারিটি যদি আজকে বন্ধ হয়ে যায় তবে এর ক্ষতির পরিমাণও ভয়াবহ। তবে যদি একে কন্ট্রোলের মধ্য আনা না যায় তবে এর পরিণতি মারাত্ত্বক। ‘বাংলা হবে আফগান, আমরা সবাই তালেবান’ এই শ্লোগানের বাস্তব রুপ দেখতে হবে এদের এখনি শক্তহাতে দমন করা না হলে। 
কি করার আছে?
প্রথমত. যারা দান করছেন তাদের বিগত কর্মকান্ডের বিশেষ করে যে দান তারা করেছেন তা দিয়ে কি কি করেছেন তার বিশদ বিবরন চাই হবে নতুন করে দান করার আগে।
দুই. নিজেকে নিজেই প্রশ্ন করতে হবে এক এলাকায় কয়টি মসজিদ-মাদ্রাসা দরকার? মাদ্রাসা কেন স্কুল থেকে বেশী গুরুত্বপূর্ন তা খুজতে হবে। 
তিন. বৃটেনের চ্যারিটি কমিশন, অফ-কম’মে আরামে না খায়িয়ে মাঠে নামাতে হবে; প্রয়োজনে কমিউনিটি পুলিশের আদলে গোয়েন্দা লাগাতে হবে এদের কর্মকান্ড মনিটর করতে। খুজেঁ বের করতে হবে কতগুলো লোক ফুল্টাইম কাজের অনুমতি না থাকার পরও কাজ করছে। খুজেঁ বের করতে হবে কোন কোন কোম্পানী সপ্তাহে ৪০ ঘন্টার বেশী কম পারিশ্রমিক দিয়ে কাজ করাচ্ছে। ইনকামট্যাক্সওয়ালাদের একাউন্ট্যান্ট ফার্মগুলো’র উপর নজরদারি বাড়াতে হবে। চ্যারিটিগুলোর কর্মপরিধি দেশের বাইরে হলে সে দেশের গোয়েন্দা সংস্থাগুলোকে তথ্য সংগ্রহে কাজে লাগাতে হবে। 
চার. আমাদের কমিউনিটি নেতাদের আঞ্চলিকতা ও ধর্মীয় সংকীর্নতাকে পুজিঁ করে নির্বাচনে জেতার টেকনিক বাদ দিতে হবে। বিশেষ করে কাউন্সিগুলোকে অনেক বেশী প্রতিটি পরিবারের প্রতি মনোযোগী হতে হবে; বিশেষ করে তাদের স্বাভাবিক শিক্ষা জ়ীবন যাতে অব্যাহত থাকে তার দিকে নজর দিতে হবে।
পাচঁ. চ্যানেলগুলোকে চ্যারিটির উপর ভর করে আয়ের চিন্তা কমাতে হবে। উন্নতমানের লোকাল প্রডাকশন বাড়িয়ে দিনে দিনে বাজারটাকে বাড়ানোর চেষ্টা করতে হবে। এমন কি বাংলাভাষা নির্ভর প্রডাকশন ছাড়াও ইংরেজী ড্রামা, মিউসিক ভিডিও, কারেন্ট এ্যাফেয়ারের উপর প্রোগ্রাম তৈরীর মাধ্যমে এর যাত্রা শুরু হতে পারে। তবে কথা হলো বিড়ালের গলায় ঘন্টা পড়াবে কে বা কারা? এই প্রশ্নের উত্তর জানা নেই আমার, কারো জানা থাকলে মাঠে নামতে পারেন। তবে আমি বরাবরের মতোই হতাশাবাদী; আশাবাদ শুধু ঘুমাতে সাহায্য করে।

 
