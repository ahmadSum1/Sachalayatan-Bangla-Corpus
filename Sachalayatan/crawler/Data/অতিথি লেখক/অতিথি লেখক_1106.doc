এই প্রজন্ম চত্তরে



লিরিক ৯
এই লাল মাখানো ভোরে
এই প্রজন্ম চত্তরে
এই ঘুম তাড়ানি রাতে
এই ঊর্দ্ধে তোলা হাতে
তুলছি যারা...
তুলছি যারা, তুলছ যারা
উঠছি কেঁপে দারুন অহঙ্কারে
এই লাল মাখানো ভোরে
ওই শঙ্খ বাজে শোনো
ওই শঙ্খ ডাকে শোনো
এই রক্তে প্লাবন বুনো
ডাকছে তোমায়, ডাকছে আমায় 
জাগছে যে হুঙ্কারে
এই প্রজন্ম চত্তরে
ওই ইটের পাঁজর চিরে
এই লাল মাখানো ভোরে
কত রাতের পরে রাত
শুধু ডুবছি অন্ধকারে
ভীষণ লজ্জা ঘৃণার ভারে
কোথাও দিন ছিল না কোনো
শুধু আঁধার নিরেট ঘন
শুধু দেয়াল ছিল খালি
আর কপট চোরাবালি
আজ সব ভেঙেছে গানে
এই অদম্য স্লোগানে
কোথাও দিন ছিল না কোনো
আজ শঙ্খ বাজে শোনো
এই রক্তে প্লাবন বুনো
ডাকছে আমায় ডাকছে তোমায় 
জাগছে যে হুঙ্কারে
এই প্রজন্ম চত্তরে
ওই ইটের পাঁজর চিরে
দেখ লাল মাখনো ভোরে
স্বয়ম
১৪.০২ ২০১৩
০২ ফাল্গুন ১৪১৯ বঙ্গাব্দ
রাত ১১:৩০

