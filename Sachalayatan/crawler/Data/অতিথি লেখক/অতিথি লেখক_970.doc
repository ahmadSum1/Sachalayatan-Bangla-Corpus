দুস্থ সাংবাদিক ভাই ও বোনদের জন্য সাহায্যের আবেদন



আমি সাংবাদিক না ৷ সাংবাদিকতার স ও জানিনা ৷ হয়তবা সঠিক সাংবাদিকতা বা প্রতিবেদনের সম্পর্কে আমার মুর্খতা প্রকাশ পাবে এই লেখাটির মাধ্যমে৷ তবে এতটুকু বলতে পারি যে ৩ -৪ দিন ধ্বংসস্তূপের ভিতর থেকে কোনমতে বেচে ফিরে আসার পর 'আপনার কেমন অনুভূতি হচ্ছে' প্রশ্নটি যত সুপরিচিত সাংবাদিকই করুক না ক্যান, আমার জবাব হত "যেই গর্ত দিয়ে আমাকে বের করেছে, সেটা দিয়ে আপনি ধ্বংসস্তূপের ভিতরে খাবার জল বাতাস ছাড়া, পচন ধরা মৃত দেহের সাথে, বাচার অনিশ্চয়তা নিয়ে ৩-৪দিন বসে থাকুন ৷ তাহলে আমার সঠিক অনুভূতিটা বুঝতে পারবেন ৷"
আমি একটি পরিবর্তিত কর্মসূচির প্রস্তাব দিতে চাই ৷ রানা প্লাজার ধ্বংসস্তূপ থেকে উদ্ধার কাজের সমাপ্তির পর ধ্বংসস্তূপ অক্ষত রাখা হোক ৷ সেখানে যে সব সুরঙ্গ তৈরী করা হয়েছে উদ্ধার কাজের জন্য, সেগুলা দিয়েই আমাদের দেশের গুণসম্পন্ন সাংবাদিকদের পৌছে দিয়ে আসা হোক সেই সব জায়গায়ে যেখানে মানুষ আটকে ছিল ৷ যেই সাংবাদিক এখন যত বেশি আগ্রহ দেখাচ্ছে অনুভূতি সম্পর্কিত প্রশ্নের জবাব জানার বেপারে, তাকে রানা প্লাজার তত গভীরে রেখে আশা হবে ৷ তারপর সুরঙ্গ গুলো ভরাট করে দেয়া হবে৷ এভাবেই তাদের ৩-৪ দিন রেখে বের করে আনা হবে ৷ যারা জীবত বেরিয়ে আসতে পারবে তারা পরিষ্কার ধারণা পাবে 'অনুভূতির' সম্পর্কে ৷ আর একটা হাত পা কাটা গেলে আরো বেশি ভালো বুঝতে পারবে৷ আমি সাংবাদিকতার সম্পর্কে বেশি কিছু না জানলেও এতটুকুন বুঝি যে কোনো 'অনুভূতি' সম্পূর্ণভাবে বুঝতে হলে অভিজ্ঞতার উপর ওষুধ নাই ৷ ভাইয়েরা ও বোনেরা, সরকার, বিরোধী দল, গণজাগরণ মঞ্চ, জামাত-শিবির ও হেফাজত রাজাকারবৃন্দ - সবার কাছে আমার অনুরোধ - আসুন আমরা সব ব্যাবধান ভুলে গিয়ে, একত্র হয়ে আমাদের সাংবাদিক ভাই বোনদের প্রতি সহযোগিতার হাত বাড়িয়ে দেই ৷ যে যতটুকু পারি দান করি, কিছু সিমেন্ট এবং অন্যান্য যা যা লাগে যোগার করি, কিছু ভলান্টিয়ার নিয়ে এই প্রজেক্টটা সফল করি৷ যেই প্রশ্নের জবাব উনারা পই পই করে খুঁজে বেড়াচ্ছেন সেই প্রশ্নের সঠিক উত্তর খোজার সাহায্যে এগিয়ে যাই ৷ যেভাবে আমরা সাভারের দুর্ঘটনার সময় সবাই এগিয়ে গেছি ঠিক সেভাবেই আমাদের দুর্ভাগা সাংবাদিকদের সাহায্যে এগিয়ে আসুন৷ এটা আমাদের নৈতিক দায়িত্ব ৷
Afroza13

