এমন তো ছিল না



এমন তো ছিল না
- তামান্না কাজী
(১)
অসহায় ক্লান্ত শহুরে জীবনে
প্রতিনিয়ত প্রতিযোগিতা -
		এমন তো ছিল না শহরটা
		ছিল হৃদ্যতা, আন্তরিকতা।
অবসরে ফিরে যাই অতীতে
কখনো নৌকো, কখনো পাখির ডানায় ভর দিয়ে।
ঘুরে বেড়াই স্মৃতির শহরে -
		প্রতিটি অলি-গলি যেখানে
		গান, সুর আর কবিতায় মুখর।
(২)
আধুনিকতার কুয়াশায় ঢাকা পড়ে গেছে
দেশজ সংস্কৃতির স্বচ্ছ প্রভাত কিরণ।
মুঠোফোনের জালে জনজীবনের আত্মসমর্পন -
		আড্ডা দেবার সময় কই?
		হারিয়ে গেছে বন্ধুদের হৈ-চৈ।
বাক্সবন্দী একা ঘরে বসে
চ্যাট করে সময় কাটে -
		হলুদ খামে হয়না লেখা চিঠি
		দরকার কী? ইমেইল তো পাচ্ছি!
তামান্না কাজী

