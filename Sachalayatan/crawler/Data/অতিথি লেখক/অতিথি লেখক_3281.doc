জীবন খসরা



জীবন খসরা
চোখ সয়ে গেলে
অন্ধকারও হেরে যায়।
সয়ে যাওয়া আপাতত সমীকরণ।
পিপাসায় উচ্চাসার জল,
তাতে রৌদ্রে পোড়া
দুটো, একটা কিংবদন্তি।
তারপর টান টান প্রতিজ্ঞ
ছোট বড় রেখা গুলো
হেসে খেলে ঘুরে আসে
বিন্দুর চারপাশ।
এরপর ছন্দ
সচ্ছল, বিলাস দাপাদাপি।
এরপর
অহর্নিশি চাঁদ-সূর্য
বাড়ি-মাঠ, ইন্সুরেন্স, প্রিমিয়াম
পাক খেতে খেতে
উঠে আসে ভূঁই ফুঁড়ে
সূর্য পোড়া ছাই।
তাতে ছিটে-ফোঁটা খরচ হলে
সঞ্চিত মুগ্ধতার পাশে
আগুন জ্বলা আলো
খিল খিল করে হাসে।

