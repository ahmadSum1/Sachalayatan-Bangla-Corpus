এই ছুটিতে-মজা হচ্ছে চুটিয়ে



১.
ছুটিতে চুটিয়ে মুভি দেখবো-এটাই তো স্বাভাবিক। এবারো ব্যাতিক্রম হয় নি কোন। তবে এবারের ছুটির মূল আকর্ষণ ছিল অবশ্য পাঁচ-পাঁচটি তেলেগু মুভি। যারা রিসেন্ট তেলেগু মুভি দেখেন না, তারা ট্রাই করে দেখতে পারেন। তেলেগু মুভি মানেই হট নায়িকা আর ভূঁড়িয়াল নায়ক-এই ধারণা দূর হবে আশা করি। আমার দেখা মুভিগুলোর একটা লিস্টি দিচ্ছি-'Bommarillu', 'Magadheera', Vinnaithandi varuvaaya', 'Arya-2', 'Oy!!'। এর মধ্যে 'Bommarillu' তো আমার কাছে খুবই চমৎকার লাগসে। আমি আমার যেসব বন্ধুকে মুভিটা সাজেস্ট করসি (তাদেরকেই সাজেস্ট করসি যারা ইংলিশ মুভি ছাড়া কিসু দেখে না), তারাও বলসে, চমৎকার মুভি। আরেকটা মুভির কথা না বললেই নয়। 'সত্য'। কে যেন একবার বলেছিল, রামগোপাল ভার্মা যদি এ জীবনে আর কিছু নাও বানায়, তবু সে 'সত্য' আর 'কোম্পানি'র জন্যই টিকে থাকবে। 'কোম্পানি' আগেই দেখা ছিল। 'সত্য' দেখে কথাটার মাজেজা বুঝলাম। এবং আরো আগেই ফিল্মটা কেন দেখিনি-এই নিয়ে এক গাদা হাহুতাশ করলাম। ও, আপনাদের তো বলাই হয় নি, পছন্দের অভিনেতার তালিকায় আরো একজনের নাম যুক্ত হল-মনোজ বাজপায়ী। এদ্দিন পর্যন্ত এ লিস্টে ভারতীয়দের মধ্যে কেবল নাসিরউদ্দীন শাহ-ই ছিলেন। এখন মনোজজী এসে যোগ দিলেন। 
২.
হুমায়ুন আজাদের 'নারী' পড়ে লাভ হল এই যে, নারী সম্পর্কে 'স্যারের ভাষায় তথাকথিত মহাপুরুষ' দের সত্যিকার মনোভাব সম্পর্কর জানা গেল। নারীদের নিয়ে বঙ্কিম খুব নিম্ন ধারণা পোষণ করবেন-এটাই স্বাভাবিক। 'ছফাগিরি' পড়ে উনার সম্পর্কে যা ধারণা হল, উনি মুসলমানদেরই মানুষ মনে করতেন না, নারী তো কোন ছার। শরৎবাবু মুখে নারীদের অনেক গুনগান করতেন ঠিকই, কিন্তু ভেতরে ভেতরে ছিলেন প্রচন্ড নারীস্বাধীনতা বিরোধী। সেটা ধরা পড়ে, নারীদের নি্যে ছদ্মনামে লিখিত তাঁর একটি নিবন্ধে। খানিকটা শকড হয়েছি, রবীন্দ্রনাথের নারী ভাবনা নিয়ে হুমায়ুন আজাদের মূল্যায়ন পড়ে। কবিগুরুও তার লেখনীতে নারীকে শুধু গ্‌হিণী ও মানসপ্রতিমা/প্রেমিকা- এই দুই ভূমিকায় দেখাতে চেয়েছেন। নারী বাইরে কাজ করবে, শনৈ শনৈ উন্নতি করবে, এটা কবিগুরু কখনো মেনে নিতে পারেন নি। তার উজ্জ্বল প্রমাণ 'ঘরে বাইরে' উপন্যাসটি। এতে দেখানো হয়েছে, নারী যতদিন অন্দর মহলে বন্দী থাকে, ততদিনই সংসারের সুখশান্তি বজায় থাকে। নারী বাইরের প্‌থিবীতে আসা মাত্র সবকিছু গন্ডগোল হয়ে যায়। হুমায়ুন আজাদ স্যারের আমি আবার বিরাট ভক্ত। উনার যুক্তি খন্ডানোর মত জ্ঞানবুদ্ধি/মানসিকতা কোনটাই আমার নেই। তবে, বইটা পড়ে বেগম রোকেয়ার লেখাগুলো পড়ার একটা বিশেষ আগ্রহ তৈরি হল। দেখি, নেক্সট বইমেলাতেই উনার রচনাসমগ্র কিনে ফেলতে হবে।
৩.
নরম্যালী ঈদের কোন অনুষ্ঠান দেখা হয় না। আমি ঈদের অনুষ্ঠানের মান নিয়ে কোন অভিযোগ করছি না। এম্নিই দেখা হয় না। একটা কারণ হতে পারে বিজ্ঞাপনের অত্যাধিক্য। সে যাই হোক, কিভাবে কিভাবে যেন এবারের 'ইত্যাদি' টা দেখা হয়ে গেল। প্রাথমিক প্রতিক্রিয়া-বেশ ভালো লেগেছে এবারের ইত্যাদি। ১০ এ নির্দ্বিধায় সাড়ে ৮ দেয়া যায়। 'ইত্যাদি' র রিসেন্ট কয়েকটি পর্ব আমার দেখা হয় নি। গত বছর যে ক'টি 'ইত্যাদি' দেখেছিলাম, সেই তুলনায় এবারেরটাকে বেশ মানসম্মত বলে মনে হল। 'দেবদাস' এর রিমেকটা খুবই চমৎকার হয়েছে। বাসযাত্রার ভোগান্তি নিয়ে নির্মিত নাটিকাটিও জোস লেগেছে। আর টক শো কে পচিয়ে সাজু খাদেমের অভিনীত সেগমেন্টটি তো চরম। সব মিলিয়ে, এবারের 'ইত্যাদি' টা যারা দেখেন নি, তারা কিছুটা হলেও মিস করেছেন।
৪.
এবং চ্যাম্পিয়ন্স লীগ শুরু হয়ে গেলো। বরাবরের মত এবারও ম্যান ইউ-ই সাপোর্ট করবো। যদিও দলটার ওপর মোটেও ভরসা করতে পারছি না। এইসব গিগস, স্কোলস আর ভ্যান ডার সার দের নিয়া ফার্গুসন দাদু কদ্দিন চলবেন কে জানে। সবাই প্লেয়ার কেনে, কিন্তু দাদু কেনেন না। উনি উনার বর্তমান নাতি-নাতবৌদের নিয়েই খুশি। তার উপর বার্সা যেরকম ফর্মে আছে আর রিয়েল এবার যে টিম গড়েছে (কোচসুদ্ধ), ভয় পাবার কারণ আছে বৈকি। সেদিন ম্যান ইউ'র খেলা দেখতে বসলাম। দেখতে হল বার্সার খেলা। আফটার অল, নিজের দলের আজাইরা খেলা দেখার চেয়ে পরের দলের ভালো খেলা হজম করাও ভাল। এনিওয়ে, আশা করি, দাদু আর আমার মানুতো ভাইরা সময়মত ঘুরে দাঁড়াবে। বেস্ট অফ লাক, guys।
                                                   আশফাক আহমেদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%73%68%66%61%71%5f%70%6f%6c%69%74%40%79%61%68%6f%6f%2e%63%6f%6d%22%3e%61%73%68%66%61%71%5f%70%6f%6c%69%74%40%79%61%68%6f%6f%2e%63%6f%6d%3c%2f%61%3e%27%29%3b'))

