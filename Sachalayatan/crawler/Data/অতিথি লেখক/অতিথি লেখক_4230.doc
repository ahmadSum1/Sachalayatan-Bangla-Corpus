 সমীকরণ



                       (১)
আমি সিঁদুর এঁকে দেই তোমার কপালে
তুমি শুধু হাসো আর হাসো
আমি আনন্দিত হই।
একদিন এই সিঁদুর কালচে হয়
(ধর কিছু কাল অথবা কিছু সময় পর...)
তুমি শুধু কাঁদ আর কাঁদ
আমি দুঃখিত হই।
                      (২)
একটা আয়নাতে একা আমিই ছিলাম
হাত থেকে পড়ে শত শত আমি হলাম
                      (৩)
বাজির ঘোড়া তুমি দাও ছুট
দু হাত ভরতি টেক্কা আছে
পকেট ভরতি ফুল।
দেবী আমার ছোট আর একবার
দাও দেখি ছুট!!!
                     (৪)
প্রিয় মা,
যদি আবার গরভে আসি
নেবে?
অ-নে-ক,অ-নে-ক  ভালোবাসা
দেবে?
                    (৫)
প্রাচীন লোকটা নাকি
ওই দূরে থাকে
প্রতিদিন পাঁচবার
পাব ভাই তাকে?
                    (৬)
যদি ভাল থাকো
তবে ভাল থেকো
যদি কীট -পতঙ্গে
বিহঙ্গে-বিরহে
দূরদিন বলি,
যদি ভালোবাসো
এই পথে এসোনা
যদি ভাল থাকো
তবে ভাল থেকো
মঙ্গল হোক আরেকবার।
                      (৭)
এদিকটায় এসোনা
এই বিরল প্রজাতির ফুল তোমার নয়।
প্রজাপতি?
সেতো তোমাদের খামারে প্রচুর জন্মায়
একটু নাড়া দিও
তর তর করে পড়বে
খামাখা...
এদিকটায় এসোনা
-নিঝুম
২২,অকটোবর।২০০৭
বেথনাল গ্রীণ

