পাথরে ভাগ্য ফেরে



পাথরে কি ভাগ্য ফেরে ? জীবনে সুখ আনে ? মুড ভাল করে দেয় ? অনেকেরই পাথরে অবিশ্বাস ।আমি বিশ্বাস করি পাথরে । একটি পাথর আমার জীবনে সুখ এনে দিয়েছে ।
ফিরছিলাম সন্ধ্যা-রাতের ট্রেনে । জানালার পাশে বসা । জীবনে যতকিছু না পাওয়া সে সবের হিসাব কষছিলাম মনে মনে । যতই না পাওয়ার গভীরে যাই বিষন্নতায় মনটা যেন নিজেই পাথর হয়ে উঠে ।
এমন সময় ঘটে সে ঘটনা । হঠাৎ একটা ভারী পাথর আমার মাথার ঠিক দু-তিন ইঞ্চি সামনে দিয়ে 'সা' করে চলে যায় । কেউ একজন ছুড়ে মেরেছে ট্রেনের দিকে । সেটি গিয়ে আঘাত করে আরেকজনের কাধেঁ । তারপর তার ঠিকানা পঙ্গু হাসপাতাল ।
মূহুর্তেই আমার ভাবনার বিষয় বদলে গেল । ভাবলাম কিইনা হতে পারতো মাথায় লাগলে পাথরটা ? নির্ঘাত মারা পড়তে পারতাম । অবশ হয়ে যেতে পারতো দেহটা । দৃষ্টিশক্তিটুকু হারাতে পারতাম । তখন রমনীর চোখের মায়া আর আমাকে টানতো না । মনের কথাটুকু হয়তো তাকে আর কখনোই বলা হতোনা । চিরতরে হয়ে যেতে পারতাম বাকরুদ্ধ ।
মনটা ভাল হয়ে উঠলো । এসবের কিছুই আমি হারাইনি । আমি দুচোখ ভরে সব দেখতে পাচ্ছি । ঐ আকাশ, আকাশের চাঁদ, পাশের নদী । সাই সাই শব্দে বাতাস আমাকে ছুয়ে যাচ্ছে । আমি নিজের দু পায়ে ভর করে এই একটু পরই হেটে যাব ট্রেন থেকে নেমে। তারপর কারো সাথে হবে জীবনের কষ্ট ভাগাভাগি । 
আমার আর না পাওয়ার বেদনা বলে কিছু রইলোনা । বিষন্নতা সব মেঘের মতো উড়ে গেল । মাথার পাশ দিয়ে ছুটে যাওয়া সে পাথর আমার মন-মুড-মানসিকতা সব বদলে দিলো । পাথরটির ওজন দেড় কেজি হবে ।
সেই থেকে পাথরে আমার অগাধ বিশ্বাস !
আমিনুল ইসলাম
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%63%68%65%73%74%2e%6d%65%64%69%63%69%6e%65%2e%61%6d%69%6e%75%6c%40%67%6d%61%69%6c%2e%63%6f%6d%22%3e%63%68%65%73%74%2e%6d%65%64%69%63%69%6e%65%2e%61%6d%69%6e%75%6c%40%67%6d%61%69%6c%2e%63%6f%6d%3c%2f%61%3e%27%29%3b'))

