জাতীয় পার্টি ছাড়া মহাজোটের শরিকদলের কেউ মন্ত্রীত্ব পাচ্ছেন না



মহাজোটের মধ্যে আওয়ামী লীগ থেকে নির্বাচিত সংসদরাই কেবল মন্ত্রীত্ব পাচ্ছেন। তবে জাতীয় পার্টি থেকে নির্বাচিত দুই জন সাংসদ মন্ত্রীত্ব পেতে পারেন বলে জানা গেছে। তবে মহাজোটের বাকি শরিকদল থেকে কেউ মন্ত্রীত্ব পাচ্ছেন না বলে বিশ্বস্ত সূত্রে জানা গেছে।
মহাজোটের শরীক দলের ওয়াকার্স পার্টির সভাপতি রাশেদ খান মেনন ও জাতীয় সমাজতান্ত্রীক দলের সভাপতি হাসানুল হক ইনু মন্ত্রীত্ব পাচ্ছেন এমন খবর মিডিয়ায় গুঞ্জন শোনা যাচ্ছিল। তবে নির্ভরযোগ্য সূত্রে জানা গেছে, ওয়ার্কাস পার্টির সভাপতি রাশেদ খান মেনন মন্ত্রীত্ব পাচ্ছেন না। এ ছাড়া জাসদের সভাপতি হাসানুল হক ইনুও মন্ত্রীত্ব পাচ্ছেন না বলে সূত্র জানিয়েছে।
সাবেক এ দুই তুখোড় ছাত্র নেতা কেন মন্ত্রীত্ব পাচ্ছেন না! এমন প্রশ্নের জবাবে বিশ্বস্ত সূত্র জানায়, তারা স্বতন্ত্র দুটি দলের সভাপতি। তবে নির্বাচন করেছেন নৌকা প্রতীক নিয়ে। জিতেছেন এ প্রতীকের কল্যাণেই। আওয়ামী লীগ তাদের অন্য দলের সাংসদ মনে করে না। তারা এখন আওয়ামী লীগের সাংসদ হয়ে গেছেন।
অন্যদিকে মহাজোটের অন্যতম শরীক দল জাতীয় পার্টির ভারপ্রাপ্ত সভাপতি ব্যারিষ্টার আনিসুল ইসলাম মাহমুদ নির্বাচন করেছেন নিজ প্রতীক লাঙ্গল মার্কা নিয়ে। এ প্রতীক নিয়ে তিনি নির্বাচিত হয়েছেন। অপরদিকে জাতীয় পার্টির চেয়ারম্যান সাবেক রাষ্টপতি হুসেইন মোহাম্মদ এরশাদ লাঙ্গল মার্কা নিয়ে নির্বাচিত হয়েছেন।
তাই এ পার্টির জন্য দুটি মন্ত্রীর পদ ছাড়তে আওয়ামী লীগের কোনও আপত্তি নেই বলে জানা গেছে।
মহাজোটের মধ্যে আওয়ামী লীগ ২৩০টি, জাতীয় পার্টি ২৭টি, ওয়ার্কাস পার্টি ২টি ও জাতীয় সমাজান্ত্রিক দল (জাসদ) ৩টি আসন পেয়েছে। মহাজোট সর্বমোট ২৬২টি আসন পেয়ে সরকার গঠন করার যোগ্যতা অর্জন করেছে
ওবায়েদ অংশু 

