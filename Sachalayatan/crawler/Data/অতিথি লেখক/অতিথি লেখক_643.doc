সচলায়তনের প্রেমে!!



সচলায়তনের প্রেমে পড়ার ইতিহাস আমার আজকের নয়। বলতে গেলে অনেকদিন আগেই এই ব্লগের প্রেমে পড়েছি। তবে বুঝে উঠতে যেহেতু সে সময় পারিনি তাই আমার প্রেমপত্রগুলো সচলায়তনের আর্কাইভের কোন এক চিপায় এখনও হয়ত লুকিয়ে আছে। এবারের যাত্রায় সচলায়তনের দৃষ্টি আকর্ষণে সমর্থ হলাম। তবে আমি যতটুকু বুঝেছি সচলায়তনে লেখতে চান অনেকেই কিন্তু সহসাই বুঝে উঠতে পারেন না কিভাবে আপনার লেখাটি সচলায়তনে আসবে?
সচলায়তনে লেখতে হলে আপনাকে প্রথম থেকেই ধৈর্যশীল হতে হবে। এর কারণ সচলায়তনে এই কয়দিনের যাত্রায় যা দেখেছি তাহলো এটিকে আপনি কোনভাবেই অন্য ব্লগের সাথে মেলাতে পারবেন না। এগুলো সবই আপনি সচলায়তনে ঢুকলেই লেখা দেখতে পারবেন। সচলায়তন লেখা শেখাবে এবং লেখা পড়তে শেখাবে। অন্য ব্লগে আপনার লেখা প্রথমেই পাব্লিশ করে দেবে। আপনি খুশিতে আটখান হয়ে ফিরে এসে দেখবেন হাজার খানেক খাদ্য-অখাদ্য প্রকৃতির লেখার ভীরে আপনার লেখা দশম পাতায়। সচলায়তনে মান সম্মত লেখাকে একটি নির্দিষ্ট সময় পর পর প্রকাশ করে। আমি যতটুকু দেখেছি তাতে একসাথে পাঁচটি লেখা খুব কম সময়ই প্রকাশ পেয়েছে। এবং একটি লেখাকে অনেক সময় দেয়া হয় মুল পাতা থেকে দ্বিতীয় পাতায় যেতে। 
সচলায়তনে কিভাবে লেখবেন? এগুলো সবই সচলায়তনের নতুন অতিথি সচলদের জন্য এই লিঙ্কে পাবেন। ধৈর্য ধরে পড়তে হবে। তবে যে জন্যে এই কথাটি লেখা তাহলো সবাই আইডি খুলতে পারেন। সবই বুঝতে পারেন। যে জিনিষটি বুঝতে পারেন না তাহলো কেনো আপনার লেখাটি সচলায়তনে প্রকাশ হচ্ছেনা? আমি এবারে আমার দুইটি লেখা দিয়ে মোটামুটি আট বার প্রকাশ করতে ব্যর্থ হবার পরে বুঝতে পারলাম কেনো আমার লেখাটি প্রকাশ পাচ্ছেনা। এর কারণ আমাদের ছোট একটি ভুল। ধাপে ধাপে ব্যাখা করাই ভালঃ 
ক) প্রথমে অতিথি লেখক হবার জন্যে রেজিষ্ট্রেশন করলে সচলায়তন আপনার মেইলে আপনার আইডি নেইম এবং পাসওয়ার্ড দেবে। সাথে এটাও উল্ল্যেখ করে দেবে যে আপনি এই আইডি এবং পাসওয়ার্ড এখনই ব্যবহার করতে পারবেন না।
খ) যাইহোক, আইডি এবং পাসওয়ার্ড দিলো অথচ লেখতে পারবেন না তাহলে কেমনে কী? এই জন্যে আপনাকে আসলে শুরুতে লগ ইন পাতায় যেতে হবে। সেখানে আপনাকে সদস্য নাম বা ইউজার আইডির স্থানে লেখতে হবে guest_writer  পাসওয়ার্ডের ঘরে লিখবেন guest । এখন কথা হলো সবাই যদি একই কায়দায় লেখে তাহলে কোনটা কার কিভাবে বুঝবেন? এই জন্যে মুলত এই লেখাটির জন্ম। আসলে আপনি দেখা যাচ্ছে সব কাজ ঠিকমত করছেন কিন্তু যে জিনিষটি দিতেই হবে তা দিচ্ছেন না। একারণেই আপনার লেখাটি সচলায়তন সরিয়ে নিচ্ছে বারবার।

অবশ্যই অবশ্যই মেইলে প্রদত্ত আপনার নিকটি লেখার শেষে জুড়ে দিতে ভুলবেন না। উদাহরণ দিতে হবে তাইনা? যেমন আমি সচলায়তনে লেখার জন্যে ওয়ার্ড পেইজে একটি ফুটনোট তৈরি করে নিয়েছি। এটি এমন, 
‘Shah Waez (শাহ্‌ ওয়ায়েজ।)
Facebook
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%77%61%65%7a%33%36%6b%75%40%67%6d%61%69%6c%2e%63%6f%6d%22%3e%77%61%65%7a%33%36%6b%75%40%67%6d%61%69%6c%2e%63%6f%6d%3c%2f%61%3e%27%29%3b'))
..............................................................................................
কোথাও নেই ঝুমঝুম অন্ধকার
তক্ষক ডাকা নিশুতিতে
রূপকথা শুনে শিউরে উঠে না গা
স্বপ্নে আমার শরীরে কেউ ছড়ায় না শিউলি ফুল
আলোর আকাশ নুয়ে এসে ছোঁয় না কপাল’

খেয়াল করলেই দেখবেন যেহেতু আমি অতিথি লেখক তাই লেখার শেষে আমার মেইলে দেয়া নিক নেইম ‘Shah Waez’ এবং আমার মেইল এড্রেস ‘waez36ku@gmail.com’ জুড়ে দিয়েছি। সাথে অবশ্য আপনি আপনার পছন্দ অনুযায়ী কোন ভাল লাগা উক্তি আমার মত জুড়ে দিতে পারেন। ফেসবুক আইডি বা অন্যান্য ব্লগ আইডির লিঙ্কও সুন্দর করে জুড়ে দেয়া সম্ভব। এই কাজগুলি করলে এবং মান সম্মত লেখলে সচলায়তন আপনার প্রেমের প্রস্তাবে সাড়া দেবে। মন্তব্যও করতে একই প্রক্রিয়া অনুসরণ করুন।
গ) সচলায়তনের প্রেমে পড়লেই আপনি নিজেকে রাজা ভাববেন না। কথায় বলে প্রেম করতে গেলে যদি ধৈর্য জিনিষটা কী তা না জানেন তাহলে প্রেয়সীর মন পেলেও ধরে রাখতে পারবেন না। সচলায়তনের ক্ষেত্রেও একই কথা খাটে। আপনাকে সবার লেখা পড়ার অভ্যাস করতে হবে। লেখা পড়ে তাদেরকে গঠনমুলক মন্তব্যও দিতে হবে। এভাবে একদিন ধৈর্যের পুরস্কার স্বরুপ সচলায়তন আপনাকে তার ঘরে তুলে নেবে। যেমনটা আমি অপেক্ষা করছি। এই অপেক্ষা করতে শেখার আসল ফলটা কী? 
১) স্বীকার করতে সমস্যা নেই এর আগে অনেক ব্লগে লেখেছি। আমাদের সমস্যা হলো আমার লেখা সবাই পড়বে আমি কাররটা পড়বোনা। এটা আসলে অসুস্থ চর্চা। সচলায়তনের সদস্য প্রক্রিয়া এমনভাবে করা যে আপনার লেখাটিকে সর্বোচ্চবার সব সদস্যের চোখের পড়ার সময় দেয়া হয়। নির্দিষ্ট সময় পর পর যেহেতু লেখা প্রকাশ করা হয় সুতরাং প্রতিটি লেখা পাতায় তার স্থানে নির্দিষ্ট সময় থাকে। সুতরাং আপনি পর্যাপ্ত সময় পাবেন লেখাটি পড়তে এবং মন্তব্য করতে। 
২) যেহেতু লেখা পড়তে শেখা, মন্তব্য দিতে অভ্যস্ত করানো এই সব গুলি প্রক্রিয়াই অনুসরণ করা হয় সুতরাং একটা পর্যায়ে দেখবেন আপনি লেখা পড়তে আগ্রহী হচ্ছেন। এটা আপনার লেখার মানকে আরও উচ্চ পর্যায়ে নেবে। আবার আপনার লেখায় মন্তব্যের কারণে আপনি আপনার লেখার ভুলগুলো বুঝতে পারবেন। যেমন আমি বানানে ভুল করতাম, অনেক খুটিনাটি বিষয়ে জানতাম না এবং কাউকে অন্ধ অনুসরণে বিশ্বাসী ছিলাম। এগুলো সবই দূর করছি আস্তে আস্তে। এর সবই সম্ভব হয়েছে আমাকে যারা মন্তব্য করেছেন তাদের সুস্থ লেখনী চর্চা এবং উৎসাহের কারণে।
আমার খুব প্রিয় একটি গান শুনে দেখতে পারেন। তাহলে সচলায়তনে লেখার ধৈর্য থাকবে। আইয়ুব বাচ্চু স্যারের, 
‘বহুদুর যেতে হবে,
এখনও পথের অনেক রয়েছে বাকি,
ভালবাসায় বিশ্বাস রেখো, 
হয়ত অচেনা মনে হতে পারে আমাকে, 
তুমি ভয় পেও না...তুমি থেমে যেওনা’
সচলায়তন লেখাকে ভালবাসতে শেখায়। লেখতে ভালবাসতে শেখায়। সচলায়তনে আপনি লিখুন। অন্যকে লেখতে উৎসাহিত করুন। এই লেখাটি দেয়ার কারণ হলো হয়ত কেউ এই লেখাটি পড়ে লেখতে উৎসাহিত হবেন। সামান্য সাহায্য পেলেও আমার ভাল লাগবে। সুস্থ লেখার মাধ্যমে দৃঢ় হোক আমাদের বন্ধুত্ব। ধন্যবাদ হে সচলায়তন।
Shah Waez (শাহ্‌ ওয়ায়েজ।)
Facebook
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%77%61%65%7a%33%36%6b%75%40%67%6d%61%69%6c%2e%63%6f%6d%22%3e%77%61%65%7a%33%36%6b%75%40%67%6d%61%69%6c%2e%63%6f%6d%3c%2f%61%3e%27%29%3b'))
..............................................................................................
কোথাও নেই ঝুমঝুম অন্ধকার
তক্ষক ডাকা নিশুতিতে
রূপকথা শুনে শিউরে উঠে না গা
স্বপ্নে আমার শরীরে কেউ ছড়ায় না শিউলি ফুল
আলোর আকাশ নুয়ে এসে ছোঁয় না কপাল

