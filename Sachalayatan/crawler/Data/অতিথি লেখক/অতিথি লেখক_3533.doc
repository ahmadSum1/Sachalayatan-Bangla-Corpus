পার্টি এবং আমি



ঘর থেকে একটু দূরেই বিশাল পার্টি হচ্ছে । ছোট খাট ঘরোয়া পার্টি না, সত্যি সত্যি বিশাল পার্টি । প্রায় পাঁচশর মতো মানুষ । আশেপাশের প্রায় সবাই উপস্থিত সেখানে । আমি তার শব্দ শুনতে পারছি । "ঝালাক দেখ্ লা যা" ‌‌এই ধরনের কিছু একটা শব্দ আর তার সাথে কয়েকশ ছেলে এবং মেয়ের গলার আওয়াজ কানে আসছে । 
কিন্তু মজার ঘটনা হচ্ছে আমি সেখানে অনুপস্থিত, যদিও থাকার সব রকম যোগ্যতা আমার আছে । আমি যে হঠাৎ করে নেই ব্যাপার তা নয়, আসলে বেশ প্ল্যান করেই নেই । পার্টির প্রস্তুতি যখন চলছিলো তখনি ঠিক করেছিলাম যে আমি থাকবো না, কেন জানি ভালো লাগছিলো না কিছু । কেন জানি ভালো লাগে না এইসব পার্টিগুলো ।
অথচ খুব বেশিদিন আগের কথা না, মাত্র আড়াই তিন বছর আগেই আমি ছিলাম চরম আড্ডাবাজ আর প্রাণবন্ত টাইপের একজন । প্রত্যেক দিন দুনিয়া উদ্ধার না করলে আমার চলতো না । রাত দশটা পর্যন্ত চলতো আড্ডা, কাজে বের হয়ে যেতাম রাত দুইটা তিনটার দিকেও । ঘরে ফেরার কোন ঠিক ঠিকানা নাই, খেয়াল থাকতো না খাওয়া দাওয়ারো । তারপরে কিভাবে কিভাবে জানি সবকিছুতে কুয়াশা জমতে শুরু করলো, ব্যাস্ত হয়ে পরতে থাকলো একে একে সবাই । আড্ডাবাজিও বন্ধ । আমার তো কোন কাজ কর্ম নাই, তাই মন মেজাজ খারাপ করে ফোন দিতাম অনেককে । কিন্তু কি আর করার, সবার তো কাজ কর্ম আছে । তাই এক সময় নিজের অজান্তেই নিজেকে গুটিয়ে নিতে শুরু করলাম ।
তারপর খুব বেশি প্রিয় একজনের কাছ থেকে শুনতে পেলাম, আমি একজন বিরক্তিকর আবেগপ্রবন মানুষ । নিজেকে বিচ্ছিন্ন করে ফেল্লাম সব কিছু থেকে ।
পার্টির শব্দ আসছে । আমি একলা একলা বসে হ্যারি পটার পড়ছি । আর মনের মধ্যে ভাসছে Pink Floyd এর গান ---
...The grass was greener
The light was brighter
The taste was sweeter
The nights of wonder
With friends surrounded
The dawn mist glowing
The water flowing
The endless river...
=======================
একাকী

