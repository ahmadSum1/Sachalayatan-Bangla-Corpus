কালের ছড়া - ০৫



খবর: বিনা বিচারে ছয় মাস জেল খাটার পর কার্টুনিস্ট আরিফুর রহমান বৃহস্পতিবার মুক্তি পেয়েছেন। (বিডিনিউজ টোয়েন্টিফোর ডটকম)
-------------------------------------------------------
যাকে নিয়ে আজ এতো আয়োজন
এতো ফুল লাল গালিচায়..
তিনি মানুষের ভালোবাসা চান
বাকীরা যেখানে তালি চায় ।
তিনি চান  রোজ ইশকুলে যাক
সব শিশু , হাতে বই নিক
নির্ভীক দৃঢ় প্রত্যয় নিয়ে
লিখে যায় তার দৈনিক...
তার মতো তেজী, সাহসী লোকের
বড়ো প্রয়োজন মিডিয়ায় !
(অবস্থা যদি বেগতিক দেখে
বলে - "করে রাখি জিডি, আয়.." ।
বিপদ ঠেকাতে নতজানু হয়
কর্মচারীর "জব" যায়,
অনায়াসে তিনি নিজেকে সপেঁন
মৌলবাদীর কব্জায়।
স্বার্থ হাসিলে তার জুড়ি নেই
সব করে তিনি, যাই কন...)
তিনি জীবন্ত কিংবদন্তী
অনুকরণীয়.. "আইকন" !
রচনাকাল : ২১ মার্চ ২০০৮

