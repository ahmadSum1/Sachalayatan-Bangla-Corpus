একজন সাকিব আল হাসান এবং কিছু দুধের মাছি



ক্রিকেটের সাথে বাংলাদেশীদের আবেগ জড়িত। আর এই বাংলাদেশের ক্রিকেটের সবচেয়ে বড় নাম অবশ্যই সাকিব আল হাসান। বলতে হয় আসলে সাকিবই আমাদের ক্রিকেটের ব্রান্ড এম্বাসেডর। কারণ দেড় বছর ধরে ওয়ার্ল্ড অলরাউন্ডার রাঙ্কিং এ ১ নম্বর পজিশন দখল করে রাখা চাট্টিখানি কথা নয়। কিন্তু বাংলাদেশের একদিনের খারাপ পারফরমেন্সেই আমরা ভুলে যাই এই সাকিব আল হাসান আমাদের কি দিয়েছে।  ভুলে যাই বাংলাদেশের ক্রিকেটে এই সাকিব আল হাসান ই হলেন সবচেয়ে ধারাবাহিক খেলোয়ার। তার হাত ধরেই বাংলাদেশ পেয়েছে অনেক গুরুত্বপূর্ণ জয়। কিন্তু এইসব ব্যাপার কি আদৌ বুঝেন কিছু বাংলাদেশী সমর্থক, প্রাক্তন খেলোয়ার আর সাংবাদিকরা?
সাংবাদিকরা শুরু থেকেই সাকিব আল হাসানের পেছনে এমন ভাবে লেগে আছেন যেন সাকিব আল হাসানের সাথে তাদের পূর্ব জনমের শত্রুতা। এর শুরু মাশরাফি-সাকিব বিতর্ক দিয়ে। তারা নাকি একে অপরকে দেখতে পারেন না। অথচ আমি আজ পর্যন্ত ২ জনকে যতগুলো ম্যাচ একসাথে খেলতে দেখেছি সবসময়ই লক্ষ্য করেছি যে সাকিব উইকেট পেলে মাশরাফি আর মাশরাফি উইকেট পেলে সাকিব দৌড়ে এসে ২ জন ২ জনকে আলিঙ্গন করত। কখনই মনে হয়নি যে তাদের মাঝে খারাপ সম্পর্ক আছে। মিডিয়া যখন তাদের নামে এসব গুজব ছড়ানো শুরু করে তখনও তারা সবসময়ই তা নাকচ করে এসেছেন। ইদানিং মাশরাফি প্রথম আলো তে নিয়মিত লেখেন। সেই লেখা পরলেও বুঝবেন যে মিডিয়া তাদের নামে যা ছড়িয়েছে তার বিন্দুমাত্র ও সত্য হওয়ার কথা না। সাকিব নিজেও কিছুদিন আগে বলেছেন যে মাশরাফি সবসময়ই তার মাথার উপর বড় ভাইয়ের মত ছায়া হিসাবে থেকেছেন। একসাথে খেললে হয়তো ২-১ বার কথা কাটাকাটি হতেই পারে। কিন্তু তার মানে এই নয় যে তাদের মাঝে দা-কুমড়া সম্পর্ক।
তারপর বলা যায় আশরাফুল-সাকিব কে নিয়ে কিছুদিন আগেই মিডিয়াতে রটানো অপপ্রচার। সাকিব নাকি আশরাফুলকে দেখতে পারেন না।কারণ, সাকিব নাকি আশরাফুল উইকেট পাওয়ার পর মলিন মুখে দাঁড়িয়ে ছিলেন। ঘটনা কতটুকু সত্য তা নিচের লিঙ্ক দেখলেই বুঝবেন।
http://www.sachalayatan.com/rajputro/37832
সাকিবই কিন্তু আশরাফুল উইকেট পাওয়ার পর সবার আগে দৌড়ে এসে তাকে অভিনন্দন করেছেন। কিন্তু ৩য় উইকেট পড়ার পর আসলেই ক্যাপ্টেন হিসাবে সাকিব ওই নৃত্তে অংশগ্রহণ করলে জিনিসটা দৃষ্টিনন্দন কিছু হতো না। আর গতকাল ম্যাচ শুরুর আগেও দেখলাম সাকিব আশরাফুলের কাঁধে হাত দিয়ে দাঁড়িয়ে আছেন! তাই বলা যেতে পারে এটাও সাকিবকে নিয়ে রটানো আরেকটি হলুদ সাংবাদিকতার নিদর্শন!! 
আরেকটি হলুদ সাংবাদিকতার নিদর্শন হচ্ছে ওয়েস্ট ইন্ডিজের কাছে হারের পর ম্যাচ পরবর্তী সংবাদ সম্মেলন নিয়ে ভুয়া নিউজ রিপোর্ট!! বাংলা ভিশন চ্যানেলের জনৈক টিভি রিপোর্টার এক মিনিট তেরো সেকেন্ডের একটি রিপোর্ট বানিয়েছেন। যেখানে আমাদের অভিযুক্ত সাকিব বেশ হাসি হাসি মুখে বলেছেন যে ইচ্ছা করে ব্যাটসম্যানরা আউট হয়ে গেছেন। রিপোর্টারের মতে, এটা ওয়েস্ট ইন্ডিজের ম্যাচের পরের সম্মেলন। অথচ ওইটা আদৌ সেদিনের সম্মেলন নয়। এটা ছিলো আয়ারল্যান্ডের ম্যাচের পরের সম্মেলন। নিচে বাংলাভিশনের রিপোর্ট আর ওয়েস্ট ইন্ডিজ ম্যাচের পরে সাকিবের আসল সম্মেলন- ২টারই ভিডিও লিঙ্ক দিলাম।
বাংলাভিশনের মিথ্যা-রিপোর্ট –
http://www.youtube.com/watch?v=mCHPiCpYhCg&feature=player_embedded
ওয়েস্ট ইন্ডিজ ম্যাচের পরে সাকিবের আসল সম্মেলন –
http://www.youtube.com/watch?v=dgfbB18kvKE&feature=player_embedded
এইবার আসা যাক আমাদের প্রাক্তন খেলোয়ার সুজন চাচার কথায়। বাংলাদেশ হারার পর তিনি সাকিব আর জেমি সিডন্সকে মিডিয়াতে ধুয়ে ফেলছেন। আসেন তার কথার কিছু নমুনা দেখি।
-	বাংলাদেশ টিম এর কোন গেমপ্ল্যান নাই
-	সাকিবের অল্প বিদ্যা ভয়ংকর রুপ নিচ্ছে
-	বড় প্রশ্নটা আমাদের কোচ সিডন্সকে নিয়েই। চার বছর ধরে কোচিং করিয়েছেন তিনি বিশ্বকাপে এই লজ্জা উপহার দেওয়ার জন্য! কোচিংয়ের জন্য এত আয়োজনের পর এই ফল! এর জন্য তো কোনো প্রোফাইলধারী কোচের প্রয়োজন নেই, রিকশাওয়ালাকে দায়িত্ব দিলেও এর চেয়ে খারাপ করতে পারবে না।
-	সিলেটের খেলোয়ারদের নিয়েও আমি এই বাংলাদেশ দলকে হারাতে পারবো।
-	বাংলাদেশের উচিত ইংল্যান্ডের সাথে জয়ের চিন্তা বাদ দিয়ে হারানো গৌরব ফিরে পাওয়ার চেষ্টা করা।
-	বাংলাদেশ দলে এখন ভাঙ্গনের সুর। এটা নেতিবাচক প্রভাব ফেলছে।
জানিনা আমাদের সুজন চাচার এত ক্ষোভ কেন সাকিব আর সিডন্সের উপর। কোচ হতে না পারার দুঃখই হয়তো এর কারণ।
এইরকম আরো অনেক জিনিস আছে যা করাই হচ্ছে আসলে সাকিবকে হীন করার জন‍্য ।আসেন, আমরা সেদিকে না যাই। এইবার আপনাদের কিছু মজার তথ্য জানাই। গতকাল বাংলাদেশ জেতার পর আজকে এক চ্যানেলে সুজন চাচার সাক্ষাতকার দেখলাম। আজকে তিনি বললেনঃ
-	আমি জানতাম বাংলাদেশ ঠিকই ফিরে আসবে। 
-	সাকিব কিন্তু দলকে খুব সুন্দর ভাবে পরিচালনা করেছেন।
-	দলকে খুব ঐক্যবদ্ধ মনে হয়েছে।
একেই মনে হয় বলে দুধের মাছি। ধিক্কার সুজনের মত মন মানসিকতার প্রাক্তন খেলয়ারদেরকে এবং কতিপয় বাংলাদেশি সমর্থকদের।
ওয়েস্ট ইন্ডিজের সাথে হারার পর ৭টা দিন সাকিবের উপর দিয়ে কি গেছে তা এই ছবিটাই বলে দিচ্ছে। এই অশ্রু যত না আনন্দের তার থেকে হয়ত অনেক বেশি কষ্টের!!

আমরা মনে প্রাণে সবসময়ই চাই বাংলাদেশ দল জিতুক। কিন্তু আমাদের সবসময়ই মাথায় রাখা উচিত যে আমরা বিশ্বের সবচেয়ে ভালো কাতারের দলগুলোর একটি নই। আমরা শুধু ক্রিকেট বিশ্বে একটি emerging nation। এখনো আমাদের আরো অনেক দূর যেতে হবে। এখনো আমরা হাহুতাশ করি বিশ্বকাপে কেন মাশরাফি নেই। কারণ আমাদের দলে মাশরাফি ছাড়া এখনো সেরকম বিশ্বমানের বোলার নেই। এখনো তামিম সাকিব কোনো ম্যাচে খেলতে না পারলে আমরা বাংলাদেশ দলের জয়ের সম্ভাবনা নাকচ করে দেই। কারণ, আমাদের দেশে এখনো তাদের কোন বিকল্প নেই। কিছুদিন আগে যদি আমরা দেখি তাহলেই দেখা যাবে যে আগে আমাদের ক্রিকেট ছিল হাবিবুল বাশার কেন্দ্রিক। কিন্তু এখন আর বাংলাদেশের ক্রিকেট একজনের উপর নির্ভর করে না। এখন আমাদের আছে তামিম,সাকিব, মাশরাফি, শফিউল, ইমরুল। অর্থাৎ বাংলাদেশের ক্রিকেট দিন দিন উন্নতি করছে। কিন্তু একটা খারাপ পারফরমেন্সেই আমরা ভুলে যাই এদের পূর্ব সাফল্য। নেমে যাই এদের মুন্ডুপাত করতে। হামলা করি তাদের বাড়িতে। হায়রে সমর্থক!!! কিন্তু সবচেয়ে কষ্ট লাগে যখন দেখি কিছু প্রাক্তন খেলোয়াড়রাও শামিল হয়ে যায় এসব আজাইরা সমর্থকদের কাতারে!!!
আমি বাংলাদেশ দলের খুব ক্ষুদ্র একজন সমর্থক। কিন্তু এতটুকু হয়তো বুঝি যে কোনও ম্যাচ জিতলে বাংলাদেশ দল তার সমর্থকদের কাছে যে সাপোর্ট প্রত্যাশা করে হয়তো তার থেকে অনেক বেশি প্রত্যাশা করে হারলে। আমরা যদি জয়ে আনন্দে আত্মহারা হয়ে নাচতে পারি, তাহলে কেন পরাজয়ে সাহস হয়ে এই ১১ জনের পাশে দাঁড়াতে পারি না!!! কেন হারার পর ওদের মনোবল ভেঙ্গে দিতে আমরা (সমর্থক, প্রাক্তন খেলোয়ার আর মিডিয়া) উঠেপড়ে লেগে যাই। জয় পরাজয় যাই হোক আমরা কি তাদের পাশে থেকে তাদেরকে ভালো খেলতে উদ্বুদ্ধ  করতে পারি না? ক্রিকেটের দিনবদলের থেকেও তাই মনে হয় অনেক বেশি দরকার আমাদের মনোভাব বদলের। 
tazbinur_shovon@yahoo.com

