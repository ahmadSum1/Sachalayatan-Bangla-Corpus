তাড়া 



এই পাগুলা ভাল করে বাঁধ, হা করে দেখস কি?এত চিলাচ্ছে কেন? মুন্সি তুই মুখটাও শক্ত করে চেপে রাখ।
পানি খেতে চাচ্ছে মনে হয়, একটু পানি এনে দেই?
তোর কাছে পানি খেতে চেয়েছে?
কিছুটা লজ্জিত হয়ে মুন্সি মনে মনে বিড়বিড় করে...মুখতো চেপে ধরে রেখেছি, পানি খাইতে চাইবে কি ভাবে??
কয়বার পানি খাওয়াবি শুনি? আর পানি লাগবে না, দেখত কুদ্দুসের চাকুতে ধার দেওয়া শেষ হয়েছে কি না।
কুদ্দুস, ভাল কইরা দিস, আগেরটার মত যেন না হয়।
না, না, কোন চিন্তা কইরেন না, এইবার আর মিস করুম না, গলা বরাবর কোপ দিব, একবারেই শেষ, এক কোপে শরীর থাইক্কা কল্লা আলগা কইরা দিমু ।
কও কি মিয়া? কল্লা আলগা করবা কেন? মুন্সি অবাক হয়ে তাকিয়ে থাকলো কুদ্দুসের দিকে।
শুধু জব দিবা, এক কোপে গলার নালীটা কেটে  দিতে পারলেই হবে, বাকি কাজ পরে করা যাবে।
ঠিক আছে, তাইলে ভালা কইরা ধইরেন, দিলাম...... 
এ
ই এই, করস কি! করস কি! তোর মনে কি একটুও দয়া মায়া নাইরে!
কেন? কি অইছে? বিব্রত হয়ে ধারালো ছুরিটা পিছিয়ে নেয় কুদ্দুস।
দেখস না নতুন জামা কাপড় পরে এসেছি, একটু সবুর কর, জামাটা পাল্টিয়ে আসি, রক্ত লেগে গেলে আর উঠানো যাবে না।
আর কতক্ষণ এভাবে ধরে রাখব, হাত তো ব্যাথা করতাছে...
নে, এখন আরামসে ছুরিটা গলায় ঢুকিয়ে দে, বেশি নড়াচড়া করার সুযোগ যেন না পায়।
কুদ্দুস একবারে পারে না, ফিনকি দিয়ে গলা থেকে রক্ত বেরুতে থাকে, হতভম্ব হয়ে তাকিয়ে থাকে মুন্সি।
কিছুক্ষণ পর.........।।
কুদ্দুসকে তাড়া দেই শরীরের অংশ গুলা আলাদা করে কয়েকটা ব্যাগে ভরে ফেলতে, হাতে আর সময় বেশি নাই, এখনি ঈদের জামাতে বেরুতে হবে।
KANKAN
31.05.2011

