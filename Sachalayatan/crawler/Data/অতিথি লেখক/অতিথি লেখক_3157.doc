ফটোব্লগ- আবারো হাবিজাবি ছবি আর হিজিবিজি কথা



আগের হাবিজাবি ছবি আর হিজিবিজি কথা
সকাল থেকেই আজ রোদ আর উত্তরে বাতাসের বড্ড বাড়াবাড়ি। কেমন যেন শিরশিরিয়ে কথা বলছে গাছের পাতার সঙ্গে। মাঝে মাঝে টানা দীর্ঘস্বাসের মত শব্দ তুলে, হুড়মুড়িয়ে পায়ের কাছে খসে পরছে শুকনো পাতা।
#১

জুতোর মচমচ শব্দ তুলে ঝরা পাতা বিছানো পথ মাড়িয়ে এগিয়ে চলে ছেলেটি। নাহ, আজ অনেক অন্যমনস্ক সে। অনেক অগোছালো। আজ খেয়ালখুশির ঠিক কুল কিনারা পাচ্ছে না। নিজের আয়েত্তে থাকা ইচ্ছেগুলো যেন কথা শুনছেনা। হয়ত প্রতিদিন একই রকম একঘেয়ে নিয়মে বন্দি ইচ্ছেগুলো আজ এলোমেলো হবেই। সব দিন তো আর একরকম যাবেনা। ইচ্ছে বলে কথা, অনিচ্ছেরাও যে আজ লাফাচ্ছে।
#২

হোক, যা খুশি হক। আজ দিনটাই এমন। ছেলেটির অদ্ভুত এক রোগ আছে আর তা হচ্ছে আকাশ দেখা। এই বড্ড ব্যস্ত শহুরে কোলাহলে যখন মনটা একেবারে হাপিয়ে উঠে, আকাশ দেখেই চোখটা আরাম পায়। মনের কোন কোনায় যেন একটা আশা জাগায়, স্বপ্ন দেখায়। আর যাই হোক, যান্ত্রিকতা তো আর আকাশকে ছোঁবে না।
#৩

ছেলেটি হাঁটতে থাকে। পুরনো কিছু জায়গা দেখে পুরনো কিছু কথা মনে পড়ে যায়। বন্ধু মুখর দিন গুলো। আজ সবাই ব্যস্ত জীবন খেলায়। ইদানিং সুমনের গান টা কানে বেশ বাজে, “হঠাৎ রাস্তায়, আপিস অঞ্চলে, হারিয়ে যাওয়া মুখ, চমকে দিয়ে বলে, বন্ধু কি খবর বল..কতদিন দেখা হয়নি”। দেখা হয়ার পর...নাহ,আমি বলব না, বরং মূহুর্তই বলুক...
#৪

যত দুরেই যাক, আসলে তো কাছেই থাকে..মনে ও মগজে..তাই কি?
#৫

হঠাৎ এক রাশ অজানা অথচ ভীষন রকম চেনা এক অভিমান এসে ভীর করে। ছেলেটি বিড়বিড় করে “আসলে তো তুমিও জানো না,আমিও জানিনা কিছু। তবু তুমি ভাবো,আমি জানি,আমি ভাবি, জানো তুমি। সময় এগিয়ে চলে, মাঝখানে শুধু পরে থাকে টুকরো কথারা”।
#৬

তখন মনে হয়,নিজেকে গুটিয়ে ফেলে। যত যাই হোক, সারাবেলা বন্ধ মনের জানালা...
#৭

এসব ভাবতেই সন্ধ্যা ঘনিয়ে আসে। ঠিক এই সময়টায় ছেলেটার কেন যেন খুব বিসন্ন লাগে। তাকিয়ে তাকিয়ে দেখে সূর্যাস্ত।
#৮

অভ্যেস বশত আবারো আকাশ দেখে স্বপ্ন খোঁজা...এই সময়ের স্বপ্নের রঙ যে অন্য...
#৯

তবুও যে আজ কেমন খাপছাড়া লাগছে ছেলেটির। সূর্য নিভে গেলেও এক অদ্ভুত আঁধারে নিজেকে ডুবিয়ে রাখছে।
#১০

তবুও আঁধার শেষে, দেখা দেয় আলো। অনেক সম্ভাবনার মাঝে, খেলা করে রোদ...
#১১

ছেলেটির মুখে হাসি ফুটে। উঠে দাঁড়ায় আবার। বিক্ষিপ্ত আবেগের কাঁদা মাড়িয়ে ছুটে চলে নতুন দিনের আশায়। নতুন স্বপ্ন দেখার আশায়। ছেলেটি আর ভয় পায়না কারন, সে জানে সে একা স্বপ্নরোগী নয়। স্বপ্ন দেখার লোক আরো আছে তার চারপাশে।
#১২

মাঝে মাঝে এমন উলটপালট মন নিয়ে দিন কাটানো বোধহয় খারাপ না। নতুন করে স্বপ্ন দেখার শক্তির সঞ্চার হয়।
কি জানি, হবে হয়ত...
“তোমরা স্বপ্নের হাতে ধরা দাও
ধীরে ধীরে, আরো ধীরে শান্তি ঝরে, স্বপ্ন ঝরে আকাশের থেকে”
* # ১১ আর # ১২ ছাড়া সবগুলোই আমার আগের পয়েন্ট এন্ড শুট দিয়ে তোলা। 
নির্জন স্বাক্ষর
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%73%68%72%61%66%62%64%37%40%67%6d%61%69%6c%2e%63%6f%6d%22%3e%61%73%68%72%61%66%62%64%37%40%67%6d%61%69%6c%2e%63%6f%6d%3c%2f%61%3e%27%29%3b'))


