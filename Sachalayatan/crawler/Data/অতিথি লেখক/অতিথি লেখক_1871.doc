আসুন সবাই মিলে গাই "মুন্নি বদনাম হুয়ি"



সম্প্রতি বাংলাদেশ সরকার বাংলাদেশে ভারতীয় (কলকাতা + মুম্বাই) চলচ্চিত্র প্রদর্ষনের অনুমতি দেয়া হচ্ছে এই বিষয়ে খবর বেরিয়েছে।সিনেমা শিল্পের খুবি effective এবং ব্যাপক একটি ধারা বলেই আমরা জানি। সিনেমা, নাটক এর মাধ্যমে যেভাবে সাধারন মানুষকে সম্পৃক্ত করা যায় তা  আর্ট এর আর কোন ধারার সাহায্যেই সম্ভব নয়।তাইত "পথের পাচালি"এর অপূর মৃত্যু, দূর্গার সাথে আমদের কেও কাদায়, "অন্তর্জলি যাত্রা" র মৃতপ্রায় বুড়োর সাথে বালিকার বিয়ে আমাদের ব্যথিত করে তুলে, একাত্ম করে দেয় সেই মেয়েটির দুঃখের সাথে। উপন্যাস , কবিতাকে ছাপিয়ে তাই সিনেমাই মানুষ্কে সম্পৃক্ত করা আর্টগুলোর মাঝে সেরা। দুয়ার বন্ধ করে  শিল্প চর্চা হয় না যদি সেই শিল্পের ইংরেজী হয় 'আর্ট', কিন্তু শিল্পের ইংরেজি যদি হয় 'ইন্ডাস্ট্রি' তবে অবশ্যই দরজা বন্ধ করে হতে পারে। ইন্ডাস্ট্রি শব্দের সাথে সাথে চলে আসে 'প্রফিট','লস' এই শব্দগুলো। আর যখন আপনি শিল্পকে এই ব্যরিয়ার এর মাঝে ফেলবেন, তখন তা কতটুকু শিল্প থাকে আর কতটুকু শৈল্পিক ব্যাবসা হয় তার উদাহরন আছে ভুড়ি ভূড়ি।সে আলোচনা আরেকদিন করা যাবে, আজকে আসুন ইন্ডিয়ান সিনেমা দেশে আমদানি কতটুকু যৌক্তিক সে ব্যাপারে আলোচনা করি।সেন্সর বোর্ডের ছাড়পত্র পেলেই কলকাতার কিছু সিনেমার সাথে মুম্বাইয়ের  সোলে, দিলওয়ালা দুলহানিয়া লে জায়েঙ্গে, দিল তো পাগল হ্যায়, কুছ কুছ হোতা হ্যায়, কাভি খুশি কাভি গম, ধুম-২, ডন, ওয়ান্টেড ও থ্রি ইডিয়টস, এই ছবি গুলো মুক্তি পাবে বলে খবর রয়েছে।যদিও আন্দোলনে যাওয়ার প্রস্তুতি নিচ্ছে বাংলাদেশ চলচ্চিত্র শিল্পী সমিতি, চলচ্চিত্র পরিচালক সমিতি সহ চলচ্চিত্রাঙ্গনের কলাকুশলীদের অন্যান্য সংগঠন।
 এখন কথা হচ্ছে ভারতীয় চলচ্চিত্র আনার পেছনে যুক্তি কি?? অনেকে বলছেন দেশে মানসম্মত সিনেমা হচ্ছেনা, তাই আমাদের সিনেমা নির্মাতারা আমাদের যাই দিচ্ছেন আমরা তাই হজম করছি। কথা সত্য, প্রতিযোগিতা থাকতে হবে, প্রতিযগিতা না থাকলে ইন্ডাস্ট্রির বিকাশ হয় না, (শিল্পের বিকাশের জন্য তার দরকার আছে কি না তা অবশ্য আমি জানি না।)কিন্তু আমরা কোন প্রতিযগিতা আয়োজনের আগে যেটা সবচাইতে গুরুত্ব দিয়ে বিবেচনা করি তা হলো LEVEL PLAYING GROUND. বাসার পোষা কুকুরটিকে আপনি যদি চিড়িয়াখানার বাঘের সাথে লড়াইইয়ে নামিয়ে দেন আর আশা করেন যে সে ১০ বার ফাইট করে একবার হলেও জিতবে তাহলে সবাই আপনার মস্তিষ্কের গঠন ও উপাদান নিয়া আলোচনা শুরু করে দিবে, এ ব্যাপারে আপনি নিশ্চিত থাকতে পারেন।
এখন আসুন গুনগত বিচারে বাংলা, আর তথাকথিত উন্নতরুচির বলিউডি, হলিউডি মুভির একটা তুলনামূলক চিত্র দেখি। আমাদের দেশিয় সিনেমাগুলো হয় মূলত সস্তা প্রেম কাহিনি অথবা মারামারি ভায়োলেন্স এর সাথে এক চিমটি যৌনতার মিক্সচার। বা  যদি আরো পরিস্কার করে বলি তাহলে  আমাদের দেশীয় সিনেমগুলো নোংরা। 'নোংরা' টার্মটা একটু ক্লিয়ার করা দরকার বলে মনে করছি। নোংরা বলতে আমরা এখন বুঝি বিশাল বক্ষা, সুঠামদেহী নায়িকার উলংগ শরীর  প্রদর্শনি। আর ঠিক একি কাজ যখন মোম্বাই এর ক্যাটরিনা কাইফ করেন তখন তা হয়ে যায় আর্ট,  তাইত আমরা গাটের পয়সা খরচ করে 'শিলা কি জাওয়ানি' দেখতে যাই। এ যেন টানবাজারের ২০ টাকার পতিতা আর শেরাটনের society girl এর মধ্যে তুলনা করা, তাই না?? কিন্তু কার্যত কি তাদের মধ্যে কোন পার্থক্য আছে?? আছে, একজন রিকশাওয়ালাকে তৃপ্তি দেয় আর আরেকজন কোন বিজনেস ম্যাগ্নেটকে।তাহলে মূল পার্থক্য হচ্ছে প্রেজেন্টেশন(!)।সেই বিচারে টাইটানিক এর গাড়িতে সেক্স এর দৃশ্য হয়ে যায় 'শিল্প' আর পলিকে নিয়ে আলেকজান্ডার বো নাচলে হয়ে যায় 'নোংরামি'।
আমরা আমাদের দেশের নাটক নিয়ে একসময় অনেক গর্ব করতাম। ছোটবেলায় দেখা 'সংসপ্তক' নাটকের 'রমজান' চরিত্র এখোনা আমাদের নাটকের ক্লাসিক চরিত্রগুলর অন্যতম।'বহুব্রিহি' নাটকের 'মামা' আমাদের এখনো হাসায়, 'কোথায় কেউ নেই' এর বাকের ভাই এর মত কোন চরত্রের জন্য ফ্যান ক্লাব খুলে ফেলাটা এখনকার ছেলেমেইয়েদের কাছে হাসির খোরাক। বাসায় আমাদের মা বোনেরা এখন ZEE BANGLA, STAR JOLSHA বুদ থাকে আর এর আরেকটু স্মার্ট মায়েরা STAR PLUS, SONY তে।যার প্রভাব পরেছে আমাদের দেশিয় নাটক গুলোতেও, কাহিনীর কোন বিন্যাস নাই, নাটকের কোন motto নাই, ২/৩ টা character দিয়ে একটা triangle বানিয়ে অথবা মেয়েদের নিয়ে কছু সিলি জোক করে ৩০ মিনিটের নাটক শেষ।   এর পেছনে মূল কারন আর কিছুই না ৯০ এর পর থেকে স্যাটেলাইট আগ্রাসন।এখানেও মুল যে পার্থক্য আছে বলে আমার ধারনা তা হলো প্রেজেন্টেশন।সুন্দরী মেয়েদের ১০ এঙ্গেল থেকে ১০বার দেখিয়ে আর মানুষের চরিত্রের নোংরামিকে উপজিব্য করে করা ঐ সিরিয়ালগুলো আমরা খালি ঐ কারনেই দেখি। শুধু নাটকই না, আমাদের দেশে ব্যান্ড সঙ্গিতের যে ধারাটা তৈরি হয়েছিল তাও  হারিয়ে গেছে। এখন গানেও দেখি সেই  ইন্ডিয়ান সিনেমার স্টাইল। সুমন , নচিকেতার মত মৌলিক ধারারা গান আজ কোথায়? 
স্যাটেলাইট চ্যানেলের সাথে মরার উপর খরার ঘা হয়ে এসেছে এখন ইণ্টারনেট। এখন হলিউড বলিউডের সিনেমা খালি একটা ক্লিক দূরে। ডাউনলোড কর আর দেখ।আমাদের স্কুল,কলেজ পড়ুয়া ছেলেমেয়েদের উপর এর প্রভাব আমরা সব সময়ি দেখছি। সবচাইতে ইন্টারেস্টিং প্রমান হলো ফেসবুক এ লেংগুয়েজ অপশন এ সবার বাংলা, ইংলিশের সাথে হিন্দিকেও যুক্ত করা। আচ্ছা ভাষা জানা কোন খারাপ ব্যাপার না। কিন্তু সমস্যা বাধে তখন যখন আমরা ভাষার সাথে সাথে ঐ ভাষাভাষির কালচারকেও এডাপ্ট করে নিই।হিন্দি ভাষার আগ্রাসনে আমরা এখন বন্ধুকে বলি ইয়ার,দুলাভাই বলতে ক্ষেত ক্ষেত লাগে তাই বলি জিজু (অজান্তে হয়ত আমিও বলে ফেলি, কারন আমিও এই আগ্রাসনের বাইরে না।)
অনেক হয়ত বলবেন যেহেতু আমরা ইন্ডিয়ান মুভি ঘরে বসে দেখছি তাহলে হলে চলতে আপত্তি কেন? আপত্তি আছে , ইন্ডিয়ান মুভি ইণ্টারনেট থেকে নামিয়ে দেখলে বা পাইরেটেড সিডি কিনে দেখলে তার অর্থ ইন্ডিয়ান সরকার পাচ্ছেনা,(কে জানে এটাই হয়ত ইন্ডিয়ান সরাকারের কোন চাপের কারন হতে পারে আমাদের সরকারের উপর, যে কারনে আমারা সরকারি ভাবে আমদানি জায়েজ করছি)। কিন্তু আমদানী করার মানে হলো দেশীয় অর্থ ভারতে পাঠিয়ে তারপর বিনোদনের ব্যবস্থা করা। আর আরেকটা সবচাইতে বড় সমস্যা যেটা তা হলো আমাদের সিনেমার দর্শক বেশির ভাগি নিম্ন আয়ের মানুষ, যারা ইন্টারনেট, ডিভিডি প্লেয়ার এইসব বিলাসিতা থেকে অনেক দূরে বাস করে। ইন্ডিয়ান মুভি আনলে তারাও কারিনা কাপুরদের হাতের নাগালে পেয়ে যাবে। এখন আমাদের দেশের সিনেমার মান উন্নয়ন এর জন্য আমরা রাতারাতি কারিনাদের মত হট ফিগারের মেয়ে কোথায় পাব? আর মেকিং এর কথা না হয় বাদি দিলাম।৫কোটি টাকার বাজেটের মুভির মেকিং আর ৫০ কোটি টাকা বাজেটের মুভির মেকিং কেমনে মিলাবেন আপনি?তাহলে পরিণতিতে কি হবে বলে মনে হয়? বাংলা মুভির মান বাড়বা না বাংলা মুভি ইন্ডাস্ট্রি যেটা আছে সেটাও বন্ধ হয়ে যাবে? সরাকার পাটকল,চিনিকল কত কিছুই না বন্ধ করছে, শেষে তাহলে সিনেমা কল টাও যাবে?
শেষে একটা কথাই বলব, এতদিন অন্তত রাস্তায় টোকাই ছেলেটার মুখে মমতাজের 'পুলা ত নয় যেন আগুনেরি গুলারে'গানটা শুনতাম আর এখন তারা বস্তা নিয়ে ময়লা টোকবে আর গাইবে "মুন্নি বদনাম হুয়া"...
                                                                                      অধম

