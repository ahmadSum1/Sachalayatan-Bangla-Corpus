ছবি ব্লগঃ তিস্তা পারের বৃত্তান্ত



নদী কি শুধু একটা ভৌগলিক বর্ণণা? উৎস, উচ্চগতি,  মধ্যগতি, নিম্ন গতি, মোহনা? অথবা শূণ্যস্থান পূরণ কর:  ............ হিমবাহ থেকে তিস্তা নদী উৎপন্ন হয়েছে?  
তিস্তা। শুধু একটা নদীর নাম নয়। উত্তরবাংলার এক বিস্তীর্ণ অঞ্চল জুড়ে বয়ে যাওয়া এই নদীর তীরে যারা বাস করেন, তাদের অনেকেই এর উৎস কোথায়, কোন পাহাড়ী হিমবাহ থেকে, কোথায় মিশেছে – এসব পাঠ্য বইয়ে লেখা থাকা প্রশ্নের উত্তর জানেন না। কী এসে যায় তাতে? তাঁরা জানেন, কখন ছোট ডিঙ্গী  ভাসাতে হয়, কখন কোথায় জাল ফেললে বৈরালী মাছের ঝাক উঠবে। নদীর বিরাট চরে কিভাবে ধান, পাট কিংবা তরমুজ চাষ করতে হয়। তবুও সব হিসেব মেলে না। মেলার কথাও নয়। পাহাড়ে বৃষ্টি হলে ডলোমাইট মেশানো জলে আলুথালু হয় আদরের তিস্তা। এলোমেলো হয়ে যায় চাষের জমি, বেড়ার ঘর। নিয়তি ধরে নিয়েই তাঁরা আবার সব শুরু। নতুন করে। বানের জলে ভেসে আসা পাহাড়ী গাছের ডাল, কাঠের লগ বদলে যায় জ্বালানীতে। 
এই তিস্তা। উত্তর বাংলার আদরের তিস্তা। বেচে থাকার তিস্তা। গ্রামীন অর্থনীতির প্রাণশক্তি তিস্তা। শহুরের বাবুদের টাটকা মাছের যোগানদার তিস্তা। বানের তিস্তা। নদী ভাঙনের তিস্তা। আবার অপার সৌন্দর্যের তিস্তা। সব কিছু নিয়েই এই তিস্তা পারের বৃত্তান্ত...
১) কোন ঘাটে লাগাইবা তোমার নাও -১

২) কোন ঘাটে লাগাইবা তোমার নাও -২

৩) মেঘের পরে মেঘ জমেছে

৪) মিন শিকার ১

৫) মিন শিকার ২

৬) না ঘরে যামুনা আমি মাছ না ধৈরা

৭) জোরসে...

৮) ছেলের দল ১

৯) ছেলের দল ২

১০) ভাঙনকাল

১১) দিনের শেষে ১

১২) দিনের শেষে ২

১৩) দিনের শেষে ৩

**********************************************
      # দীপালোক

