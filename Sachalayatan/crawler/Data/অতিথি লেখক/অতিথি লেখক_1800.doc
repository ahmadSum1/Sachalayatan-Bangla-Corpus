কে দায়ী?



জোয়ান বুড়ো 
গায় বেসুরো
	একটি কথাই বলে,
কালে কালে
এ কোন তালে
	পোলাপানে চলে?
ওরে ভোঁদর
কালো বাঁদর
	তোদের কী যে হবে!
হতচ্ছাড়া
লক্ষ্মীছাড়া
	মানুষ হবি কবে?
এসব শুনে
আঙুল গুণে
	বিবেক দাদু হাসে,
শিশু পেলে
হৃদয় খুলে
	অনেক ভালোবাসে।
অনেক শোকে
দাদু বকে
	জোয়ান বুড়ো ধরে,
নিরেট বোকা
মারবো টোকা
	তোদের মাথার পরে।
তলায় নেবে
দেখ তো ভেবে
 	কেন ওরা এমন?
ওরা শেখে
তোদের দেখে
	যখন করিস যেমন।
............................................
দেবানন্দ ভূমিপুত্র

