বাক্সবন্দী জীবন-৩



১
মুঠোফোন নিয়েই লিখতে ইচ্ছে হোল আজ… মুঠোফোনের সাথে পরিচয় সেই ২০০২ এর শেষের দিকে। H.S.C  ভাল ফলাফলের জন্য মায়ের কাছে অনেক আব্দারের পর শুরু হয় আমার মুঠোফোন সহযাত্রা “এক ধাপ এগিয়ের” সাথে। তখন একটেলেই একমাত্র ৩০ সেকেন্ডের পালস। সেই শুরু… এরপর ভার্সিটি লাইফের মোটামুটি ৪ বছরে একেক সময় ডিজ্যুস, কখনও টেলেটক, কখনও জয়। ২৪ ঘন্টার সাথী ছিল শুরুর দিকে মটরোলা, তারপর দীর্ঘ্য ৭ বছর নকিয়ার বিশ্বস্ত সাথী।
২
শুরু দিকের যারা মুঠোফোনের যাত্রী তাদের অন্যতম অভিজ্ঞতা হোল মিসকল। ৭ টাকা পার মিনিট, মিসকল ছাড়া উপায় নাই। প্রেমিকার সাথে কথা, ২ টা পর পর মিসকল মানে হলের ফোন ফ্রী তাড়াতাড়ি ফোন দাও। কোথাও ফ্রেন্ডের সাথে দেখা করার কথা আছে পৌছানো মাত্র মিসকল। তারপরতো আছেই মিসকল মিসকল খেলা। এক ফ্রেন্ড কোন মেয়ের কাছে ছেকা খেয়েছে তো শুরু হল তাকে গনহারে মিসকল। মিসকল ধরতে পারার অনুভুতি গুলো ছিল অসাধারন। একরাতে রাত ৩ টায় মিসকল দিলাম ৩ জন মিলে এক বন্ধুকে। ঘুম ভেঙ্গে উঠে তার ইচ্ছা হোল আমাদেরও দিবে মিসকল। ফলাফল ৩*৭=২১ টাকা নিট লস। তো মিসকল ধরার আনন্দ দেখে আমাদের রুমের আরেক বন্ধু তৌফিকের ইচ্ছা হোল সেও মিসকল দিবে। আচ্ছা দে…।
কিছুক্ষন পরে, “কিরে মিসকল দিছিস?’
“দোস্ত মিসকল তো দিসি, কিন্তু কাটতে ভুইলা গেসিলাম। :D”
৩
বিশ্ববিদ্যালয়ের ২য় বর্ষে মোবাইল নিয়ে মাতামাতিটা বোধহয় সব থেকে বেশি ছিল। এক রমজানের ছুটিতে আসল ডিজুস ফ্রী টকটাইম। সুশীল সমাজের বোধহয় ডিজ্যুস নিয়ে ক্ষোভের শেষ নেই, কিন্তু আমার বলতে দ্বিধা নেইযে, সেই সময়টুকু আমি খুবি উপভোগ করেছি। রাত জেগে কথা কথা বলতে বলতে ভোরে সেহরী খেয়ে তারপর ঘুম, কারন তখন আমাদের দীর্ঘ্য ৩ মাসের ছুটি চলছিল। 
এরপর আস্তে আস্তে চলে আসে sms এর চল। আমার এক ফ্রেন্ডতো sms এর বেপারে এতই মিতব্যায়ী ছিলযে, কোথাও গেলে ওর দেরী হলে sms আসতো “ ৯ মিনিট পরে আস্তেছি”
মাঝে জিজ্ঞেস করলাম “৯ কেন্? ১০ লিখিস না কেন?” বন্ধুর তরিত উত্তর “ ১০ লিখতে একটা অক্ষর বেশি লিখতে হবে যে…”
৪
৩য় বর্ষে মোটামুটি সবার হাতে মোবাইল, কারন বাংলা লিঙ্ক চলে এসেছে। আস্তে আস্তে কল রেট কমতে শুরু করেছে। তখন বোধহয় ৩ টাকা ছিল প্রতি মিনিট। নতুন নতুন মাল্টি মিডিয়া সেট আসতে শুরু করলো। দামী সেট mp3, mms মোটামুটি গর্বের একটা বস্তু, সাথে একটা ক্যামেরা থাকলে ত কথাই নেই। যাহোক পুরানো নকিয়াতেই থাকতে হোল কারন পকেটের অবস্থা ভাল না থাকায়। ৪র্থ বর্ষে দেখা শুরু করলাম ভাইয়ারা ধুমধাম সবাই টেলিকমে জয়েন করতেসেন, সেই রকম আকর্ষনীয় প্যাকেজ। সবথেকে আকর্ষনীয় লাগত ল্যাপ্টপ আর মোটামুটি বিশাল অংকের মোবাইল বিল ফ্রী। সবার মাঝেই দেখা গেল এই চাক্রীগুলাতে চরম আগ্রহ। ৪র্থ বর্ষে তো মোটামুটি টেলিকম কর্মশালাই আয়োজন করে ফেললাম। ভাইয়ারা চোথা দিয়ে গেল রিটেন এক্সামের। আমাদের খুব ভাল প্রোগ্রামার ছেলেগুলোকেও দেখা গেল টেলিকমের দিকে ব্যাপক আগ্রহ।
৫
২০০৭ এর শুরুর দিকে মোটামুটি ১৮ জুনের মত একসাথে জয়েন করলাম হুয়াইতে। আমার লাইফের সবথেকে খাইস্টা কোম্পানী। এর আগে, পরে একের পর এক ইন্টারভিউ দিয়ে যাচ্ছিলাম গ্রামীন ফোনে। আমি এই বিষয়ে লিজেন্ড। মোটামুটি ৬ বারের বার বৈতরনী পার হলাম। দেখা গেল আসে পাশে সব চেনা মুখ। একি ফ্লোরে আছে কিংকু চৌধুরী, গাজি, রায়হান আরো অনেকে। চাকরী জীবনের সবথেকে সুখের সময় শুরু হোল। কাজের ফাকে ফাকে মোটামুটি সারাদিন আড্ডা হৈচৈ। কিছু অসাধারন কলিগ পেলাম। সাথে যেটা পেলাম অনকল নামক এক বিরাট যন্রনা। সারাক্ষন সাথে ২ টা মোবাইল বয়ে বেড়ানোর উৎকট যন্রনা। আস্তে আস্তে বন্ধুরা সবাই পাড়ি জমাতে শুরু করল দেশের বাইরে, সাথে সাথে দেশে টেলিকমের মধুও শেষ হতে শুরু করল। পাড়ি জমালাম আফ্রিকা, কামলা দিতে।
৬
আফ্রিকাতে মোবাইল কলরেট দেখে শুরুতে একটা ধাক্কার মত খাই। সদ্য গ্রামীন ফোনে ২৫ পইসার ট্যারিফ ডিফাইন করে আসছি। এখানে দেখি ২৫ টাকার মত পার মিনিট লোকাল কল। বুঝলাম আমাদের দেশের শুরুর অবস্থা চলছে। এরপরত শুরু হোল মন্দা। দেশে গিয়ে বিশ্ববিদ্যালয়ে গিয়ে উপলব্ধি কেউ এখন আর টেলিকমে জয়েন করতে চাচ্ছে নাহ। বুঝলাম দিন বদলায়ে গেছে। আবার পোলাপাইন উচ্চ শিক্ষার্থে বিদেশ যেতে আগ্রহী।সবাই ধুমায়ে জি আর ই নয়ত IELTS দেয়। পড়লাম সিরাতের ব্রেইন ড্রেইন। মনে হল দেশে ভাল জব ফিল্ড থাকলে আসলে অনেকেই দেশের বাইরে যেতে আগ্রহী নয়। গ্রামীন ফোনের অনেক ভাইয়া/ আপুরা আসেন বুয়েটের প্রথম ১০ জনের মদ্ধ্যে। আমাদের ইউনিরও অনেক ভাল গবেষক/ছাত্রও আছে টেলিকম কোম্পানীতে। অনেককেই জিজ্ঞেস করি কিরে বাইরে আসবি নাহ? জীবন তো এক্টাই কেন যাবে এত কস্ট করতে… “ হুম, বুদ্ধিমানের দেশে থাকে, বোকাচ…রাই বিদেশে আসে।“
৭
হঠাত করেই লক্ষ্য করলাম মূঠোফোনে কলের পরিমান আশংকাজনক হারে কমে যাচ্ছে। আগে যেখানে প্রতিদিন চার্জ না করলে হত না, আমার বুড়া ব্যাটারি এখন ৩ দিন চার্জ না করলেও ভালই চলছে। জীবনটা এখন বোধহয় ল্যাপী, স্কাইপ, আর সচলয়াতনেই বন্দী হয়ে যাচ্ছে… 
পাঠকের জন্য থাকলো মূঠোফোনের একটা গান… (সৌজন্যঃ কিংকু চৌধুরী)
http://www.esnips.com/doc/ded47c26-a69f-476b-9dbc-62224af2493b/Meghdol---shohorbondi---Muthophone---downloadable

