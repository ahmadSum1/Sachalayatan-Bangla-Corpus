আমি ঢাকা শহরে আছি নাকি ক্যামেরা শহরে আছি !!!



৬-১২-১২ তারিখে কিঞ্চিৎ ছবি তুলিবার বাসনা লইয়া শাহবাগ এলাকায় গিয়াছিলুম। কিন্তু গিয়া পুরাই টাসকি…. হায় হায় ইহা আমি কোথায় আসিলুম !! এক বৎসর পূর্বেও তো এইখানকার অবস্থা এইরূপ ছিলো না। আমি কাহাদের ছবি তুলিব ? সমগ্র একালাই আম জনতা বহির্ভূত। সকলেই হাতেই শোভা পাইতেছে এক বা একাধিক ক্যামেরা। এমনকি রিকশাওয়ালার দিকে নজর যাইতেও খেয়াল করিলুম, তিনিও তাহার ক্যামেরাযুক্ত মোবাইল ফোনখানা বাহির করিয়া ছবি তুলিতে ব্যস্ত !!!
যদিওবা কোথাও ক্যামেরাবিহীন কোন ব্যক্তির দেখা মিলিয়া যায় (যাদের বেশীরভাগই নাবালক, অর্থাৎ ক্যামেরা নামক বস্তুটি সম্পর্কে তাহারা অবগত নহেন) তাহা হইলেই বাকি সকলে তাহাকে ঘিরিয়া ধরিয়া ক্যামেরা বাগাইয়া ধরে। দূর হইতে দেখিলে মনে হয়, যেন এক পাল পিপিলিকা একটি চিনির দানার সন্ধান পাইয়াছে এবং কে কোন দিক দিয়া কিভাবে তাহা ভক্ষণ করিবে তাহা চিন্তা করিয়াই তাহারা ব্যাকুল। এইরূপ অবস্থা দেখিয়া বিরস বদনে যাত্রা করিলাম কলাবাগান মাঠের উদ্দেশ্যে। ঘুড়ি উৎসব হইতেছে নাকি ওইখানে। কিন্তু হায়, ওইখানেও বিধি বাম। গোটা কয়েক ঘুড়িয়াল ছাড়া বাকি যাহাদের দেখা মিলিল তাহাদের সকলের হাতেই ক্যামেরা নামক মহান যন্ত্রটি বিদ্যনাম। ঘুড়িয়ালরা তাহাদের ঘুড়ি লইয়া যখন উদ্ভ্রান্তের ন্যায় ছোটাছুটি করিতে ব্যস্ত, তখন সকল ক্যামেরাধারীরাও তাদের কার্যসিদ্ধি করিতে ব্যকুল হইয়ে উঠিলেন। কেহ শুঁইয়া, কেহ নুইয়া আবার কেহ দাঁডাইয়া ছবি তুলিয়া যাইতে থাকিলেন।
এইরূপ অবস্থা দেখিয়া, আমি ঠিক বুঝিয়া উঠিতে পারছিলুম না যে, আমি ঢাকা শহরে আছি নাকি ক্যামেরা শহরে আছি !!!
যাহা হউক…. সেই শোয়া, বসা, দাঁড়ানোর দলে নিজেকেও দাঁড় করাইতে হইলো …. ফলাফল গোটা কয়েক ছবি….














বি.দ্র- ছবিগুলো ফেসবুক এ্যালবাম থেকে শেয়ার করা। তাই কোয়ালিটি কিছুটা পরিবর্তিত হয়েছে।
অনুপম প্রতীপ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6e%75%70%61%6d%2e%70%72%61%74%69%70%40%67%6d%61%69%6c%2e%63%6f%6d%22%3e%61%6e%75%70%61%6d%2e%70%72%61%74%69%70%40%67%6d%61%69%6c%2e%63%6f%6d%3c%2f%61%3e%27%29%3b'))

