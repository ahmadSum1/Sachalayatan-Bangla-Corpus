ঈদের ক্লান্ত পথে



সকালটা শুরু হল নির্মল আনন্দে, নীড়-এর টানে যাত্রা শুরু হবে বলে।
রিকশা না বাস? ভাবতে ভাবতে রিকশা-তে গুলিস্তান। ৫০ টাকার ভাড়া ১০০ টাকা , এ আর এমন কি? ঈদ বলে কথা! হাসিমুখে টিকেট গ্রহণ।
শুরুটা চমৎকার। জানালার পাশে সিট, পাশে সুন্দরী ললনা। হঠাৎ সুনয়নার নিশপিশ। তাকে পড়ার চেষ্টা আমার। হঠাৎ অনুরোধ- জানালার পাশের সিট-টা তার চাই। ঈদ উপহার হিসাবে সিট ছেড়ে দেয়া। শুরু হল তার বমি উৎসব। আমার ঘিন ঘিন অনুভূতি। দূরে থাকো, সুনয়না!
দ্বিতীয় বাঁধা- অদক্ষ ড্রাইভার। যাত্রীদের কটাক্ষ, প্রতিবাদ (...গরুর গাড়ির ড্রাইভার নাকি?!) কেউ বলছে, “কথায় কাজ হইব না, মাইর লাগান!” যাত্রীর দোষ দিয়ে কী লাভ? সামনে অনিশ্চিত যাত্রাপথ।  ড্রাইভার নিশ্চুপ। আমি নীরব খুশি; যা-ই হোক, গাড়ি চলছে তো!
হঠাৎ পথচারীদের আতংকিত চিৎকার- জ্যাম ভেঙ্গে উলটোপথে ভান নিয়ে যাচ্ছে এক কিশোরের রক্তে ভেজা শরীর- ঈদের সড়ক দূর্ঘটনার বলী সে।
রাস্তা অর্ধেক বন্ধ করে চলছে সিটি কর্পোরেশনের উন্মাদ উন্নয়ন। হঠাৎ যাত্রাবিরতি।
মাওয়া ঘাটের অনিয়ন্ত্রিত ‘বাস টার্নি’-য়ের কারণে বাস-যাত্রার সমাপ্তি। সামনে ৪ কিলোমিটার রাস্তা। শুরু হল পথ চলা। চলছে সবাই। চলতি পথে ক্লান্ত হয়ে নবদম্পতি সেরে নিচ্ছে ঝগড়ার অবশিষ্ঠাংশ।
ব্যাগ আর ব্যাগেজ নিয়ে চলছে সবাই। রাস্তায় চলছে ভেষজ চিকিৎসা। পা কেটে দিশেহারা কেউ একজন। কচুপাতার রসে রক্তে ভেজা পা। শিশুর ওয়া ওয়া কান্না, বৃদ্ধার করুণ চাহনি নিয়ে চলছে সবাই।
স্বপ্ন যাবে বাড়ি আমার...।
হাঁটছে সবাই অবিরাম। সামনে নোটিশ বোর্ড- মাওয়া ২ কিলোমিটার!!!
(**সেপ্টেম্বর ১০, ২০১০- ঈদ ঊল ফিতর)
--------------------------------------------------------------------
মেহেদী হাসান লোভন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6c%6f%76%6f%6e%2e%6c%69%6e%6b%40%67%6d%61%69%6c%2e%63%6f%6d%22%3e%6c%6f%76%6f%6e%2e%6c%69%6e%6b%40%67%6d%61%69%6c%2e%63%6f%6d%3c%2f%61%3e%27%29%3b'))

