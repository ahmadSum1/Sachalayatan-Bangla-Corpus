বিকাল



বিকাল
--------------------
রাতুল
সারদিনের দহন শেষে সূর্য যখন হেলে
আলোয় থাকা মানুষ তাকে বিকাল হওয়া বলে।
বিকাল বেলা হরেক রকম হরেক মজা তার,
শত দেশের কোটি মানুষ করছে বিকাল পার।
একেক মানুষ বিকাল কাটায় একেক রকম করে
বয়স ভেদে কারো বিকাল “সকাল আসার তরে”।
একটা সময় বিকাল ছিলো গোল্লাছুটের মাঝে
হুড়োহুড়ির বিকাল মিশত কাদামাখা সাঝে।
এমনি করে অনেক বিকাল পার করে একদিন
জড়িয়ে নিয়ে সেই মুখটার ভালবাসার ঋণ।
অনেক খানি সাহস নিয়েই সেই বিকালের শেষে
“ভালোবাসি” বলেই দিলাম ঊঠছিলো সে হেসে
সেই বিকালের মধুর স্মৃতি “আমার সেরা বিকাল”
এত ভাবি তাই মনে হয় “এইতো ঘটা সেকাল”।
আমার হাতে হাতটি রেখে চোখজুড়ানো মেয়ে
বলেছিলো সারাজীবন কাটবে তোমায় চেয়ে!!
সেই ভাবে সেই বিকাল আমার আর ফেরেনি হায়
সেই সুদিনের সুখের স্বপন কষ্ট দিয়ে যায়।
আমার কথা? সে আর তোমায় কিইবা বলে লাভ
পারবে কি ফিরিয়ে দিতে “সেই বিকালের খাব(স্বপ্ন)?”
আমার বিকাল পার হওয়াটা সেই নিবেছে কবে,
এখন শুধু প্রহর গুনি “মৃত্যু কখন হবে?”
(আজ বিকাল ৬ টা ১৮মিনিট, মার্চ ০৭,২০০৮)

