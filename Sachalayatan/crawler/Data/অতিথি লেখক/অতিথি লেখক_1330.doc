লিচু, লিচু এবং লিচু



অফিসের কাজে দিনাজপুর গিয়েছিলাম গত মাসের ১৩ তারিখ। প্রথমদিন গিয়েই খোঁজ নিলাম লিচুবাগানের। অফিসের পিয়ন বলল কাছেই দীঘণ নামক জায়গায় বাগান আছে। পরদিন সে ঐ বাগান থেকে প্রতিশত ২০০ টাকা দরে লিচুও কিনে নিয়ে আসল আমাদের খাওয়ানোর জন্য। এবারতো আর তর সয়না। যেতেই হবে বাগানে। অফিস শেষে বিকালে গেলাম। বাগানে ঢুকেই কিছু বলার আগেই গপাগপ লিচু মুখে পুরেই চোখ বন্ধ। সৈয়দ মুজতবা আলীর "রসগোল্লা" গল্পের কথা মনে পড়ে গেল-"ঠিক ঝাড়া আড়াই মিনিট"।

[img][/img]
এবার শুরু হল দরদাম। লিচুবাগানে আমাদের হালিচু (হাভাতের লিচু সংস্করণ ) অবস্থা দেখেই হয়তো মালিক দাম চেয়ে বসল প্রতিশত ৩০০টাকা। আমরা বললাম এখান থেকেই যদি এত দামে কিনতে হয় তাহলে ঢাকা - চট্টগ্রামে তো ৬০০-৭০০টাকায় বিক্রি করতে হবে। তখন উনি বললেন ঢাকা - চট্টগ্রামে তো ১০০ লিচু কিনলে বড়জোর ৭৫-৮০টা পাবেন। আর তাছাড়া এখন লিচুর সিজন শেষের পথে, আর হয়তো এক সপ্তাহ বাগানে লিচু থাকবে, তাই এই অবস্থা। কি আর করা। ২৫০টাকা দরে বললেও রাজি না হওয়ায় "পেটে তোমার পিলে হবে, কড়িকুষ্ঠ মুখে" এভাবে শাপ-শাপান্ত করতে করতেই খালি হাতে ফিরে আসতে হল। পরদিন খোঁজ নিলাম দিনাজপুরের বিখ্যাত মাসিমপুরের লিচুর। গিয়ে দেখলাম লিচু শেষ। হায় খোদা! দিনাজপুরে আসার সময় বাসা থেকে বলে দিয়েছে লিচুর কথা। বাসার পিচ্চি ভাগ্নে প্রতিদিন মোবাইলে একবার করে মনে করিয়ে দেয় লিচু পাঠানোর কথা। এখনতো দেখি ইজ্জতই থাকবেনা। 
এক বাগান-মালিক সমাধান দিলেন। ওখান থেকে ১২-১৩ কিমি দূরে আমতলি নামক জায়গায় উনার ছেলের বন্ধুর লিচু বাগান আছে। সাথে সাথেই দে ছুট! গিয়ে দেখি এলাহী কান্ড। বাগান ভাঙ্গা হচ্ছে।

[img][/img]

[img][/img]
প্রথম কাজ বিভিন্ন গাছের লিচু চেখে দেখা। এবার লিচু পছন্দ হলেই নিজ হাতে সে গাছ থেকে লিচু পেড়ে হপাহপ পেটের ভিতর চালান করে দেয়া। 

[img][/img]
এবার শত ২৫০ টাকা দরদাম করে চট্টগ্রামে পাঠানোর জন্য আর নিজে খাওয়ার জন্য ৫০০ লিচু কিনলাম। অবশ্য আরও বেশি পাঠানোর ইচ্ছা ছিল। কিন্তু ছোট টুকরি কেনার অপরাধে তা সম্ভব হয়নি।
বকরবকর অনেক হল। আসেন এবার লিচু খাই। বাগান থেকে নিজ হাতে লিচু পেড়ে খাওয়ার মজাই আলাদা।

[img][/img]


[img][/img]

[img][/img]

[img][/img]

[img][/img]


[img][/img]

[img][/img]

