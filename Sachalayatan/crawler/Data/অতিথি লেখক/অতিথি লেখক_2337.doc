শেষোক্তি



তুমি ভালোবাসতে চেয়েছ বলেই,
আমি ভালোবাসতে দিয়েছি,
তুমি হাতটা ধরতে চেয়েছ বলেই,
আমি হাতটা বাড়িয়েছি,
তুমি প্রেমের কবিতা শুনবে বলে-
আমি রাতের পর রাত জেগে রচনা করেছি তেরশ দুইটি কবিতা,
তুমি বৃষ্টি ভালোবাসতে বলেই-
আমার চোখ দিয়ে প্রতিনিয়ত বৃষ্টি ঝরত,
রাতের পর রাত কতটা বৃষ্টি জড়ো করেছি -
তুমি তাতে ভিজলেও না!
তুমি আমাকে দোষারোপ করবে বলেই-
আজো আমি কাউকে বলিনি-
আমার সবটাই ছিলো ভালোবাসা,
আর তোমার ছিলো বালুকাবেলার শুয়োপোকাদের বাসা।
- অমিত বান্ধব

