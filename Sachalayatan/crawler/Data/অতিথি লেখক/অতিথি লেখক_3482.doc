গণরুমে গণধোলাই..



গণরুমে গণধোলাই...
যে দিন-ই ঢাবিতে যাই সে দিন-ই আমার কোন না কোন পরিচিত, লীগবন্ধুদের হাতে গণরুমে গণ ঢলা খেয়েছে শুনতে পাই । হলে থাকা হয়না , থাকা হলে হয়তো নারী চুলাচুলী প্রতিযোগীতায় অংশগ্রহণ করা যেতো । আমার এক বন্ধু ডিপার্টমেন্ট এর ফার্স্ট বয় ,ফকরুদ্দীনের আমলে শিবির ভাই এর আদরনীয় হয়ে হলে শাহী জায়গা (সিঙ্গেল সিট) পেয়েছিল । ঐ বন্ধু এখন লীগভাইদের রাম ঢলার মধ্যে আছে । ঐ বন্ধু আবার পাঁচ ওয়াক্ত নামায পড়ে , বিড়ি ফোকেনা ,গার্লফ্রেন্ডও নেই সুতরাং সে দল করুক আর না করুক লীগ ভাইরা তাকে শিবির কর্মী বলিয়া ঘোষনা দিয়াছে।তাকে বলিয়াছে অতি সত্তর গার্লফ্রেন্ড সহ তাকে বিড়ি ফোকা অবস্থায় দেখিলে তাহাকে তারা ছাড়িয়া দিবে .....................!!! আমার এই বন্ধুটি গণরুম থেকে তার হাড্ডি সমেত ফেরত এসেছে । বন্ধুটিকে এখন সর্বদা গালে হাত রাখিয়া বসিয়া থাকতে অথবা পলাইয়া বেড়াইতে দেখা যায় । আমি জয়ি...সকল  সমস্যার সমাধান পকেটে নিয়ে ঘুরি(মর্ডান মেয়ে প্রমাণ করতে পকেট সমেত প্যান্ট পরা হয় ) । আমার বেকুব ফ্রেন্ডকে বললাম- বৎস তোমার সকল চিন্তার অবসান আমার পকেটে । ( বেকুব কি মনে করিয়া আমার দিকে চাহিয়া রইল ) তাহাকে বলিলাম অর্থের কিন্চিত জলপ্রপাত ঘটাও আমরা বালিকা গণ এক এক জন এক এক টাইমে তোমার সহিত ডেটিং এ যাইব এবং লীগ ভাইয়ারা সামনে পরিলে তোমার বিড়ি ফোকা কার্যক্রম হা করিয়া তাকাইয়া দেখিব ( এই আইডিয়া বিড়ির এ্যাড থেকে পেয়েছি ) । আমার বেকুব বন্ধু আমার দিকে বেকুবের ন্যয় দৃস্টিপাত করিয়া দীর্ঘশ্বাস ফেলিল ( বোধ করি  আইডিয়া পছন্দ হয় নাই ) ।
তারুণ্য গোয়ালে...
এমন এক ডিপার্টমেন্টে পড়ি যেখানে কারণে অকারণে প্রোগ্রাম লেগে থাকে, আর প্রোগ্রাম মানেই ম্যাডামের হুকুমে ক্লাসের সব মেয়েদের দল বেঁধে শাড়ি পরে আসতে হয় । প্রথম দিকে  খুব উপভোগ করলেও একবছর পার হওয়ার পর শাড়ি পরা এখন মাথায় বাড়ি।প্রোগ্রামের কপালে গুলি মেরে বন্ধু বান্ধব সহ সেন্ট্রাল লাইব্রেরীর সামনে চা খেতে চলে এলাম । সেখানে দেখি ATN চ্যানেল এর ক্যামেরা আমাদের পেছন ঘুর ঘুর করছে।পরে তাদের একজন এসে বলল যারা এবার প্রথম ভোটার হয়েছে তাদের মতামত  সংগ্রহ করতে এসেছে । আমার পাশে বসে থাকা বন্ধু মহদয় এমন লাফ দিয়েছে যে ক্যামেরা কাছে থাকলে ক্যামেরার ভেতরেই ঢুকে যেত।কিন্তু ক্যামেরা ম্যান এর কথায় তার নাচা নাচি বন্ধ হয়ে গেল। ক্যামেরা ম্যান শুধু লারকি আই মিন মেয়েদের কমেন্টস নেবেন।এটা শুনে আমরা মহদয়ারা কিচ কিচ শুরু করে দিলাম। আমরা আবার কোন ভাবেই ক্যামেরার সামনে পরতে চাইছিনা । তাদের অনেক ঘ্যন ঘ্যনানির পর ক্যামেরার সামনে পট পট করার দায়িত্ব আমার কন্ধে পরল। আমাকে আবার এর আগে একই দিনে তিনটি চ্যানেলে একই সময়ে খবরের ফাকে বকবক করতে দেখা গেছে,খুব তাড়াতাড়ি খবরের চিপা পার্টি রুপে সুনাম হয়ে যাবে এই ভয়ে ক্যামেরা দেখলেই আমি উল্টা দৌড় দেই । সেই আমাকে যখন বলতে বলা হল তখন বন্ধু মহদয় ও মহদয়াগণ অবিরাম আমার কানের কাছে  বলা শুরু করল যুদ্ধ অপরাধীদের বিচারের কথা বলতে,কেউ বলল সন্ত্রাস দূর করার কথা , কেউ দ্রব্যমূল্য কমিয়ে দেওয়ার কথা , দুর্নিতি কমানোর কথা ই.টি.সি....আমি মনে মনে বলি এই কথা আমার কানের সামনে না বলে ক্যামেরার সামনে বল্ । আমি আবার ইদানিং সচালায়তনেই পরে থাকি সেই সুত্রে এখানে নতুন একটা দাবীর কথা শুনলাম আর তা হল ইউনিভার্সিটি গুলো আন্তর্জাতিক মানে গড়ে তোলা.........এবারের নির্বাচনে সবাই বলছে তারুণ্যের জয় হয়েছে, সেই তারুণ্য কোথায় কিভাবে বুড়িয়ে যাচ্ছে সেটা দেখেছে কেউ ? পড়াশোনা এদেশে টাকা দিয়ে কেনা মুদির দোকানের দ্রব্যের মত । যে ইউনিভার্সিটি তারুণ্যের প্রতিনিধিত্ব করে সেই ইউনিভার্সিটি গুলোর একটিও গবেষণা ধর্মী আন্তর্জাতিক মানের নয় । এ দেশে শিক্ষার বাস্তবিক প্রয়োগ নেই । এখানে দর্শনে পড়ে কেউ দার্শনিক হয়না । এত গুলো তরুণ ,যারা দেশের সংকটে বার বার দেশকে নতুন করে সাজিয়েছে তাদের এ দেশে কোন ভবিষ্যত নেই । অন্যের গোলাম হয়ে বিদেশ পারি দিতে হয় নয়ত সরকারী কেরানী হয়ে দুর্নিতির সামিল হতে হয় । এবারের সরকার হয়তো এবার এটা নিয়ে ভাববেন..................।যাই হোক বন্ধু মহদয় ও মহদয়া গণদের  আমার এই পয়েন্টের কথা শোনানোর পর তাদের প্রশ্ন করলাম .....এ তারুণ্য কোথায় যাচ্ছে....??? পাশ থেকে এক বন্ধুমহদয় বললেন .................."গোয়ালে'' ।
( জয়িতা )

