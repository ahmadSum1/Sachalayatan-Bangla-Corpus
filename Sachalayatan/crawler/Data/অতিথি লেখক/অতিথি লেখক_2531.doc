এলোমেলো ভাবনাগুলো



১.
দূরের আকাশ যখন হারাবে নীল,
আমি স্বপ্নলোকের দরোজা খুলে দেব।
যদি ফিরে চাও, তবে দেখবে,
আমার আকাশ তখনো রয়েছে রঙ্গিন।
তুমি ফিরে এসো তখন,
ফিরে এসো হৃদয়ে আমার
আমি অপেক্ষায় আছি, অপেক্ষায় র’ব;
আমৃত্যু অপেক্ষায়....।।
২.
অনেক তো ছিলে দূরে
কত জোছনায় ভেজা রাত একাকী পথে
একলাই দীর্ঘঃশ্বাস ফেলে হেঁটেছি...
এখনো কি অভিমান নিয়ে
রয়ে যাবে এতটাই পর?
আমি চাঁদের অশ্রু মুছে হাসি ফুঁটিয়েছি
তবু তোমার হাসিটুকু র’য়ে গেল আজও অধরা!
একবার হেসে যাও...একবার....
৩.
যেতে যেতে কোন এক দূর পরবাসে
হঠাৎ ক্ষণিকের তরে যদি মনে পড়ে
নিঃশেষ স্মৃতি ভান্ডার থেকে একবার এই মুখ;
জেনে নিও এরই নাম ভালবাসা,
যা হয়নি বাসা থেকে পাশাপাশি....
সাঈদ আজিজ(sayedbinaziz@yahoo.com)

