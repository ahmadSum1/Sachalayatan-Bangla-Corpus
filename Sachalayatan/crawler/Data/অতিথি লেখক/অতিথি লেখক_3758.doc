যাত্রা হল শুরু!



আমি সচলায়তনে নতুন যোগ দিয়েছি। এখনও অতিথি লেখক হিসেবেই আছি। এর আগে দু'একটা মন্তব্য করেছি বটে অন্যদের লেখা পড়ে, তবে এটাই আমার প্রথম লেখা বলা চলে।
সচলায়তনের খবর পেয়েছিলাম এক বন্ধুর কাছ থেকে। শাকিল। অস্ট্রেলিয়াতে মাস্টার্স করছে। হঠাত্ একদিন চ্যাট করার সময় একটা সাইট এর লিন্ক পাঠিয়ে, "এইখানে ফাহিম ব্লগ লেখে। ভালোই লিখছে। পইড়া দেইখো"। এভাবেই সচলায়তনে প্রথম প্রবেশ। হ্যাঁ, ফাহিম ও আমার বন্ধু, কানাডা তে আছে এখন। এরপর বেশ অনেকদিন এর একটা বিরতি। চাকুরী, এটা সেটা। চারপাশে অনেক কেই দেখি বিভিন্ন সাইটে টুকটাক লেখালেখি করে। ব্লগ জিনিস টার সাথে আমার আগে তেমন একটা সখ্যতা না থাকলেও হঠাত্ করেই ভেবে দেখলাম প্রতি রাতে মোবাইলে ব্লগ লেখার চাইতে একটা জলজ্যান্ত সাইটে লিখলে কেমন হয়! অনেক চিন্তাভাবনা করে কেন জানি সচলায়তন কেই পছন্দ হল। ব্যস, যেমন ভাবা, তেমন কাজ। রেজিস্ট্রেশন করে ফেললাম। 
আরো একটা কারন আছে অবশ্য। জানি না এর সম্পৃক্ততা কতটুকু। আমি সাধারণত অনেক কিছুই চিন্তা করি, অন্যদের সাথে সেগুলো শেয়ার করা হয় না সচরাচর। যত টা কম শেয়ার করলে আমরা কাউকে চাপা স্বভাবের বলি, আমি মনে হয় তার চেয়েও একটু কম শেয়ার করি। কেন, কেউ জানতে চাইলে জবাব দিতে পারব না। কারন জবাব টা আমার নিজেরও জানা নেই। তবে পরিচিত মুখগুলোর বাইরে অনেক সময় অনেক কিছুই শেয়ার করা টা বেশ সহজ হয়ে যায়। এভাবে অন্য অনেক মানুষ কে জানা ও যায়। বেশ লাগে আমার এই জিনিস টা। তাই হয়ত অনেকটা এই কারনেও এখানে লিখতে শুরু করার এই প্রয়াস। চেষ্টা করব নিয়মিত লেখার। 
প্রথম লেখাকে আর টেনে বড় করতে চাই না। নিজের সম্পর্কে ধীরে ধীরে তো লিখবই, সবাই জানতেও পারবেন আমার সম্পর্কে। 
বাংলা সাইট আগে কখনো এভাবে ব্যবহার করিনি, তাই কিছুটা সময় লাগবে পুরো অভ্যস্ত হতে।
সবাই ভাল থাকবেন। শুভকামনা রইল।
"অতন্দ্র প্রহরী"

