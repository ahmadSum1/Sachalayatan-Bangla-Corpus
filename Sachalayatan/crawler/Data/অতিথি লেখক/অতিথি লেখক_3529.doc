আলোয় মুদ্রণ - ০১



তেলাপোকা 
তেলাপোকা দেখলে খুব মায়া হয়
কেউ যদি তাকে উল্টিয়ে দেয়
প্রচন্ড আক্রোশে হাত-পা ছুঁড়তে থাকে বাতাসে।
কিছুতেই বুঝতে পারে না কি করে উল্টে গেল
কিভাবেই বা সে সোজা হবে।
দয়া করে যদি কেউ আবার সোজা করে দেয়
দ্রুত পালিয়ে যায় বিপদসীমা ছেড়ে।
উল্টে যাবার ও সোজা হওয়ার মধ্যবর্তী সময়ের রহস্য
কোনদিন পারে না উন্মোচন করতে। 
আমাদের ঈশ্বরও মাঝে মাঝে আমাদের উল্টিয়ে দেন। 
রাসায়নিক গোলাপ
বৈজ্ঞানিক পদ্ধতিতে চাষ হচ্ছে কাঁটাহীন গোলাপ
এখন অনায়াসে যে কেউ গোলাপের বনে ঢুকে
ছিঁড়তে পারবে গোলাপ, খেলার ছলে ভাঙ্গবে ডাল। 
আজকাল গোলাপেরা বড্ড নিরাপত্তাহীনতায় ভুগছে
ড্রইংরুম ভর্তি জঞ্জালের ভেতর কাঁচের ফুলদানিতে
মাথানিচু করে দাড়িয়ে থাকে কাঁটাহীন গোলাপ। 
যারা প্রজাপতির ডানা পিনে আটকিয়ে
রঙিন প্রজাপতি বাঁধিয়ে রাখে ফ্রেমে
বিজ্ঞানীরা অচিরেই তাদের জন্য ল্যাবরেটরিতে জন্ম দিচ্ছে
রং বেরঙ্গের বড় বড় ডানাওয়ালা উড়তে অক্ষম প্রজাপতি। 
আকরাম খান
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6b%72%61%6d%2e%6b%68%61%6e%31%39%37%34%40%67%6d%61%69%6c%2e%63%6f%6d%22%3e%61%6b%72%61%6d%2e%6b%68%61%6e%31%39%37%34%40%67%6d%61%69%6c%2e%63%6f%6d%3c%2f%61%3e%27%29%3b')) 

