২১, অসাম্প্রদায়িক জাতীয় চেতনার জন্ম ও বিনাশের গল্প



১৯৪৭ এর ১৪ আগস্ট যে ঘটনাটি ঘটল তা পৃথিবীর ইতিহাসে ছিল প্রথম ও অদ্বিতীয়। পাকিস্তান নামে যে অদ্ভুত দর্শন ও অবৈজ্ঞানিক রাষ্ট্রটির জন্ম হল তা রাষ্ট্রবিজ্ঞানের দৃষ্টিতে ঠিক রাষ্ট্র ছিল না, ছিল এক নতুন ধরনের রাষ্ট্র কাঠামো গড়ার এক নিছক এক্সপেরিমেন্ট। দুই অংশের এ বিশাল ভৌগলিক ব্যাবধান, রাজনৈতিক-সাংস্কৃতিক-ঐতিহ্যগত আকাশ পাতাল ফারাক এই নির্দেশ করছিল যে এই রাষ্ট্রটি হবে ক্ষণিক সময়ের জন্য এক সংগ্রামময় রঙ্গমঞ্চ। দুই অংশের একমাত্র ঐক্যের জায়গা হল ‘ইসলামী জাতীয়তাবাদ’ নামক এক তত্ব। 
সম্রাজ্যবাদী শোষণের চিরায়ত ও অবশ্যম্ভাবী পক্রিয়ার  অংশ হিসেবেই পুঁজিবাদী শাসক ব্রিটিশ রাজ ভারত বর্ষের প্রধান দুই ধর্মীয় সম্প্রদায়কে শোষণ ও শাসনের সুবিধার্থে মুখোমুখি দাঁড় করায়। যার শেষ অমোঘ পরিণতি ভারত ও পাকিস্তান নামের দুইটি আলাদা রাষ্ট্রের জন্ম।  
হাজার বছর ধরে চলে আসা বৈদিক ধর্ম, আর্য শ্রেণী, ভিনদেশি শাসক হতে বৃটিশ রাজের সকল শোষণ-নির্যাতন-প্রতিরোধ-সংগ্রাম ইত্যাদি বিবেচনায় না এনে শুধু বৃটিশ ভারতের শাসনের শেষ অংশ টুকুতেই নজর দিচ্ছি। সাধারণত দেখা যায় শোষণের সুবিধার্থে শাসক শ্রেণী সাম্প্রদায়িক আবেগকে রাজনৈতিক হাতিয়ার হিসেবে ব্যাবহার করে, এটি এক চিরায়ত বৈশিষ্ট্য। আর ভারতীয় উপমহাদেশে এ সাম্প্রদায়িকতার ব্যাবহার ইংরেজদের হাত দিয়ে সুসংবদ্ধ কাঠামো লাভ করে। বাংলার পুর্বাঞ্চলের অধিকাংশ মানুষই ছিল নিম্নবর্গের মুসলমান ও কৃষক সম্প্রদায়ের । এরা সম্পূর্ণই ছিল শ্রমজীবী ও উৎপাদনের সাথে সরাসরি সম্পৃক্ত। অপরপক্ষে এ অঞ্চলের অধিকাংশ মহাজন-জমিদাররা ছিল হিন্দু সম্পদায়ের, যারা ছিল সম্পুর্ন উৎপাদন বিমুখ। স্বাভাবিক ভাবেই এ উৎপাদন বিমুখ, পরগাছা শাসক শ্রেণী ও শোষিত কৃষক সম্প্রদায়ের মধ্যে থাকা সম্পর্কের পরতে পরেতে থাকত শ্রেণী দ্বন্দ। এই দ্বন্দ, এ শোষক-শাসিতের সম্পর্ককে ঢেকে রাখার চিরায়ত কৌশল হল একে স্বাম্প্রদায়িকতার চাঁদর দিয়ে ঢেকে দেয়া। ইংরেজরা  হিন্দু সম্প্রদায়কে বোঝায় বহিরাগত মুসলমানরা ৬০০ বছর শাসন শোষণ করে ভারত বাসীর অধিকার হরন করে রেখেছিল, তাদের বিকাশকে দমিয়ে রেখেছিল। তাই প্রতিশোধের এই সময়, এই হল তাদের রেনেসাঁ যুগ। অপরদিকে অভিমানী মুসলমান সম্প্রদায় দেখল কিভাবে দিন্দু শাসক গন তাদের শ্রমকে ঠকিয়ে রক্ত শোষণ করছে এবং তা ইংরেজদের আশ্রয়ে ও পশ্রয়ে। এভাবে ইংরেজরা ভারতবাসীকে বুঝতে দেয়নি এই কৃষক-জমিদারের দ্বন্দ নিতান্তই শোষক-শোষিতের শ্রেণী দ্বন্দ, যা অবশ্যম্ভাবী ঘটনা। এ শোষণ কোন সম্প্রদায় চেনে না, হিন্দু চেনে না, মুসলমান চেনে না। 
ব্রিটিশদের ব্যাবহার করা ও প্রতিষ্ঠিত এ পদ্ধতিকে রাজনৈতিকভাবে মুসলমানদের সামনে উপস্থাপন করে মুসলিম লীগ। তারা নিজেদের রাজনৈতিক স্বার্থে শ্রেণী ও শোষণগত দ্বন্দ্বকে সাম্প্রদায়িক দ্বন্দ্ব হিসেবে উপস্থাপন করে পাকিস্থান সৃষ্টির দাবি ও যৌক্তিকতাকে জোরদার করে। চাকুরি-ব্যাবসা-শিক্ষা-সম্পদ ইত্যাদি সকল ক্ষেত্রে হিন্দু সম্প্রদায়ের এই যে অগ্রগামিতা, অপরদিকে মুসলমানদের প্রশ্চাদপদতা অথবা এই যে উৎপাদনের ভিত্তি এ অঞ্চলের শ্রমজীবী কৃষকের পেটের ক্ষুধা এই সব কিছুর একমাত্র নিরাময় পাকিস্তান নামের এক আলাদা রাষ্ট্রের সৃষ্টি। এই দেখিয়েছিল মুসলিম লীগ। 
অতপর সেই ক্ষুধাহীন-শোষণহীন-স্বপ্ন রাজ্য পাকিস্তানের জন্ম হল। আর সেই শোষক হিন্দু সম্প্রদায় শ্রেণীটি থাকল না। কিন্তু শোষণের চিরায়ত নিয়ম অনুযায়ী ক্ষমতার পালা বদল হল কিন্তু শোষণের অবসান হল না। ধর্মের দোহাই দিয়ে যে রাষ্ট্রের জন্ম হল সে ধর্ম বা রাষ্ট্র মানুষের খাবারের যোগান দিতে পারল না। তারা অল্প ক্ষণেই বুঝে নিল এই নব্য শাসক গোষ্টির চরিত্র। তাই পাকিস্থান সৃষ্টির মাত্র ৪ বছর পর এই তন্দ্রাগ্রস্থ জাতির মোহভঙ্গের প্রতফলন দেখা যায় ১৯৫২ সালের ২১ শে ফেব্রুয়ারিতে। সেই ঐতিহাসিক ভাষা আন্দোলনের পটভূমিতে রচিত হয় পৃথিবীর প্রথম ভাষাভিত্তিক জাতীয় রাষ্ট্রের বীজ। এ ঐতিহাসিক বিপ্লব ছিল সাম্প্রদায়িকতা মুক্তির পথে এক মহান যাত্রা। এ মুক্তির অর্থ শতবছর ধরে চলতে থাকা, রাজনৈতিক কাঠামোতে ধর্মের ব্যাবহার বন্ধ হওয়া। এ বিপ্লব সহজ কথায় দ্বি-জাতি তত্বের পেটে লাথি মারল, এই তত্বের অবৈজ্ঞানিকতা প্রমান করল। 
এই সাম্প্রদায়িকতা ব্যাপারটা একটা বিচ্ছিন্ন মাত্রা। এটি প্রান ফিরে পায় তখন যখন রাজনীতি একে ব্যাবহার করে। জ্ঞানভিত্তিক-মুক্তমনের-গণতান্ত্রিক সমাজ কাঠামোর পূর্বশর্ত সাম্প্রদায়িকতা মুক্তি। আমাদের এই জাতিগত সাম্প্রদায়িকতা মুক্তির ভিত্তি ছিল ৫২ এর ভাষা আন্দোলন। সেই রাজনীতি বা সংস্কৃতির সাম্প্রদায়িকতা মুক্তি আমরা ধরে রাখতে ব্যর্থ হয়েছি। সে আমাদের অতি দুঃখ জনক রাজনৈতিক ব্যার্থতার ইতিহাস।
৫২ এর ২১ শে ফেব্রুয়ারির পর হতে এদেশের ভুমি ও রাজনৈতিক কাঠামোতে ধর্মের ব্যাবহার বন্ধ হবার যোগার হয়। কিন্তু এই অসাম্প্রদায়িক রাজনৈতিক সংস্কৃতি, পুজিতান্ত্রিক ও সম্রাজ্যবাদি শোষণ-আগ্রাসনের অন্তরায়। সাম্প্রদায়িক শক্তির অবস্থান, জন বিভক্তি ইত্যাদি সম্রাজবাদীদের আসনকে পুক্ত করে। তবে ৫২ এর ভাষা বিপ্লবের পর মুসলিম লীগের মত এত বড় ধর্মভিত্তিক রাজনৈতিক সংগঠন আজ অব্দি তৈরি হতে পারে নি এবং পারবেও না। কারন বাংলাদেশের বাঙ্গালীরা অসাম্প্রদায়িক, তাদের সংস্কৃতিক বৈশিষ্ট্যই এইরকম এবং এই চেতনার ভিত্তিটাই ৫২ এর ২১।  
বলতে গেলে এখানে ধর্ম ভিত্তিক রাজনীতি ও কৃত্তিম সাম্প্রদায়িকতাকে মোটামোটি ডেকেই আনা হয়েছে। এ জন্য কম বেশি প্রধান স্রোতের সকল রাজনৈতিক দলই দায়ী। আপনি লক্ষ্য করলেই দেখবেন জামাত-ই-ইসলামি, ইসলামী ঐক্যজোট, ইসলামী শাসন তন্ত্র আন্দোলন ইত্যাদি সাম্প্রদায়িক সংঘটন সমুহকে সুযোগ করে না দিলে এরা কখনই এদেশে ভিত্তি গাড়তে পারত না। আমেরিকা যুক্তরাষ্ট্র এবং তার সহযোগী অর্থনৈতিক প্রতিষ্ঠান সমূহের বিশ্বব্যাপী সম্রাজ্যবাদি আগ্রাসনের অংশ হিসেবে আসা এদেশে দফায় দফায় সেনা শাসন এর জন্য বেশী দায়ী। অবৈধ সেনা শাসন তার ভিত শক্ত করতেই ধর্মকে নিজেদের মত ব্যাবহার করেছে। 
আসলে বাংলাদেশের সাথে অন্য যেকোন মুসলিম সংখ্যাগরিষ্ঠ দেশের সাথে তুলনা করা বোকামি। দেশটির নিজ্বস্ব ইতিহাস-সংস্কৃতি-ঐতিহ্য একে স্বাতন্ত্রতা দিয়েছে। আমি বলব মুসলিম সংখ্যাগরিষ্ঠ দেশসমূহের মধ্যে বাংলাদেশের চেয়ে সহনশীল, ধর্ম নিরেপেক্ষ দেশ আর একটিও নেই। 
এদেশে যে জঙ্গিবাদের কথা বলা হয়, যে জঙ্গি, জে.এম.বি বা বাংলা ভাইকে দেখানো হয়েছে তা যদিও সত্য তথাপি তা বৃহৎ ষড়যন্ত্রের অংশ মাত্র। এ জঙ্গিবাদের উত্থানের প্রচেষ্টা ছিল এদেশে সম্রাজ্যবাদী ও বিদেশী মৌলবাদী শক্তির এক এক্সপেরিমেন্ট মাত্র। কয়েকদিনের মধ্যে জঙ্গিবাদের উত্থান ও কয়েকদিনের মধ্যে পতন কখনো সম্ভব নয়। এটাকে একটি মঞ্চায়িত নাটক বলা যেতে পারে। সাম্প্রদায়িকতার বিকশিত ও ফলিত রূপ ‘জঙ্গিবাদের’ উত্থান ও রাজনৈতিক-সামাজিক কাঠামোতে শেকড় গাঁড়তে হলে দেশের জনগনের বড় অংশের স্বমর্থন থাকতে হবে। যারা জঙ্গিকে এখানে প্রতিষ্ঠা দিতে যাচ্ছিল তারা অল্প সময়েই বুঝে নিল এই দেশটি আফগানিস্থান বা পাকিস্থান হতে আরও শত বছর লাগবে। 
যেহেতু জঙ্গি উত্থানে জোট সরকারের বহু কর্তা ব্যাক্তি জড়িত থাকার প্রমান পাওয়া গেছে তাই একথা সাধারন জ্ঞান সম্পন্ন ব্যাক্তি মাত্রই আঁচ করতে পারবে জঙ্গির উত্থানে সরকার বিপুল অর্থসাহায্য পেয়েছিল আবার অন্য বহিশক্তির কাছ হতে জঙ্গি দমনেও তদ্রূপ সাহায্য পেয়েছিল। এ জোট সরকারের কতিপয় নেতাদের প্রত্যক্ষ মদদেই জঙ্গিরা সংঘটিত হয়, প্রয়োজন শেষে এ সরকারই আবার এদের গলা টিপে মেরে ফেলে। আবার দেখুন পতিত জঙ্গিবাদের ফেলে যাওয়া খোলস-ছাল-বাকল কিন্তু উঠে দাঁড়াবার চেষ্টা করবে এবং এটাই স্বাভাবিক। আর এ ব্যাপারটাই কাজে লাগাচ্ছে মহাজোট সরকার। এ জঙ্গিবাদ-মৌলবাদ ইত্যাদি কারসাজি দেখিয়ে সে জনগণকে প্রথম থেকেই বিভ্রান্ত করে আসছে। সকল ব্যার্থতা-দুর্বলতা-শঠতা এ সরকার সহজেই মৌলবাদ-জঙ্গিবাদ ইত্যাদির ঘাড়ে চাপিয়ে বারবার জনগনের আই ওয়াশ করছে, এক্ষেত্রে তারা মোটামোটি সফল। 
তবে এদেশের মানুষের মধ্যে যে একেবারে সাম্প্রদায়িকতা নেই তা কিন্তু নয়। শত বছরের সাম্প্রদায়িক অভিজ্ঞতার ইতিহাসের পর তা প্রত্যাশা করাও বোকামি। অনেক মানুষের মধ্যে প্রকট সাম্প্রদায়িকতার মনোভাব প্রত্যক্ষ করা যায়। সংগঠিত ধর্মভিত্তিক রাজনৈতিক দল জামাত-ই-ইসলামী ইতিমধ্যে একটি সংঘবদ্ধ সাম্প্রদায়িক শ্রেণী তৈরি করে ফেলেছে এবং তার প্রতিনিয়ত বিস্তারে কাজ করে যাচ্ছে। প্রধান স্রোতের রাজনৈতিক দলগুলো অবশ্য দেরিতে হলেও বুঝতে পেরেছে এই সাম্প্রদায়িক শক্তি তাদের জন্য হুমকি হয়ে উঠবে। 
আমরা মৌলবাদ ও সাম্প্রদায়িকতা এই দুই প্রত্বয়কে গুলিয়ে ফেলি, মৌলবাদ ধর্মসমুহের গোঁড়া-অনমনীয়-অসহনশীল অংশের তত্ব ও কার্যক্রম। মৌলবাদ কখনোই বৃস্তিত পরিসরে প্রভাব ফেলতে পারে না যদি না তার রাজনিতিকরন ঘটে। তখন তা হয়ে যায় ধর্মিয় সাম্প্রদায়িকতার বহিঃপ্রকাশ। ৪৭ সালের অব্যবহিত পরেই এদেশের মানুষ বুঝেছিল ধর্মরাজ্য মানুষের অন্ন-বস্র-বাসস্থানের যোগান করে দিয়ে যায় না। কোন রকম জটিল হিসাব বাদ দিয়েই তারা পেটের ক্ষিধার সাথের ধর্ম ব্যবহার করে ব্যাবসার পার্থক্য করতে পারল। তারা শিখে নিল ধর্ম মানুষের জন্য, মানুষের মঙ্গলের নিমত্তে কিন্ত কখনোই মানুষ ধর্মের জন্যে নয়।
এ অসাম্প্রদায়িকতার পথে আনুষ্ঠানিক যাত্রা ছিল ৫২ এর ২১ শে ফেব্রুয়ারির মধ্য দিয়ে। আমাদের মুক্ত প্রগতিশীল সাংস্কৃতি চর্চার সূত্রপাত ঘটে সেই রক্তাক্ত রাজপথ হতে। এ ঐতিহাসিক ফেব্রুয়ারি বিপ্লবের পেছনকার কারন-কার্যকরন-ইতিহাস-তাৎপর্য আমরা কখনো খুঁজে দেখিনি বা আমাদের সামনে উপস্থাপন করা হয় নি। তাই আজ একুশের চেতনা আমরা হারাতে বসেছি। আমরা যদি এ চেতনাকে জাতিগত ভাবে ধারন করতে না পারি তবে অদূর ভবিষ্যতে সাম্প্রদায়িকতা-মৌলবাদ আমাদের সত্যিকারেই গ্রাস করবে।
সোয়াদ আহমেদ।
১৮ ফেব্রুয়ারি ২০১১
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%6f%77%61%64%61%68%6d%65%64%40%67%6d%61%69%6c%2e%63%6f%6d%22%3e%73%6f%77%61%64%61%68%6d%65%64%40%67%6d%61%69%6c%2e%63%6f%6d%3c%2f%61%3e%27%29%3b'))

