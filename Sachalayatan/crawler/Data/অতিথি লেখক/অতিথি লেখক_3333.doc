হে নাবিক, হে নাবিক, জীবন অপরিমেয় নাকি!



[প্রচন্ড গ্রীষ্মে মাথার তালু জ্বলা গরমে টাইপ করা এই উদ্ভট জিনিসটির জন্য আমি আপনাদের কাছে ক্ষমাপ্রার্থী, যদি কোনকিছু পছন্দ না হয় দয়া করে লেখকের ভুল না ভেবে টাইপো ভেবে নিবেন, পিলিজ]
হে নাবিক, হে নাবিক, জীবন অপরিমেয় নাকি! - Oh sailor, oh sailor, isn't the life still infinite!
সত্যিইতো আমাদের জীবনটাতো মোটেই অপরিমেয় না; একজন সফল ব্যাবসায়ীর প্রতিমাসের রোজগারের গুচ্ছের কালোটাকার মত অগাধতো নয়ই, বরং আমাদের জীবন একজন ছোট চাকুরীজীবির মাসান্তে গ্রাসাচ্ছাদনের জন্য পাওয়া সামান্য কিছু টাকার মতই পরিমিত, তার উপরে আবার বোনাস পাওয়া যায় ঈদে চান্দে এই যাহ! আর জীবনের ক্ষেত্রে একটা কথাতো আজ আমরা সবাই মানি, 'এই আছে এই নাই'। এই একটু আগেই আমি হয়তো মগবাজার রেল ক্রসিং পার হচ্ছিলাম আমার কালো গাড়িতে করে খানিক পরেই এই আমার দলা মোচড়া খাওয়া মৃতদেহটা হয়ত মাছিময় হবে কোনও এক হাসপাতালের মর্গে!
কিন্তু আশ্চর্যের ব্যাপার এইযে আমরা আমাদের এই ক্ষুদ্র জীবনটাকে অসামান্য বা আমাদের বেঁচে থাকাটাকে worthwhile করে তোলার কোনও চেষ্টাই করিনা। আমাদের কাছে এখনও আমাদের নিজেদের স্বত্তাটুকুই প্রয়োজনীয়, আমাদের সময় কি আছে অন্যের কথা ভাবার?...এটাই সমস্যা...আমরা এটাই বুঝিনা যে আমাদের সময়ইতো নাই, যা করে যাওয়ার তা আমাদের এখনই করতে হবে, it's now or never. কে বলতে পারবে বুক ফুলিয়ে যে 'আমি কাল মরবোনা?' তাহলে কেন আমি আজকেই কিছু করছিনা...? এ প্রশ্ন আমি নিজেকেও করি, এই হিপোক্র্যাট আমিইতো সামান্য একটা কাজও ফেলে রাখি কালকের জন্য... এই এত বড় গলায় তাহলে কেন আমি এসব বলছি? নিজেকে নিজের চটাশ করে একটা চড় মারতে ইচ্ছা হচ্ছিল, আমি নিজেই কতকিছু করতে চেয়েছিলাম, তার কিছুইকি করেছি?...
আমি সাধারনত এত গুরুভার কথা ভাবিনা, আমি ফাজিল মানুষ সস্তা রসিকতা বা ভাড়ামো করে লোক হাসানোটাই আমার কাজ, কিন্তু বয়েসতো হচ্ছেই, আর এই বয়েসের দোষেই বোধহয় আজকাল হঠাৎ হঠাৎ নিজের হিসাব নিতে ইচ্ছা করে। আমি দিনকে দিন অদ্ভুত হয়ে যাচ্ছি। একদিন চরম ডিপ্রেসনে ক্লাস করতে ভাল্লাগছিলনা আর, বের হয়ে এসে সোজা ছাদে চলে এলাম, ছাদের পাশের কৃষ্ণচূড়া গাছ দেখে কারও আনন্দ হয় বলে শুনেছেন?...আমার কিন্তু তাইই হল, আমার আউলা মাথাটা হঠাত ৩৬০ ডিগ্রীর একটা চক্কর দিল। মনে হল দুনিয়ার সব সৌন্দর্য যেন ঐ ফুলের আগুন রঙ্গের মাঝেই আছে। রাতের বেলা হাটতে বের হলে যখন আকাশের দিকে তাকাই মনে হয় যে আমি হারিয়ে গেলাম। আমার সর্বস্ব যখন হারিয়ে যায় অনন্ত নক্ষত্রবীথির রহস্যময়তায় তখন কি মনে পড়ে আমি কে? আমার সবকিছু এলোমেলো হয়ে যায়, প্রগাঢ় এক ভাবালুতায় পেয়েবসা নিজেকে তখন নিজেই চিনিনা...
আজকে আসলেই আমি খুব অন্যমনষ্ক, সচলে কখনই লিখিনাই, সাহস হয়নাই, লেখা পড়েছি প্রচুর, মন্তব্য করেছি মাঝে মাঝে। কেন যেন জীবনানন্দের কবিতা পড়ে মনে হল আজ কিছুইতো করা হলনা আমার, আমি কি আদৌ সময় পাব কিছু করার?

