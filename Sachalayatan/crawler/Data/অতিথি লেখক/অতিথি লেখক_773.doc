শিশির



শীত করছে আসি আসি... মৃদু কনকনে বাতাস শীতের আগমনের বার্তা বয়ে আনছে যেন। খুবই প্রিয় এই সময়টা হেঁটে হেঁটে এগিয়ে আসছে আমার কাছেই, পাতা পোড়ার গন্ধ আমায় মাতাল করে দেয় এই সময়টাতে। কুয়াশার চাদরে ভিজিয়ে দিয়ে যায় আমার সকল ইচ্ছেগুলোকে। আর দুঃখগুলোকে বন্দী করে শিশিরের কণায়। ঠিক এভাবেই... 
[img][/img]
[img][/img]
[img][/img]
আমি আরো সামনে এগিয়ে যাই, নগরীর প্রথম কুয়াশায় প্রকৃতি দেখবো বলে। সর্ষে ফুলে ছেয়ে আছে চারিদিক, এই নগরী হলুদ পরীদের দখলে চলে গেছে। আর শিশিরকণারা যেন আয়না, যার মাঝেই ফুলেরা দেখে নিচ্ছে নিজেদের সৌন্দর্য... 
[img][/img]
[img][/img]
[img][/img]
পোকামাকড়েরাও সাজিয়েছে আজ নিজেদের অন্যরকম সাজে। যেন ধুয়ে নিচ্ছে পুরনো দিনের দুঃখগুলোকে এই কুয়াশার ছোঁয়াতেই। সবার গা শিউরে উঠা কেটারপিলার-টাকেও এই সাজে মনে হয় অলংকার পরাহিতা কোন রমণী। এমন কি মাকড়সার জালটাকে দেখাচ্ছে মুক্তোর মালার মতোই, এখনি গলায় পরে নেয়া যাবে যেন। 
[img][/img]
[img][/img]
[img][/img]
প্রকৃতি দেখতে দেখতেই মাঝে মাঝে উদাস হই। ক্লান্তিতে পা-গুলো থেমে যেতে চায় মাঝে মাঝেই, জীবনবাবুকে সাথে নিয়ে থামতেও আপত্তি নেই- 
“সমস্ত দিনের শেষে শিশিরের শব্দের মতন সন্ধ্যা আসে, 
ডানার রৌদ্রের গন্ধ মুছে ফেলে চিল; 
পৃথিবীর সব রঙ মুছে গেলে পাণ্ডুলিপি করে আয়োজন, 
তখন গল্পের তরে জোনাকির রঙে ঝিলমিল।“
[img][/img]
কিন্তু না, অনেক কিছুই দেখা হয়নি। প্রকৃতির অসীম সৌন্দর্য দেখেও শেষ করা যাবে না জানি। তবু আমাকে দেখতে হবে, পথ চলতে হবে। আমি ছুটে চলেছি বৃদ্ধার ঘাসে ভরা ঝুড়িতে করেই রহস্যময় কুয়াশার চাদরে ঢেকে থাকা বিশ্বকে দেখবো বলে। 
[img][/img]
আজকের জন্যই বুঝি রবীন্দ্রনাথ গেয়েছেন- 
আজকে আমার প্রাণ ফোয়ারার সুর ছুটেছে, 
দেহের বাঁধ টুটেছে-- 
মাথার 'পরে খুলে গেছে আকাশের ওই সুনীল ঢাক্‌না ॥ 
ধরণী আজ মেলেছে তার হৃদয়খানি, সে যেন রে কাহার বাণী।
.............................
শ্রাবস্তী
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%72%61%73%6e%61%74%40%67%6d%61%69%6c%2e%63%6f%6d%22%3e%72%72%61%73%6e%61%74%40%67%6d%61%69%6c%2e%63%6f%6d%3c%2f%61%3e%27%29%3b'))

