জার্নি টু বালিয়াটি



বেশ কিছুদিন ধরেই ক্যামেরাটা বেকার ঘরে পড়ে ছিলো । না না কারনেই আর বের হওয়া হচ্ছিলো না । ভালো করে খেয়াল করে দেখলাম, আমার দলে এমন আমি একাই না.... অনেক ভাই বেরাদারও আছে । কি আর করা..... সুদীপ্ত দা'র কাছে আর্জি পেশ করলাম, একটা ফটোওয়াকের কল করেন । দাদাও রাজি হয়ে গেলেন..... বলেই দিলেন গ্রুপের পক্ষ থেকে একটা ফটোওয়াকের ব্যবস্থা করাই যেতে পারে । 
ঠিক হল... ১৫.০৩.১৩ (শুক্রবার) সবাই যাচ্ছি 'বালিয়াটি জমিদার বাড়ি'-তে । সকাল ৯.৩০ এ গাবতলী বাস স্ট্যান্ড থেকে সবাই রওনা দিবো । কিন্তু এতো সকালে ওঠা ইদানিং কালে আমার জন্য বেশ কষ্টের কাজ। মোবাইলে এ্যালার্ম দিয়েও উঠতে পারি না । এ্যালার্ম বন্ধ করে আবার ওপাশ ফিরে ঘুম দেই । এমন দুঃসময়ে রোজ সকালে ঘুম থেকে তুলে দেবার দায়িত্ব স্বপ্নাকেই দিয়ে দিয়েছি  তিনিই নিয়মিত সকালে ফোন করে ঘুম থেকে জাগিয়ে দিচ্ছেন 
যাই হোক..... ঘুম থেকে উঠে সময় মতই পৌঁছালাম বাস স্ট্যান্ডে। কিছুটা সময় বাড়ার সাথে সাথেই দলে জুটে গেলো এক এক করে ১২ জন । ১০ টা নাগাদ রওনা হলাম বালিয়াটির উদ্দেশ্যে । রাস্তায় হালকা পাতলা জ্যাম ঠ্যাঙিয়ে বেলা ১২টার কিছু পরে সাটুরিয়া বাস স্ট্যান্ডে নামলাম। এরপরে সবাই মিলে ঝট পট শেষ করলাম দুপুরের ভোজন পর্ব। সাটুরিয়া বাস স্ট্যান্ড থেকে সিএনজি করে পৌঁছালাম 'বালিয়াটি প্রাসাদ' বা 'বালিয়াটি জমিদার বাড়ি'-তে। বালিয়াটি প্রাসাদের সংক্ষিত পরিচয়। (আমি মানুষ হিসেবে বরাবরই কিছুটা অলস প্রকৃতির.... তাই নিজে না লিখে প্রাসাদের সামনে থাকা সাইন বোর্ডের ছবি যোগ করে দিলাম।  )
এর পরের ঘটনা বড়ই সংক্ষিপ্ত। প্রাসাদের প্রবেশ করা মাত্রই যে যার ক্যামেরা নিয়া ঝাপিয়ে পড়ে ছবি তুলতে । আমিও তার ব্যতিক্রম না । সবাই যখন তুলতেছে, আমিও তুলি  
বিকাল পর্যন্ত ওখানে কাটানোর পরে ঢাকার উদ্দেশ্যে রওনা দিলাম..... কিন্তু এবারে অবশ্য কপাল অতোটা ভালো ছিলো না । নবীনগর পার হবার পরেই আপন মনে গাইতে হল.... গাড়ী চলে না চলে না চলে না রে.... গাড়ী চলে না । অবশেষ রাত ১০.৩০ নাগাদ সহি সালামতেই বাসায় ফিরতে পারলাম । 
সংক্ষেপে বালিয়াটি যাত্রার রচনা তো লিখলাম.... এইবার ... ওই দিন প্রাপ্ত কিছু ছবি সবার সাথে শেয়ার করে এ বেলা শেষ করি 
১.

২.

৩.

৪.



৫.

৬.

৭.

৮.

-
অনুপম প্রতীপ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6e%75%70%61%6d%2e%70%72%61%74%69%70%40%67%6d%61%69%6c%2e%63%6f%6d%22%3e%61%6e%75%70%61%6d%2e%70%72%61%74%69%70%40%67%6d%61%69%6c%2e%63%6f%6d%3c%2f%61%3e%27%29%3b'))

