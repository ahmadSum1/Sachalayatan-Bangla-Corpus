একটি স্টেরিওটাইপড প্রেমের গল্প !!!!!



টুপুর কে তোমরা চিনবে না। তোমরা অবশ্য আমাকেও চিনো না। দোষটা তোমাদের নয় । আমি এমন কোন জগৎ বিখ্যাত লোক নই যাকে না চিনলে লোকে মামলা ঠুকে দিবে।আমি হচ্ছি টুপুর এর ছেলেবন্ধু। এই কথাটা বলার সময় আমার চোখে একটা ছেলেমানুষী ধরনের বিশ্ব্জয়ের হাসি খেলে যায়।টুপুর বাড়াবাড়ি ধরনের সুন্দর একটা মেয়ে।খুব কমন কথা মনে হচ্ছে ।হতে পারে, আমি তো আর আনকমন কেউ নই।সে যাক!! আমার চোখে বাড়াবাড়ি সুন্দর একটা মেয়ের ভালোলাগার মানুষ আমি।এই অনুভূতি একটা বিশেষ কিছু।বিশেষ কিছু টা ঠিক কিসের মত এটা বুঝাতে পারবো না।ফার্মগেটের ফুটপাতের উপর প্রচন্ড ভীড়ে হাঁটার সময় টুপুর যখন অনেক নির্ভরতার সাথে আমার হাত ধরে চলে তখন আমার অনেক দিন বাঁচতে ইচ্ছা করে। অনেক দিন আমি ওর পাশে নির্ভরতা নিয়ে দাঁড়াতে চাই। ভীড় চলে গেলেও আমি ওর হাত ছাড়তে পারিনা।জোর করে ধরে রাখি। তোমরা কেউ হয়তো তা দেখে আমাকে অসভ্য ভাবতে পারো।কোন কারণ ছাড়াই একটা ছেলে একটা মেয়ের হাত ধরে দাঁড়িয়ে আছে।অসভ্যতার আর কি বাকী রইলো। বিশ্বাস করো আমি ইচ্ছা করে করিনা। আমি পারি না। আমি আরো অনেক কিছু পারি না।আমি টুপুর কে বুঝতে পারি না। পরিচয়ের সেই প্রথম দিন থেকেই।
তারিখ, বার কিছুই মনে নেই। দিনটা আর দশটা দিনের মত ছিল। আমি ঢাকার  এক ব্যাস্ত রাস্তায় কি জানি হয়তো বসুন্ধরা সিটির দিকে যাচ্ছিলাম। রাস্তা পার হবো ,দেখি অদ্ভুত সুন্দর একটা মেয়ে ভয়ে রাস্তা পার হতে পারছে না। এমন সময় যা হয় আর কি। নিজের মধ্যে কেমন যেন বীরপুরুষ ভাব চলে আসে। খুব বীরপুরূষের মত রাস্তা পার হতে গেলাম। মেয়েটা আমার পিছু পিছু চলল।আমি বোধ হয় ঘোরের মধ্যে ছিলাম।একটা মাইক্রো র সাথে লেগে গেলো আমার।খুব ব্যাথা পেয়েছিলাম বলে মনে হয় না। মাথা ফেটে রক্ত পড়ছিল।অদ্ভুত সুন্দরী মেয়েরা ভয় পেলে আরো সুন্দর লাগে।মেয়েটিকে অনেক সুন্দর লাগছিল তখন।কি ভাবছেন? তখন থেকেই আমাদের গল্প শুরু।ভুল ভাবছেন গোলমাল শুরু হতেই সুন্দরী ফুরুৎ।ভুলেই যেতাম ওর কথা। কিন্তু ওই দিন ই আবার দেখা হয়ে গেলো।একটু হাসপাতালে যেতে হয়েছিল। মাথায় একটা ব্যান্ডেজ নিয়ে বাসায় ফিরেছি। বিকাল হয়ে গেছে তখন। বাসায় এসে ওই মেয়েটিকেই দেখলাম!! মেঘ না চাইতেই জল।আমার বোন টাকে গত দুইমাস ধরে এই মেয়েটাই নাকি পড়ায়।আমার সাথে কখনো দেখা হয় নি আগে।আমার কখনও দেখার আগ্রহও হয় নাই। আসলে ব্যান্ডেজ মাথায় বাস্য আস্তেই মা এমন চিৎকার শুরুক করলেন যে সবাই চলে এলো।তখন ই দেখলাম টুপুর কে। তখন ই প্রেমে পড়লাম।হুমম প্রেম!!!
সেই প্রেম যে একদিন বড় প্রেমে রূপ নেবে যে প্রেম শুধু কাছেই টানে না দুরেও নাকি সরিয়ে দেয় তা জানতাম না।জানতাম না ওর প্রেমে আমি যে পাগল হয়ে গেছি।টুপুর মেয়েটাকে নাহ!! ওর অদ্ভুত সুন্দর শরীরটাকে বেশি ভালোবাসা শুরু করেছি।ওকে নির্ভরতা দিতে গিয়ে আমার নিজের ভিতরের জন্তুটা কে নির্ভরতা দিতে শুরু করেছি।
ওই দিনটা আমার স্পষ্ট মনে আছে,মঙ্গলবার।আমার মোবাইল ফোন টা চুরি হলো। প্রচন্ড ভীড়ে বাস থেকে কে যেনো নিয়ে গেছে। শনিবার রাতে টুপুর চলে গেল।যাওয়ার আগে আমাকে একটা টেক্সট করেছিল আমার নতুন মোবাইলে।
“আমার sweet cutie pie, আমার যাদুসোনা, জানো আমি না তোমাকে অনেক ভালোবাসি।তোমার জানালা দিয়ে যে আকাশ টা দেখা যায় ওই আকাশ টা এখন কালো। কাল সকালে দেখবে আবার নীল হবে।ঠিক আমার মতো, আমি তো তোমার বিষে নীল হয়েছি সোনা। এই নীল শরীর টা তোমার জন্য ছিল, তুমি তা পৃথিবী কে দিয়ে দিয়েছো, এই সবুজ মন টা আর কাউকে দিতে দেব না। তোমাকে আমি অনেক ভালোবাসি ,অনেক ,অনেক অনেক। ভালো থেকো।”
মোবাইল ফোন টাতে আমার টুপুর ছিল। আমার টুপুরের শরীর ছিল।তা এখন অন্তর্জালের নানান খুপরিতে ঘুরছে। আর আমার টুপুর ঘুমিয়ে পড়েছে। আমার ডাকে ও এখন আর উঠে না জানো। ওর সবুজ মন টা আমি না নীল করে দিয়েছি। নীলে নীলে কালো হয়ে গেছে। অনেক কালো। তোমরা তোমাদের জান্তব পশুটা কে নাড়াও আমার টুপুর কে দেখে।আমার বাড়াবাড়ি সুন্দর টুপুরকে দেখে।টুপুর আমাকে অভিশাপ দিয়ে দিয়ে গেছে। ভালোবাসার অভিশাপ।তোমাদের আদিম উল্লাস আমার যন্ত্রণা। নীল যন্ত্রণা। একটা সবুজ মন কে হত্যা র যন্ত্রণা। টুপুর !!!! টুপুর !!! টুপুর !!! তোমার মত আমি ও নীল । ওই আকাশের মত না , বিশ্রী যন্ত্রণার মত। 
                                                 "সবুজ মানুষ"

