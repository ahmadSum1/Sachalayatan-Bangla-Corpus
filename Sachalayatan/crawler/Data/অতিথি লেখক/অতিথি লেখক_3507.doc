স্বেচ্ছায় রক্তদান 



যখন varsity-তে প্রথম ভর্তি হই তখন নানান ধরনের গ্রুপ (সাংস্কৃতিক, স্বেচ্ছা সেবী) দেখে আমারও খুব ইচ্ছা হত কোন গ্রুপ-এ যোগ দিতে। কিন্তু কোন সাংস্কৃতিক দক্ষতা নাই, প্রতিদিন গ্রুপের tent –এ গিয়ে হাজিরা দিয়ে আসতে হবে –এসব নানা কারনে আমার আর কোন গ্রুপে যোগ দেয়া হচ্ছিল না।
যখন ফোর্থ ইয়ারের মাঝামাঝি তখন একটা সুবিধা মত গ্রুপ পেলাম, কাজগুলোও আমার খুব পছন্দের, এর আগে করেছিও। তাই খোঁজ ও সুযোগ পাওয়া মাত্র যোগ দিয়ে দিলাম। 
“বাঁধন” –স্বেচ্ছায় রক্তদাতাদের সংগঠন। 
প্রথম প্রথম আমি তো অবাক- এই যুগেও গণমানুষের সহায়তার জন্য, তাদের কল্যানের জন্য এত মহৎ উদ্যোগের সাংগাঠনিক রুপ আছে আমাদের মত ছাত্র-ছাত্রীদের মঝে, তাও আবার সাধারণ ছাত্র-ছাত্রীদের সম্পূর্ণ অরাজনৈতিক সংগঠন। এগুলো জানতে পেরে পূর্ণ উদ্যোমে লেগে পড়লাম কাজে। 
আমার কাজের সর্বোচ্চ স্বীকৃতি আমি প্রথমদিনই পেয়েছিলাম যেদিন এক মা আমার হাত ধরে কেঁদে বলেছিলেন- বাবা, তুমি রক্ত দিয়ে আমার ছোট ছেলেটার জীবন বাঁচালে, ও ছাড়া আমার আর কেউ নাই...  ও আমার একমাত্র সন্তান। পাশে দাঁড়িয়ে থাকা এক বৃদ্ধের চোখ দেখি ছলছল। তিনি ওই মহিলার বাবা। তিনি আমাকে বুকে টেনে নিয়ে বলেছিলেন- মা মরা একমাত্র মেয়ে আমার, স্বামীটাও মারা গেছে বাস দূর্ঘটনায়, গরীব মানুষ আমরা- রক্ত কেনার টাকা নাই, তোমরা না থাকলে নাতিনটাকে বাঁচাতে পারতাম না, তোমরা অনেক বড় হও... 
আমিও থাকতে পারি নাই, কেঁদে ফেলেছিলাম, তবে সুখে- ওদের স্বস্তি দেখে... 
ঐ সংগঠনের মাঝে কাজ করে খুব আনন্দ যেমন পেয়েছিলাম, তেমন মানষিক শান্তিও পেয়েছিলাম।
এখন ওখানে আমি নাই, তবে কাজ ঠিকই করে যাই, রক্ত দেই, কেমন যেন একটা শান্তি পাই- মনে হয় তিল তিল করে আমার ঘাড় থেকে একটা বোঝা নেমে যাচ্ছে... 
আর আনন্দ? সে তো বলাই বাহুল্য। আমরা সব ছেলেমেয়েরা মিলে যা আনন্দ করেছি তা ভোলার নয়। সবাই খুব মিশুক ছিল ঠিক সচলায়তনের মত... (পড়ে যা বুঝলাম)
রাজশাহী ভার্সিটির ‘বাঁধন’-এর কথা কোনদিন ভোলার নয়... 
               ...নামহীন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%62%69%6c%61%73%68%32%36%36%36%40%79%61%68%6f%6f%2e%63%6f%6d%22%3e%62%69%6c%61%73%68%32%36%36%36%40%79%61%68%6f%6f%2e%63%6f%6d%3c%2f%61%3e%27%29%3b'))

