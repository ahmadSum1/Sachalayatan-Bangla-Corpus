আমার আপন আঁধার



রাতে আমার ঠিক নিচে সুমন ভাই ঘুমান। পাঠক পাঠিকারা উল্টা পাল্টা কিছু চিন্তা করার আগেই বেপারটা ক্লিয়ার করে নেই। আমরা যেই দোতালা খাটে ঘুমাই তার উপরে আমি,নিচে সুমন ভাই।ঘুম আসার আগ পর্যন্ত নানান বিষয় নিয়ে আমাদের মধ্যে আলোচনা হয়।ইতিহাস,রাজনীতি,সিনেমা,নারী। আলোচনার টপিক যখন থাকে নারী,তখন সুমন ভাই কে খুবই উৎসাহী হতে দেখা যায়। গার্লফ্রেন্ড না থাকার জন্যই বোধহয় চেহারায় একটা আহা আহা ভাব চলে আসে।রাত বারোটা একটা বাজলে,আমি যদি বলি অনেক হইছে ভাই,এখন ঘুমাই,কালকে ক্লাস আছে।উনি চোখ কপালে তুলে ফেলেন আর বলেন,বল কি, আলোচনা সবে তো শুরু। ঐ ইরানি মেয়েটার কথা কি যেন বললা।আচ্ছা,ইরানি মেয়েদের একটা বেপার কি খেয়াল করছ......।
সুমন ভাই হেংলা,পাতলা টাইপের মানুষ। শরীরের ছায়া পড়েনা,এমন অবস্থা। হাড্ডিসর্বস্ব শরীরে চামড়ার ফিনিশিং ভাল- এটা দেখলেই বুঝা যায়।উনাকে দেখলে যে কেউ ভাববে,ফিজিক্স, কেমিষ্টির সাথে পুষ্টিবিজ্ঞান সাবজেক্ট টার ও জীবনে বহুবিদ ব্যাবহার ও প্রয়োগ আছে।ইন্ডিয়া তে দুই মিনিটের একটা ঘটনাকে বিশ্রীভাবে টানাটানি করে বিশ পর্বের হাস্যকর সব সিরিয়াল বানায়।আমাদের দেশের মহিলারা সেইসব মারমার কাটকাট সিরিয়াল দেখে নিজেদের জীবন ধন্য করে ফেলেন।আমাদের সুমন ভাই ও সেইরকম আগ্রহ নিয়ে চাইনিজ সিরিয়াল দেখেন ও পড়েন।চারদিকে সিরিয়াল এর এত জয়জয়কার দেখে একদিন সাহস করে সিরিয়াল এর এক পর্ব দেখেই ফেললাম।খুব নজর দিয়ে দেখলাম যেন কোন কিছুই চোখ এড়িয়ে না যায়। ঘটনা কি ছিল তা বলতে চাচ্ছি না।তবে কানে ধরেছি আর এই পথে পা বাড়াব না।আমার এই অসহায় অবস্থা দেখে একজন এগিয়ে এলেন এবং খুব যত্ন নিয়ে বুঝাতে শুরু করলেন-কে কার ননদ,কে কার ভাসুর।আরেকজন বিরক্ত হয়ে বললেন পুলাপান রে এইসব বুঝিয়ে কোন লাভ নাই।ভাল ভাল জিনিষ তো দেখবে না,দেখবে সব আলতু-ফালতু জিনিশ।বলেই উনি দেখায় গভীর মনোযোগ দিলেন।আমিও মানে মানে কেটে পরলাম।নিজেকে এই বলে শান্তনা দিলাম সবাই সব কিছু বুঝে না,সবকিছুতে মজা ও পায় না। 
এবার মুল ঘটনায় আসি।সুমন ভাই কিছুদিন হল ব্যাচেলর শেষ করে মাস্টার্স এ ভর্তি হয়েছেন।বলতে গেলে এখন মোটামুটি অবসর জীবন যাপন করছেন।সারাদিন কাজ শেষে ক্লান্তি বোধ করলে উনাকে নিয়ে সন্ধ্যায় হাটতে পার্ক এ যাই।এখানকার পার্কগুলা ও খুব সুন্দর।সাজানো-গোছানো।সবকিছু ঝকঝক তকতক করছে।সব মিলিয়ে অবসর বিনোদন উদযাপন করে মজা পাওয়া যায়। তো লাস্ট ফুলমুন এ হাটতে বেরিয়েছি।আকাশ পরিস্কার।হালকা বাতাস ও আছে।মন টাই ভাল হয়ে গেল।নানান বিষয়ে তুমুল আলোচনা হচ্ছে।শৈশব এবং স্কুল জীবন নিয়ে ব্যাপক কথাবার্তা হল। পৃথিবীটা বর্তমানে কোন দিকে যাচ্ছে এ বিষয় নিয়েও প্রচুর জ্ঞান বিনিময় হল।আফ্রিকান পুরুষ দের কেন সারা পৃথিবী তেই এত কদর এ বিষয়ে সামান্য নিষিদ্ধ জ্ঞান ও লাভ করলাম।হটাৎ,কথা নাই বার্তা নাই-সুমন ভাই আলোচনার মাঝখানে আমার পড়াশুনার বর্তমান অবস্থা জানতে চাইলেন।এবং জানলেন অনেকদিন ধরেই ফিজিক্স এর কোন কুল কিনারা করতে পারছি না।তখন উনি বড় ভাই দের মত বললেন –এইসব জটিল কোন বিষয় না।প্রাত্তহিক জীবনের সাথে মিলিয়ে পড়লে আর কোন সমস্যা নাই।আমি আছি না।আজকে থেকে ফিজিক্স এর বেপারটা আমি দেখব।আমি উনার উনার ভরসায় আশ্বস্ত হলাম।
কিছুদিন যেতে না যেতেই বুঝলাম কার হাতে কি দায়িত্ব দিয়েছি।মিশন ইম্পসিবল সিরিজের সিনেমা গুলা সুমন ভাই এর খুবই প্রিয়।এই কারনেই বোধহয় ঘনঘন মিশন হাতে নিতে পছন্দ করেন।আমার ফিজিক্স এর বেপারটাকেও উনি মিশন হিসাবেই নিলেন।মিশন বললাম,কারন নিতান্ত অসময়ে উনি আমার সামনে এসে হাজির হন,এবং নানান বিষয়ে প্রশ্ন শুরু করেন।হয়ত আমি সারাদিন ক্ষুধার্ত থেকে সন্ধাবেলায় খাবারের টেবিল এ মুরগির রান হাতে নিয়েছি, কামড় দিতে যাব এমন সময় হাসিমুখে সুমন ভাই এর আগমন। প্রশ্ন করেন,কি,ফিজিক্সের কি অবস্থা ? প্রোজেক্টাইল মোশন কিভাবে কাজ করে আমাকে একটু বুঝিয়ে বল তো দেখি। নদীর পাড়ে হাটতে গেলে অথবা ভাল কোন সিনেমার জটিল অংশে জটিল আর অদ্ভুত সব প্রশ্ন নিয়ে উনি হাজির হন।আমার জীবন টা পুরা ভাজা ভাজা হয়ে গেল।অবস্থা এমন দাঁড়াল যে, মনে হয় নিউটন,আইনস্তাইন কে কাঁচা খেয়ে ফেলি।একদিন আবার স্বপ্ন ও দেখে ফেললাম।যথারীতি ফিজিক্স পরিক্ষা।রিটেন খুব ভাল হয়েছে।এখন খালি ভাইবা টা বাকি।হাই কনফিডেন্ট নিয়ে ভাইবা দিতে গেলাম।এবং সাথে সাথে কনফিডেন্ট লেভেল জিরো হয়ে গেল।সুমন ভাই ভাইবা বোর্ড এ বসা।চোখে চশমা।আমার দিকে তাকিয়ে গম্ভীর গলায় বললেন-বল তো নিউটনের গতির দ্বিতীয় সুত্র টা কি।আমি থতমত খেয়ে গেলাম।উনি আরও রাগি গলায় বললেন তৃতীয় সুত্র টা কি,বল। স্বপ্নের এই পর্যায়ে স্বয়ং নিউটন হাজির হলেন। খাটি বাংলায় বললেন –খুবই সহজ বেপার,বলে ফেল।আমি অনেক চিন্তা করে দেখলাম অন্য সবই পারি,শুধু গতির সুত্র তিন টাই মনে আসছে না।সুমন ভাই এবং নিউটন হতাশ চোখে আমার দিকে তাকিয়ে রইলেন।আমার ঘুম ভেঙ্গে গেল।
এতকিছুর পর চিন্তা করলাম,আর না। এইবার সুমন ভাই এর সাথে একটা চুক্তি তে আসতে হবে।উনাকে গিয়ে বুঝিয়ে বললাম যে,একটা নির্দিষ্ট সময়েই শুধু আমরা পরাশুনা করব। অন্য সময় না।উনি আহত চোখে কিছুক্ষন তাকিয়ে রইলেন।এবং একটা ছাত্রের ছাত্রজীবন কেমন হতে হবে,সেই সম্মন্ধে একটা গভীর ধারনা দিলেন।আমি বিনা বাক্যব্যয়ে তা মেনে নিলাম।
পুনশ্চ:
ধারনা শুধু যে বড় ভাইরাই দেন,তা না।আমাদের দেশের রাজনীতিবিদরা ও জাতিকে নতুন নতুন ধারনা দিতে পছন্দ করেন।ভবনের পিলার ধরে টানাটানি করা ঠিক না,এতে পুরো ভবনই হেলে পরতে পারে,এই ধরনের ধারনা আমরা কিছুদিন আগেও পেয়েছি।।দেশের মূল্যবান তথ্য পাচার হয়ে যাবে-এই ধারনায় তাঁরা সাবমেরিন কেবলের সংযোগ নেয়া থেকে বিরত থাকেন।দেশের উন্নয়ন এর স্বার্থে হরতাল,অবরোধ দিয়ে অতি গুনগ্রাহী কিছু ভক্তদের নিয়ে তাঁরা সামান্য ভাংচুরও করেন ! I HAVE TO BE CRUEL ONLY TO BE KIND-শেক্সপিয়ের এর এই ধারণা তাদের একমাত্র মূলমন্ত্র। এজন্য তাঁরা মাঝেমধ্যে CRUEL হয়ে যান, তবে অবশ্যই তা দেশের মঙ্গলের জন্যই। দেশমাতাও এটা বুঝেন। আর বুঝেন বলেই চূপ করে থাকেন। দুষ্ট ছেলের সামান্য দুষ্টুমিতে উনি সচকিত হন না,বিরক্ত ও হন না।কারণ উনি জানেন,উনার কিছু দেশপ্রেমিক ছেলেও আছে। যাদের মধ্যে একবার জাগরণ ঘটলে কোন কিছু দিয়েই তাদেরকে আর ঠেকিয়ে রাখা যায় না।

