অনুচ্চারিত শব্দ



প্রাককথন

শব্দগুলো লাশ দেখে,চিৎকার ও চক্রান্ত দেখে
বেগুনী লজ্জায় লুকিয়েছিল মুখ আদিম গুহায়।
ভালোবাসা-বিশ্বাসের ডানায় ভর করে,
তাকে স্বতোৎসারিত ঝরনার মতো প্রবাহিত করবে,
ছিল না এমন ভালোবাসা ও বিশ্বাসের ডানা।
অশিক্ষিত,গ্রাম্য শিশুটির অকারন খুশি,আঞ্চলিক শব্দ,হলুদ দাঁত ;
কিশোরী মেয়েটির জেগে ওঠা মন,কোমল ভালোবাসা,সহজ কষ্ট;
ড্রেনের পানিতে কাদাপোকার উচ্ছ্বল দাপাদাপি;
শব্দগুলোকে -
চেপে রাখা দিন ও রাত্রিগুলোকে -
সোচ্চার উচ্চারন ও করোটির পণ্যকে -
লজ্জা ও ঘুম ছাড়িয়ে এনে ফেলল বৈকালিক হাওয়ায় ।
শব্দের শরীর
"আমি ১০ বছর পা চাটতে স্বস্তি বোধ করিনি -
ধামা ধরতে  এবং মৃতদের চলা পথে হাঁটতে গিয়ে,
আমার হাত ও পায়ে জমে গেছে শ্যওলা ও শিকল ।
বোকা,অর্থহীন স্ত্রী তর্কে আপোষকে আমার থুতু দিতে ইচ্ছা হয়েছিলো -
লাশের রাজনীতি এবং যান্ত্রিক হাসিকে আমি বারবার পায়ে দলতে চেয়েছি;
এবং
তুমি - তোমরা
নিদ্রায়,কর্মে,চিন্তায়,
ঘর-মন-জানালার যে স্বপ্ন দেখছো,যাতে ডুবে আছো অহর্নিশ - তা পুরনো নাটক;
তা অনেক লক্ষ কোটিবার মঞ্চায়িত হয়েছে পৃথিবীতে ।
এবং এই স্বপ্নের নকশা জেনেই
গড়ে উঠেছে হাউজিং স্টেট - বিউটি প্রোডাক্ট - লোভের সাম্রাজ্য - রাজনীতি - লাশপ্রথা* এবং ধর্মমত ।
লাশপ্রথা:
এই প্রথা অনুযায়ী যে ব্যক্তি বা গোষ্ঠী যত বেশী সংখ্যক ব্যক্তি বা গোষ্ঠীকে লাশে
পরিনত করতে পারবে সে ব্যক্তি বা গোষ্ঠী হবে সমাজে তত বেশী ক্ষমতাবান ও সম্মানের অধিকারী।
নারদ মুনি
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%68%75%76%72%6f%30%35%40%67%6d%61%69%6c%2e%63%6f%6d%22%3e%73%68%75%76%72%6f%30%35%40%67%6d%61%69%6c%2e%63%6f%6d%3c%2f%61%3e%27%29%3b'))

