বাগানবাড়ি



বিমুখ হাওয়া ও কথার ফুলঝুরির
ধ্যানে কেটে গেল অর্ধেক বেলা
আধোঘুম আধোজাগা; আহা! বাগানবাড়ি
যেখানে অন্ধকারের গভীরতা পরিপূরক...
২
যেখানে জিজ্ঞাসা
সেখানেই পালানো বিশ্বাসে
বৃষ্টির রিমঝিম শব্দ ভালোবাসে
তার ভাবনায় ভাসি নয়ন জলে
হাতঘড়ির সাইরেন বেজে ওঠে বিষাদে
জানালায় কাঁপে কাচ... সে-ও ভাসে
৩
ভুলে যাওয়া আনুসাঙ্গিক যত ভুল
বাতাসের গভীরতা ভারী হয় নিঃশ্বাসে
প্রতিজ্ঞাপ্রহর পেরিয়ে ক্লান্তসারস উড়ে
পূর্বের যত খুনসুটি, বাড়ি ভর্তি কোলাহল
পেরিয়ে বাগানবাড়িতে বিশ্রাম...
৪
যতটুকু নিজের জন্য এ হিম আসর
যতটুকু রাখতে চেয়েছ আপন খেয়ালে
ঠিকটুকু সময় বাগানবাড়িতে নিঃশ্বাস পুড়ে
ছোট আশারা রইঘরহাওয়ায় নাচে— খামারবাড়ি
খামারবাড়ির বিশ্বাসে ভরে শত বছরের অন্ধহ্রদে
______________________
হামিদা রহমান
প্রতিটি দিন-ই হোক, একটি সুন্দর দিন 

