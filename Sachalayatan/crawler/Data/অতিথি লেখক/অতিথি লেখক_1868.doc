কৌলিতত্ত্ব ও কিছু ভাবনা



কয়েকদিন আগে স্যার যখন বায়োইনফরমেটিক্স  ক্লাস এ কৌলিতত্ত্ব শব্দটা বললেন আমি খুব অবাক হয়েছিলাম।একবছর ধরে আমি যেই বিষয় নিয়ে পড়ালেখা করছি তার বাংলা প্রতিশব্দ জানিনা ভেবে একটু লজ্জাও লাগছিলো।ওইদিন স্যার যখন জেনেটিক্স( এখানে বলে রাখা ভাল যে কৌলিতত্ত্ব হচ্ছে জেনেটিক্স এর বাংলা প্রতিশব্দ)এর বাংলা জানতে চেয়েছিলেন তখন আর সবার মত আমিও জিনতত্ত্বই বলেছিলাম।একবার ও মনে হয়নি যে জিন শব্দটাও তো ইংরেজি,এটারও কোন বাংলা অর্থ থাকতে পারে।আসলে এতবছর থেকে এই শব্দটাই শুনে আসছি বলে হয়ত আসল বাংলা প্রতিশব্দ জানার কৌতূহলও কখন হয়নি।
ঐদিন ক্লাস শেষে বাসায় ফেরার পর থেকেই মাথার মাঝে সারাক্ষন শুধু এই শব্দটাই ঘুরতে লাগল।ইংরেজি ওয়ার্ড দেখলেই তার বাংলা প্রতিশব্দ ভাবা শুরু করলাম। এই কাজ করতে যেয়েই বুঝতে পারলাম আমি কত কিছুরই বাংলা জানিনা।আবার বাংলা জানলেও শুদ্ধ বাংলা জানিনা।একদিনতো শুধু ভেদা মাছের শুদ্ধ বাংলা ভেটকি মাছ হবে নাকি মেনি মাছ হবে টা ভাবতে ভাবতেই মাথা খারাপ হয়ে গেছিল।খুঁজতে যেয়ে দেখলাম নিয়মিত ব্যাবহার করি এমন অনেক কিছুরই বাংলা জানিনা অথবা জানলেও ব্যাবহার করিনা। একসময় আমার খুব প্রিয় একটা কাজ ছিল সবাইকে miss you এর বাংলা জিজ্ঞেস করা। এই শব্দ দুটোর আক্ষরিক বাংলা হয়ত নেই,কিন্ত আমি আজ পর্যন্তও এর কোন ভাবানুবাদ ও পেলাম না।
একসময় ভাবতাম ইংরেজি মাধ্যমের ছাত্রছাত্রীরা বাংলা ঠিকমত পারে না। এস.এস.সি আর এইচ.এস.সি তে বাংলায় ভালই মার্কস পেয়েছিলাম সাথে অনেক সাহিত্য কবিতা পড়ে নিজেকে তখন জ্ঞানী জ্ঞানী মনে হত। ওদের উপর তখন করুণা হত,ভাবতাম বেচারিরা বাংলা তেমন জানতেই পারে, ঠিকমত বলবে আর কোত্থেকে।আর আজ নিজের উপরই করুণা হচ্ছে। এখন সবকিছু জানার সুযোগ এত বেশি তাও আমি কিনা আমার বিষয়ের নাম জানলাম একবছর পড়ে।বাংলায় এত মার্কস পেয়েও কিছুই শিখতে পারলাম না। এখন মনে হয় কত ক্ষুদ্র আমার জ্ঞান,কত ক্ষুদ্র আমি। যে ভাষার জন্য এত রক্ত ঝরল সেই ভাষাই আমি সঠিকভাবে জানলাম না ।নিজের মমাতৃভাষাকে বাদ দিয়ে সারাজীবন শুধু অন্য ভাষা শেখার চেষ্টাই করে গেলাম
আকাশনীলা

