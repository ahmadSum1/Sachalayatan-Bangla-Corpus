স্নায়বিক



অনুভব আর চাপা নিশ্বাস দেখে নেয় রাত্রিপরিখা, ম্লান ক্লান্তির ঘোরে ধীরে ধীরে মোলায়েম দু'টি চোখের কষ্ট বাড়ে… তোমার পছন্দের সব কিছু থেকে নিজেকে বিচ্ছিন্ন করে রাখে সত্তা... প্রতিবাদ করতে পারিনা
সাহসিক পরিচর্চায় হাতের নাগালে ধরা দেয় ধুমকেতু, অনায়াসে পা বাড়াই, স্বপ্নের ঘোরে হাঁটি, ওপারে নেমে আসে বর্ষা… স্নায়বিক পরিচর্যা শুরু হলে আমার কিছু বলার থাকে না
মনের চোখ থেকে একটি মিনিটের জন্য আড়াল করতে পারি না; ফের চোখে চোখ রাখি; চোখের ভাষা বুঝে নিই আপন করে। চোখ যে কখন হলো রুদ্ধভাষা!
রূপভেদে ভিন্নতার ছাপ রেখে যাও গোপনে বিরুপ ভৎসনায়। নিজেকে আড়াল করে দেখি, তার স্বরুপ। চোখে ছেঁড়া পাপড়িতে মিলিয়ে নেয়া দুঃখ। আমি আর কিছু ভাবতে পারি না 
--------------------------------------
প্রতিটি দিন-ই হোক, একটি সুন্দর দিন
-হামিদা আখতার

