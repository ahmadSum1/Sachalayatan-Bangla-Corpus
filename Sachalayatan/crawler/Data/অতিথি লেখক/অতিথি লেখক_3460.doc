একজন অকবির কবিতা



আমি কবি নই তবে কবিতার কথা আমার ভালো লাগে। মনের অজান্তে হয়ত কখনও কখনও জেগে উঠে পংক্তিমালা কিন্তু তারা কবিতা হয়ে ঝরে পড়ার অবকাশ পায় না, তার আগেই ঝরে যায় মন হতে। তবু যে কথাগুলো আজ গোছাতে পেরেছি নিজের মত করে তাদেরকে আজ সঁপে দিলাম আপনাদের হাতে কবিতার নাম করে। যদি ভাল লাগে কৃতার্থ হব। 
একুশ
একুশ মানে কি কেবল কথামালার ভীড়
একুশ মানে কি ভাষাশহীদের প্রতি শ্রদ্ধাঞ্জলী বলে
               নগ্ন পায়ে হেঁটে যাওয়া শহীদ মিনারে
               আর পুস্পস্তবক অর্পন করা সারে সারে
একুশ মানে কি কেবল সভা সেমিনার
             আর বক্তব্যের মোড়কে সাজানো একগুচ্ছ শব্দের সমষ্টি
একুশ মানে কি নিজেকে বন্দী করা প্রতিশ্রুতির দেয়ালে
না, একুশ মানে কেবল কথামালা নয়
একুশ মানে একটি নতুন চেতনা, একুশ মানে একটি নতুন সংগ্রাম
একুশ মানে রক্তের দামে কেনা ভাষার সম্মান রক্ষার প্রত্যয়
একুশ মানে শুধু নগ্ন পায়ে শহীদ মিনারে পুস্পস্তবক অর্পন নয়
একুশ মানে বিবেকের রুদ্ধ দ্বারে আরও একবার করাঘাত করা সজোরে
             যে নীরবতা ঠেলে দেয় ভবিষ্যতকে নিশ্চিত আঁধারে
              তার বিরুদ্ধে আবার ঐক্যবদ্ধ হবার সংগ্রামী বার্তা
একুশ মানে কেবল একগুচ্ছ সাজানো প্রতিশ্রুতি নয়
একুশ মানে আমার সত্তাকে চিনে নেবার
           আমার সত্তাকে টিকিয়ে রাখার নিরন্তর সংগ্রাম
অনির্বাণ
ইমেইল- eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%6c%68%75%64%64%69%6e%40%67%6d%61%69%6c%2e%63%6f%6d%22%3e%73%6c%68%75%64%64%69%6e%40%67%6d%61%69%6c%2e%63%6f%6d%3c%2f%61%3e%27%29%3b'))

