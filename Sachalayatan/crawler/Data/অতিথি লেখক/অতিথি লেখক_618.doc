একটি খোঁয়াড় বিরোধী পদ্য



মধ্যযুগের খোঁয়াড়ে আজ 
নব্যযুগের জীবগুলো 
'ভাবনার উপর খাজনা বসাও' 
লেজ নাড়িয়ে কয় হুলো । 
এক খাঁচাতেই বন্দি সবাই 
মাংসাশী আর শাকাশী, 
হুলো ঘোরায় শাষণছড়ি, 
বাদবাকি সব জলখাসী । 
সংখ্যাগুরু গবাদিরা 
গোবর ছাড়ে আরামে 
ধীমান গরু ধ্যান করে আর 
গাভী ভোগে ব্যারামে । 
ক্ষ্যাপা বলে, 'স্বাধীনতা, 
জ্যান্তো বাঁচো নয় মরো'  
হুলো শুধু চোখ পাকায়, 
'চুতমারানি চুপ করো' । 
যাদের মনে দ্বিগুন জ্বলে 
তাদের খাতায় কাব্য, কথার লটবহর 
জাবর কাটা ছাগলগুলো 
ঊর্ধ্বশ্বাসে লেদিয়ে যায় আটপ্রহর । 
মধ্যযুগের শেকল পরে 
টাংকি মারে নব্যযুগের ষাড়গুলো 
'ইচ্ছে মতো চাটি মারো' 
হুলো বলে, 'মরলে পাবে লালমুলো '।
      জব্বার ফারুকী

