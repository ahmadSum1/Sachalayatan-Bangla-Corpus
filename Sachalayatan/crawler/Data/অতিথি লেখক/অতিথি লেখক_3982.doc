বাংলাদেশী আমলাতন্ত্রের অ আ ক খ - মূর্তালা রামাত



ঢাকা বিশ্ববিদ্যালয়ের হলে থাকা অবস্থায় ভোটার আইডি কার্ডের জন্য নাম রেজিস্ট্রেশন করেছিলাম। পরীক্ষা শেষে হল ছেড়ে দিয়েছি। কিছুদিন আগে খবর পেলাম হল থেকেই আইডি কার্ড দেয়া হচ্ছে। গেলাম হলে। দায়িত্বপ্রাপ্ত কর্মকর্তা ক জানালেন এখান কার্ড বিতরণ শেষ। আপনি রেজিস্টার বিল্ডিংয়ের ৩১৯ নম্বর কক্ষে যেয়ে খ এর সাথে দেখা করুন। সেখানে গেলাম। তিনি জানালেন সব কার্ড জাতীয় সংসদ ভবনের সেনা ক্যাম্পে পাঠিয়ে দেয়া হয়েছে, ওখানে গিয়ে গ এর কাছে খোঁজ করুন। গ জানালেন কার্ডের জন্য রমনা অঞ্চলের নির্বাচন কর্মকর্তা ঘ এর সাথে যোগাযোগ করতে হবে। ঘ জানালেন থানা নির্বাচন কমিশনার ঙ এর সাথে যোগাযোগ করেন। ঙ জানালেন সব কার্ড ওয়ার্ড কমিশনার চ এর কাছে পাঠানো হয়েছে। ৫৭ নং ওয়ার্ড কমিশনার চ জানালেন তার কাছে কোন কার্ডই আসেনি। তিনি সহকারী নির্বাচন কমিশনার ছ এর কাছে খোঁজ নিতে বললেন। ছ এর অনুপস্থিতিতে তার পিএস জ মহা বিরক্তি সহকারে সব শুনে একটা ফোন নম্বর দিয়ে ঝ এর সাথে যোগাযোগের পরামর্শ দিলেন। ঝ আরেকটি ফোন নম্বর দিয়ে নির্বাচন বিষয়ক অনুসন্ধানের বিশেষ সেলের একজন ঞ এর সাথে কথা বলার অনুলোধ জানালেন। বিস্তারিত জেনে ঞ জাতীয় নাট্যশালার পাশের সেনা ক্যাম্পের ভোটার আইডি কার্ড সেলের ফোন নম্বর দিয়ে ট এর সাথে অনতিবিলম্বে যোগাযোগের অনুরোধ জানালেন। সেনা ক্যাম্পের ট সেনা ক্যাম্পের ঠ কে দিলেন । ঠ জানালেন পাবলিক লাইব্রেরিতে এখুনি চলে যান কার্ড দেয়া হচ্ছে। মহাখালির অফিস থেকে ছুটি নিয়ে সিএনজি ভাড়া  করে  পাবলিক লাইব্রেরিতে যেয়ে জনৈক ড কে জিজ্ঞেস করতেই তিনি জাতীয় যাদুঘরের রিসিপশনে গিয়ে ঢ এর সাথে দেখা করতে বললেন। ঢ জানালেন তিনদিন আগেই কার্ড বিতরণ শেষ। তিনি আবার সেনা ক্যাম্পে খবর নিতে বললেন। সেনা ক্যাম্পের ড়জানালেন তারা আগামী সপ্তাহে কার্ড দিবেন, তবে কবে দেবেন এটি এখনও ঠিক হয়নি। তিনি দুদিন পর আবার  ঢ় খোঁজ এর কাছে নিতে বললেন.......!!!!!
আমি ক্লান্ত। আমরা এ কোন দেশের নাগরিক !
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%75%72%74%61%6c%61%33%31%40%67%6d%61%69%6c%2e%63%6f%6d%22%3e%6d%75%72%74%61%6c%61%33%31%40%67%6d%61%69%6c%2e%63%6f%6d%3c%2f%61%3e%27%29%3b'))

