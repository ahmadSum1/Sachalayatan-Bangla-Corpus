প্রত্যাশা  



    প্রত্যাশা  
অবিবেচক হিসেবে, নিয়মে
খরচ হয়ে যায় একমাত্র অবলম্বন।
সৌরঘরে পাতায় কেনা স্বস্তিটুকু।
অগ্নিজ্বলা ক্রোধগুলো সব
নির্মল ঢেকুরের মত উবে গেলে
বিবর্তন,পরিবর্তন,অভিযোজনে
ফ্যাকাসে হতে হতে
হা করে গিলে নেবে ওষ্ঠের সুধাজল।
সমাজ তর্জনীর অতি উচ্চ কৌশলী
সৌজন্যতায় কেটে গেলে দিন রাত্রি।
সুহ্ম এবং দুঃখের লোনা ক্ষতে
এ্যান্টিসেপ্টিক তৃণ চেপে
অবিরাম বেঁচে থাকি।
অথবা আবারও জেগে উঠি।
সৌরজ্বলা আগুন ভেদ করে
চমকায় এক টুকরো লাঙ্গল ফলা।
এরপর ক্লান্তি, নির্ঘুম স্বপ্নের।
শিল্পে, মননে রূপায়িত সত্যটুকু
মানুষের মৃত্যূর আগে ও পরে
মূর্খ ও জেদী চোখগুলো দেখে নিবে
প্রিয়তম মুখ নিজেস্ব আগলে।
আগ্নেয়গিরির উত্তপ্ত লাভায়
প্রেয়সীর মত ঝলসে যদি
উদগারিত শস্যমুখ। 
 নৈশী।

