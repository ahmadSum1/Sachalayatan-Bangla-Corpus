সমান্তরাল জগতের ক্যারিক্যাচার




মনে করুন আপনার চেনা জগতের পাশাপাশি এমন একটি জগৎ রয়েছে, যেখানে ঠিক আপনার মতই ঠিক আরেকজন রয়েছে? ১ অথবা এমন কি হতে পারে যে আমাদের এই পৃথিবীর মতই আরেকটি পৃথিবীর অস্তিত্ব আছে? ঠিক ধরেছেন, আমি প্যারালাল ইউনিভার্সের কথাই বলছি।
সায়েন্স ফিকশন মুভিতে সমান্তরাল জগত নিয়ে যে পরিমান ক্যারিক্যাচার করা হয়েছে তা মনে হয় আর কোন জায়গায় করা হয় নাই!  কিন্তু সমান্তরাল জগত কি শুধুই কল্পনা? নাকি আসলেই সম্ভব?
মজার ব্যাপার হলো সমান্তরাল জগতের ধারনাকে কিন্তু তাত্ত্বিক পদার্থবিদরা একদম উড়িয়ে দেননি। এমনকি স্টিফেন হকিং থেকে শুরু করে MIT এর Max Tegmark,Alan Guth এর মতো কসমোলজিস্টরাও প্যারালাল ইউনিভার্স নিয়ে বেশ কাজ করেছেন। 
১৯৯৫ সালে আমেরিকায় ৭২ জন নামী-দামি পদার্থবিদদের নিয়ে একটি ভোট করা হয়।২ দেখা যায় প্রায় প্রায় ৫৮% পদার্থবিদ সমান্তরাল জগতের অস্তিত্বকে সমর্থন করে ভোট প্রদান করেন। আসুন তবে এতসব জল্পনা-কল্পনাকে একটু ভিন্ন আঙ্গিকে দেখা যাক।

সমান্তরাল জগতটি আসলে কেমন? এসম্পর্ক তিন ধরনের মতামত পাওয়া যায়। যারা বিজ্ঞান নিয়ে চর্চা করেন তারা সকলেই জানেন, আমাদের সৌর জগতের বাইরেও একাধিক সৌর জগত রয়েছে।  এভাবে একাধিক সৌরজগতের সমন্নয়ে সৃষ্টি গ্যালাক্সি। এবং সমস্ত মহাবিশ্ব এরকম আরও অনেক গ্যালাক্সি রয়েছে, যাদের অস্তিত্ব আমরা এখনো জানিনা।

কসমোলজিস্টদের দৃষ্টিতে মহাবিশ্বের এই সংজ্ঞাটি একটু ভিন্ন। তাদের মতে আমরা মহাবিশ্বে ঠিক যেটুকু অংশকে দেখতে পাই ঠিক সেটুকুই আমাদের মহাবিশ্ব, অর্থাৎ যদি যদি কোন বস্তু আমাদের বিশ্বে অবস্থান করে তবেই আমরা শুধু তা দেখতে পারবো (সেখান থেকে আলো পৌছাতে যত দেরীই হোকনা কেন), আর যেটুকু আমরা দেখতে পারবোনা সেটি আসলে আমাদের বিশ্বের বাইরে অবস্থিত।
এভাবে চিন্তা করলে আমাদের মহাবিশ্বটিকে একটি আকৃতি দিতে সুবিধা হয়। মনে করুন আমাদের মহাবিশ্বটি এরকম একটি স্ফেয়ারের এর মত-

এই স্ফেয়ারের ভেতর যা কিছু আছে (গ্রহ-নক্ষত্র) সব কিছুই আমাদের পক্ষে দেখা সম্ভব। কিন্তু ঠিক এই স্ফেয়ারটির পাশেও আরও একাধিক স্ফেয়ার থাকতে পারে যাদের আকার-আকৃতি একরকম কিন্তু যাদের মধ্যে পদার্থবিজ্ঞানের মূলসূত্রগুলি কাজ করে থাকে, এবং একটি স্ফেয়ারে মধ্যে অবস্থিত বাসিন্দারা অন্য স্ফেয়ারটি সম্পর্কে জানেনা! 
অন্য স্ফেয়ারগুলিও (মহাবিশ্ব) ঠিক আমাদের মহাবিশ্বের মতো 'বিগ ব্যাং' থেকে সৃষ্টি হয়েছে। তবে এক্ষেত্রে এক মহাবিশ্ব থেকে অন্য মহাবিশ্বে ভ্রমন করতে যে পরিমান শক্তি প্রয়োজন তা অর্জন করা প্রায় অসম্ভবের কাছাকাছি (যদিনা দুই মহাবিশ্বের মাঝে একটি ওয়ার্মহোল তৈরি করা যায় তা ছাড়া)।
দ্বিতীয় ধারনাটি কি? এধারনা অনুযায়ী প্রতিনিয়তই একটি নতুন বিগ ব্যাং এর মাধ্যমে নতুন নতুন মহাবিশ্ব সৃষ্টি হচ্ছে। অর্থাৎ যে মূহুর্তে সচলে আপনি এই লিখাটি পরছেন হয়তো ঠিক সেই মূহুর্তেই মহাবিশ্বের কোন জায়গায় বিগব্যাং ঘটে নতুন মহাবিশ্ব সৃষ্টি হয়েছে। নতুন এই মহাবিশ্বটিকে বলা হয় 'Baby Universe'৩। 
সৃষ্টির ঠিক ঐ অবস্থায় দুটি বিশ্বের মধ্যে একটি সেতু তৈরি হয় খুবই কম সময়ের জন্য  এসময়ে ওখান দিয়ে কেউ ইচ্ছে করলে নতুন baby universe এ প্রবেশ করতে পারবেন।
কল্পনা করতে সমস্যা হচ্ছে? আচ্ছা ধরুন আমাদের জগতটি সাবানের bubble এর মতো'

একটি বড় বাবল আমাদের বিশ্ব আর আশে-পাশের বাবলগুলি সমান্তরাল মহাবিশ্ব।
এখন একটি বুদবুদ থেকে আরেকটি বুদবুদ (শিশু মহাবিশ্ব) তৈরি হবার ঠিক আগ মূহুর্তে দুটি বুদবুদের মাঝে যেরকম সংযুক্তি থাকে সেরকম বিগ ব্যাং এর মাধ্যমে আলাদা হয়ে যাওয়া দুটি বিশ্বের মাঝেও খুব অল্প সময়ের জন্য ( সেকেন্ড মাত্র) সেরকম সংযুক্তি থাকবে।


সমস্যা হলো এই দুই মহাবিশ্বে মধ্যকার এই সেতুটি প্রস্থ খুবই কম। এবং মাত্র  সেকেন্ডে এতো অল্প জায়গা দিয়ে ঐ বিশ্ব প্রবেশ করা সহজ কোন কাজ নয়! 
তৃতীয় ধারনাটি একটু সুবিধাজনক। এধারনা অনুযায়ী আমদের জগতের পাশাপাশি সমান্তরাল জগতগুলি অবস্থিত। দুই জগতের মাঝামাঝি একটি dimensional membrane বা পর্দা দুটি জগতকে আলাদা করে রেখেছে। অন্য জগতে যাবার সবচেয়ে সহজ উপায়টি হলো, কোন একটি ধারালো ছুরি (লেজারের তৈরি) দিয়ে এই পর্দাটিকে ছিদ্র করে ফেলা।
পর্দাটিকে ছিড়ে-ফুড়ে ফেলার জন্য যতটুকু ধারালো লেজার-চাকু দরকার  তা এই মূহুর্তে মানুষের কাছে নেই অবশ্য। তাতে কি! হয়তো কোন একদিন আমরা সেটাও তৈরি করে ফেলতে পারবো। আশা করতে দোষ কথায়? 
দায়ীন (frdayeen)

পাদটীকা

১. Multiverse
২. http://leminuteur.free.fr/Universes.htm
৩. আরও কিছু তথ্যের জন্য http://arxiv.org/abs/1110.3998 পেপারটি দেখতে পারেন


ছবি: 


 



