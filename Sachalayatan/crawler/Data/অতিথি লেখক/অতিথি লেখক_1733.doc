একটি ধারালো চাকু



একটি ধারালো চাকু নিয়ত আমায় কাঁটে,
স্মৃতির নরম শিরা ছোপ ছোপ লাল।
কী এক অন্ধ দ্যুতির দেখা পাই নরম ব্যাথায়।
সে এক মজার অসুখ.......................
ঢেউ হয়ে জ্বলে আর নিভে
মাতাল রাত্রির ফুল লুটে নেবে- নিতে পার ভোরে।
মৃত্যুর মতো কিছু টুকটাক আলো,
তোমার দুটি চোখ মেলে যদি ধরো
সেখানে বরফ দেশ বেদনা পাথর হয়ে যায়।
হৃদয় অভয়মুদ্রা রহস্যরাত্তির পায়ে পায়ে
নদী ও জ্যোস্না পাশাপাশি;
স্মৃতিরা অনিদ্রাপরী এ ওকে জড়িয়ে শুয়ে রয়।
..............................................................................নিয়াজ মোরশেদ( agunpakhi011)

