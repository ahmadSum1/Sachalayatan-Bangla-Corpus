পর্ব ২: এখনও আন-ওয়ান্টেড



পর্ব ১: আন-ওয়ান্টেড
দুই
  আরেকজনকে পায়ের তলায় না পিষে কখনও উপরে উঠা যায় না। এই যে সমাজের হোমড়া চোমড়া, নামী দামী যত ধনীদের দেখছেন আশে পাশে, তারা সবাই কারো না কারোর রক্ত শুষেই আজ এখানে এসেছে।
  কারো রক্ত শুষতে চাইনি আমি। তাই সবার তলেই পড়ে রয়েছি। আমাকে দেখে সবাই অলক্ষ্যে হেসেছে। নিজেকে সান্তনা দিয়েছি এই ভেবে, আমি একজন ভালো মানুষ। কিন্তু ভালো মানুষদের পেটে খাবার থাকে না, পরনে কাপড় থাকে না। 
  যখন দেখবেন, দামী গাড়ি থেকে নেমে আসছে দামী পোষাক পরা কেউ, আর রাস্তার অপর প্রান্ত থেকে হেঁটে আসছে জীর্ণ শীর্ণ একটা ভালো মানুষ, সালামটা কাকে দিবেন আপনি? দিবেন সেই ধনী লোকটিকেই, যাকে সালাম দিলে আখেরে আপনার লাভ হতে পারে।
  হতে চাই না ভালো মানুষ। না খেয়ে আবর্জনার স্তুপে পঁচে মরতে চাই না আর। হয় আমাকে সালাম দিবি, নাহয় মরবি।
তিন
  বিকালে গেলাম মোড়ের কফিশপে কফি খেতে। মেন্যু দেখে অর্ডার দিলাম কিছু একটা। কি অর্ডার দিলাম নিজেও জানি না। খুটিয়ে দেখতে লাগলাম আশে পাশের মানুষকে। এ ওর শরীরে হেসে গড়িয়ে পড়ছে, ও তার পিঠে হাল্কা করে চাপড় মারছে...
  এত আনন্দ কেন মানুষের? কি খায় ওরা?
  এক জোড়াকে বাজিয়ে দেখার জন্য উঠে গেলাম। গলা খাকড়ি দিয়ে মনযোগ আকর্ষন করলাম। তারপর ভদ্রভাবে বললাম, মানিব্যাগ ভুলে বাসায় ফেলে এসেছি। ৫ ডলার ধার দিবেন?
   ছেলেটি চোখ কুচকে আমার দিকে তাকালো। নর্দমার কীট দেখছে যেন। খেকিয়ে উঠলো, "মানিব্যাগ ভুলে বাসায় ফেলে এসেছ, যাও নিয়ে আসো গে...তারপর নিজের পয়সায় কফি খাও। বাপের জমিদারী পেয়েছ? যাও ভাগো!"
  কিছু না বলে চলে আসলাম। তবে ছেলেটার চেহারা আমি মনে রাখলাম। এই ব্যাটাকেই আমি ধরব একদিন। এই ব্যাটাই আমাকে বাপ ডাকবে সেইদিন।
(চলবে)
অদৃশ্য মানব
(aminirjhor@gmail.com)

