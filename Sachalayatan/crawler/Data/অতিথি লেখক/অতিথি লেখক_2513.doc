যেতে চায় যেতে দি



যেতে চায় যেতে দি
                    প্রখর রোদ্দুর____
ঠিক যেমন নদী জানে-
গড়িয়ে যাবে জল
নিয়ে যাবে নুড়ি, গুল্ম
নিয়ে যাবে চর,
ধীরে ধীরে নিয়ে যাবে একে বেকে
সমগ্র সর্পিল শরীর ময় সাম্পান ভাটিয়ালি।
যেমন নীড় জানে-
উড়ে যাবে পাখি তার
একদিন সাঁঝ নেই, গোধূলি কিচির
বাতাস উপযাচক টানে উড়িয়ে নেবে, খড় কুটো
ধীরে ধীরে পচনের হাতে সমস্ত ডালটাই
ন্যাতানো নুলো ভিখিরি।
রাতের তারারা হারাবে আলোর অভিসারে,
জেনেও পেতে দেয়- চৈতালী হাওয়ার
হিসেব হীন হালখাতার মরা ইতিহাস,
চাঁদ ডাকে রাই কিশোরীর সুডৌল যৌবনে।
খসে পড়া তারার  মাতমে,
শিশিরের জল ঢালে ঘাসেদের চোখে।
ছাড়িয়ে গ্রাম, সবুজ, আর ফিসফাস কথা
কুঝিক ঝিক ছুটে যাবে হাজার টিকিটি ভাড়ায়।
তবুও আল খেত ছুটে চলে, গুড়ো পাথরের রুপে
আসবেনা জেনেও অনশন করে দুই রেল লাইন
জোনাকির সম্বলে, ঝিঝি মন্ত্র মায়ায়।
ফুরিয়ে গেছে যার জল, সেই নদী
উড়ে গেছে যে পাখি, সেই নীড়
তারা হী্‌ন, আলোর বেলেল্লা পনার বিধবা আকাশ
পিছলে পড়ে থাকা একা প্লাট ফর্ম, ট্রেন যার ছলনার কৃষ্ণ নাগর
ঠিক আমি যেমন তুমি চলেই যাবে জেনেও............

