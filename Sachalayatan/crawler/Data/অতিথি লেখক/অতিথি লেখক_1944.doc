সিরাজনগর বৃত্তান্ত-১




সিরাজনগর বৃত্তান্ত-১



[i]এম আব্দুল্লাহ
সিরাজ অর্থ হচ্ছে প্রদীপ অথবা আলো। কোন কোন সময় সূর্যকে বুঝাতে সিরাজ শব্দটি ব্যবহৃত হয়। সিরাজনগর চা বাগানে গিয়ে আমার মনে হয়েছে বাগানটির নামতো "সূর্যনগর"ও হতে পারত। সূর্যের আলোকে আলোকিত চা-বাগান দেখে আমার তাই মনে হয়েছে।
তবে, এই নামকরণের পেছনে পারিবারিক ইতিহাস রয়েছে। প্রয়াত স্পিকার হুমায়ুন রশীদ চেৌধুরীর মায়ের নামানুসারে এই বাগানটির নামকরণ। অনেকেই হয়তো পত্রিকার পাতায় দেখে থাকবেন শাহজালাল বিজ্ঞান ও প্রযুক্তি বিশ্ববিদ্যালয়ের একটি হলও এই মহিয়ষির নামানুসারে করার জন্য বিশ্ববিদ্যালয়ের সিন্ডিকেট স্বিদ্ধান্ত গ্রহণ করেছে। তিনি রত্নগর্ভা মহিলা।
আমরা যখন সিরাজনগরের উদ্দেশ্যে রওয়ানা দিয়েছি তখন ঘড়িতে অলরেডি রাত ৮টা বেজে ৩০ মিনিট। ফেঞ্জুগঞ্চ ক্রস করার পর টিলার পাশে দেখা মেললো এক শেয়ালের। সে ভারি কনফিউজড। রাস্তা পার হওয়ার স্বিদ্ধান্ত নিতে পারছেনা । রাস্তার মাঝ বরাবর এসে হঠাৎ ব্রেক কষে পেছনে চলে গিয়ে টিলার এক পাশ থেকে উকি দিয়ে ট্রাফিক দেখতে লাগল। আমাদের ড্রাইভার হঠাৎ ব্রেক কষে শিয়ালকে কষে বকাঝকা করে আবার গাড়ির স্পীড বাড়িয়ে দিল।
আমার সহযাত্রী এবং হোস্ট জামি ভাই ইতিমধ্যে জানিয়ে দিয়েছে যে রাজনগর থেকে আকা-বাকা রাস্তার শুরূ। আরো জানলাম  আমরা ব্রাক্ষ্মনবাজারে পৌছবার আগেই বাম দিকে মোড় নেব এবং সেই রাস্তায় দু'টি কালভার্ট বেশ কসরত করে পেরোতে হবে। তবে, দু'টি চা বাগানের মধ্য দিয়ে পথ চলবার সময় চা-পাতার সুবাস সবকিছু ভুলিয়ে দিচ্ছিল। রাস্তার বামদিকে মাথিউড়া টি এস্টেট এবং ডানদিকে রাজনগর টি এস্টেট। ফেরত আসার সময় সে রাস্তার সৌন্দর্য দিনের বেলায় অবলোকনের অবকাশ হয়েছিল। যাইহোক সে বর্ণনায় পরে আসছি।

সিরাজনগরের পথে যখন কুলাউড়া রোড থেকে বাম দিকে মোড় নিলাম, তখনও আমরা পীচ রাস্তাই পেলাম। জামি ভাই জানাল তার চাচা স্পীকার থাকার সময় সড়কটা বেশ খানিকটা রাস্তা পর্যন্ত পাকা হয়। কিছু সময় পরই পথ ক্রমশ সর্পিল হতে খাকে। আমার টি এস ইলিয়টের The Love Song of J. Alfred Prufrock কবিতার লাইন মনে পড়ে:-
Streets that follow like a tedious argument	
Of insidious intent	
To lead you to an overwhelming question …	        
Oh, do not ask, “What is it?”	
Let us go and make our visit.
এম আব্দুল্লাহ

ছবি: 


 



