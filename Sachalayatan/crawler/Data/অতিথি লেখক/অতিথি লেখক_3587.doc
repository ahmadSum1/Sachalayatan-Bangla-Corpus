স্বপ্নরমণীগণ



--শাহেদ আহমদ
চকিতে যদি চন্দন হাওয়া ছুঁয়ে যায় আমায়,
বহ্নিহরণ উতসবে কী মেতে উঠবে স্বপ্নরমণীগণ?
দ্যাখা গেলো তবে,
পথের প্রান্তে ফুটলো বেদনা ফুল,
হারানো সুখে আমি কাতর...
ফুরিয়ে যাওয়া বিকেল আর
শুরু হওয়া যন্ত্রণার লগ্ন পাছে রেখে
আমি যদি ফের যাই তোমাদের গ্রাম,
গত জনমের অপূর্ণতা আর এই জনমের
সাধ নিয়ে হবে কী মুখোমুখি বসা?
আমাদের অনেক অনেক কথার উপরের কথা
আজো চিল হয়ে গগণে উড়ে
তুমি দ্যাখো নাই নেত্র মেলে।

