ভালোবাসা বড় বোঝা



ভালেবাসা বড় বোঝা
জান্তব প্রাণ ধরেছি মুঠিতে
পারি কি ইচ্ছে হলেই মুঠি খুলে দিতে।
কে কবে চিবুক ধরে সিঁথি কেটে দিয়েছিল চুলে
তাড়াতাড়ি হাঁট্ বাবা,ঘন্টা বেজে যাবে স্কুলে ।
কিচ্ছু ভুলি নি -মা
অমাবস্যা -প্রতিপদ থেকে লক্ষ্মী পূর্ণিমা।
যে ছেলে মেলায় যেত ,বাবার তর্জনী চেপে ধরে
তর্জনী-মধ্যমার ফাঁকে
সিগারেট তার গলগল ধোঁয়া ছাড়ে।
কিচ্ছু ভুলি নি বাবু,ক্রিকেটের ব্যাট
ফ্লাওয়ার কর্ক , প্রথম রেকেট
খেলনা বন্দুক, মিছরির ঘোড়া - ঘুড়ি লাটাই
আর খুঁনসুটে ভাই।
ভালোবাসা বড় বোঝা!
নতুবা কবে বেখেয়ালে
হাতের মুঠি দিতেম খুলে।  
কৃষ্ণ কানহাইয়া
dollar_75@yahoo.com

