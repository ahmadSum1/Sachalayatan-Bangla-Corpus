বিশ্বাসে মিলায় বস্তু, তর্কে বহুদূর..............



নাস্তিকের ধর্মকথা
========================
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%61%73%74%69%6b%65%72%64%68%61%72%6d%61%6b%61%74%68%61%40%67%6d%61%69%6c%2e%63%6f%6d%22%3e%6e%61%73%74%69%6b%65%72%64%68%61%72%6d%61%6b%61%74%68%61%40%67%6d%61%69%6c%2e%63%6f%6d%3c%2f%61%3e%27%29%3b'))
আজ আপনাদের একটি গল্প শুনাবো।
একটি প্রেমের গল্প, হৃদয় ছুয়ে যাবার মত প্রেমের গল্প- সত্য প্রেমের গল্প।
"মৃদুভাষী, লাজুক ছিপছিপে গড়নের যুবকটি তার নব পরিনীতা বউটিকে পাগলের মত ভালোবাসে। বউটিকে আদর করার সময় প্রায়ই তার মনে হয়, যেন একটি পুতুল। পুতুলের মত বউটিও কিন্তু যুবকটিকে দারুন ভালবাসে।
দুটি যুব হৃদয় যেন একাকার,
ভালোবাসায়,
আস্থায়,
বিশ্বাসে.........
দুজনই দুজনকে খুব বিশ্বাস করে,
অনেকটা অন্ধের মতই.......
কেউ যদি বলে - আজ সূর্যটি পশ্চিমে উঠেছে, অন্যজনের মনে এতে সামান্য সন্দেহ বা প্রশ্ন জাগে না, যেন সূর্যের পশ্চিমে ওঠাটাই স্বাভাবিক- যদিও কেউ কখনও জানামতে এমনটি করেনা মানে মিথ্যে করে কিছু বলেও না.........
বউটি যুবককে কথা দেয়, তাকে ছেড়ে কোথাও কোনদিন যাবে না, যাবার কথা সে ভাবতেই পারে না এবং যুবকটিও একই কথা দেয়, কেননা সেও নিজেকে একা হিসাবে কখনও কল্পনা করতে পারেনা................।
এমনই ভালোবাসায় আস্থায় বিশ্বাসে তাদের দিন কাটে সুখে শান্তিতে..............
দিন যায়
দিন আসে..........
তারপর অকস্মাত এক বিপত্তি!
একটি রোড একসিডেন্ট ভিলেনের রূপ নিয়ে আসে যুবকটির জীবনে।
কোনরকমে যুবকটি প্রাণে বেঁচে গেলেও,.........
তার পুতুল বউটি মারা যায়!!
কিন্তু একথাটি কেউ তাকে বিশ্বাস করাতে পারে না।
সে নিশ্চিত তার পুতুল বউ তাকে ছেড়ে কোথাও যেতে পারে না, তাকে একা রেখে সে নিজে একা কোথাও যায় কি করে?
সে অপেক্ষা করতে থাকে,
তার পুতুল বউ নিশ্চয় আসবে..............
অবশেষে সত্যি তার পুতুল বউ একদিন আসে তার কাছে।
সেই পুতুল বউ।
সেদিন যুবকটি কত কথা বলে,
কত মান অভিমান,
কত প্রশ্ন,
কেন? কোথায়?
আমারে ছেড়ে?
আবার আগের মতই জীবন যাপন,
দুটি যুব হৃদয় যেন একাকার,
ভালোবাসায়,
আস্থায়,
বিশ্বাসে.........
এমনই ভালোবাসায় আস্থায় বিশ্বাসে তাদের দিন কাটে সুখে শান্তিতে..............
দিন যায়
দিন আসে.........."
গল্পটি পড়েছিলাম মানসিক রোগ সংক্রান্ত একটি কেস স্টাডিতে। মনোরোগ বিশেষজ্ঞ ভদ্রলোকটি তার অসংখ্য কেস স্টাডি নিয়ে একটি বই লিখেছিলেন, তার একটি কেস স্টাডি থেকে গল্পটি নেয়া।
প্রশ্ন হচ্ছে, যুবকটির বিশ্বাসটি শেষ পর্যন্ত তাকে আনন্দিত, উত্ফুল্ল, ও অনেকখানি শারিরিকভাবে সুস্থও করেছিল, তাহলে- তার বিশ্বাস ভাঙ্গিয়ে কি লাভ? তা তো তাকে বরং, আরো বিপদের দিকে ঠেলে দিতে পারে?
মনো-চিকিত্সকটির ভাষায়, যুবকটি সিরিয়াসলি মেন্টালি ডিসঅরডার্ড। সে সারাক্ষণ থাকে একটি ঘোরের জগতে, তার স্বপ্ন ও বাস্তব এখন একাকার। চিকিত্সক হিসাবে আমার দায়িত্ব তার ভুল ভাঙ্গিয়ে দেয়া, তাকে বাস্তবে ফিরিয়ে নিয়ে আসা।
(চলবে)

