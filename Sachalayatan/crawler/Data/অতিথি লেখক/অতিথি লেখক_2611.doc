ফালতু প্যাঁচাল।



গতকাল আমার বাচ্চাকালের এক বান্ধবির ফেসবুক স্টেটাস টি ছিল এরকম-
“long long time ago, some people used to bury their newborn daughters. u know what, i think they did the right thing!!!”
স্টেটাস এ কমেন্ট দিতে গিয়ে দেখি সেখানে অলরেডি হাদীস-কোরান এর রেফারেন্স দিয়ে একগাদা কমেন্ট চলে এসেছে, সেই সাথে তওবা করার কথাও।কেউ কেউ আবার স্টেটাসটি ফিরিয়ে নেবারও অনুরোধ করেছে।
এর মাঝে আমি কোথাকার কে এতক্ষন পরে আসছি…তাই আর কমেন্ট দিলাম না!
কিন্তু মাথা থেকে যাচ্ছেনা কথাটা। কেন দিল সে এই স্টেটাস? কোথাও না কোথাও কথাটা কি সত্য না?? মাঝেমাঝে কি আমারো এমন মনে হয় না? হয়। মাঝেমাঝে না, অনেকবারই হয়। প্রতিবার রাস্তা দিয়ে হাঁটার সময় যখন কেউ (সে আমার ছেলের বয়সি হোক আর বাপের বয়সি হোক…ডাস’ন্ট ম্যাটার) আমার গায়ে হাত দিয়ে কিছুই হয় নি এমন ভাব করে চলে যায়, তখন কিছুই বলতে পারি না…শুধু মনে হয় মেয়ে হয়ে না জন্মালেই বোধহয় ভাল হত!
কী জানি, হয়ত আমারই দোষ, আমি নিশ্চই রাস্তাঘাটে অশালীন পোষাক পরে অশালীন ভাবে চলাফেরা করি…নাহলে কেন এমন হবে!
প্রতিবার রিকশাওয়ালাটি শুধুমাত্র তার প্যাসেন্‌জার একজন মহিলা বিধায় বিনা কারনে পাশের রিকশাওয়ালার সাথে অশ্রাব্য ভাষায় যখন গালিগালাজ শুরু করে, তখন মনে হয়… ইশ! কানের ভলিউম কম করার যদি একটা সিস্টেম থাকত!! (আসলেই কি তা মনে হয়? নাকি অন্যকিছু?)
পাশ দিয়ে হেঁটে যাবার সময় একজন দোকানীর ভুল হয়না আমার পা থেকে মাথা পরযন্ত দেখে নিতে, দাম-দস্তুর পছন্দ না হলে আলতু ফালতু টিটকারী মারতে। কী আর করবো…প্রয়োজনটাতো আমারি…কিনতে তো হবেই দরকারি-অদরকারি জিনিসগুলো।
গত পরশুদিন এর আগের দিন এর কথা…অফিসে আমার রুম এ সেদিন বাকিরা অনুপস্থিত।আমি একাই বসে ফেসবুকিং করছি। দরজায় এক মুসল্লি আসল, পরনে সাদা আলখেল্লা, টুপি, দাঁড়ি-যা যা দরকার সবই আছে। আমার বসকে খোঁজে সে। আমার ২/১ মিনিট লাগল বুঝতে সে কাকে খোঁজে…প্রশ্নটা সে আমাকেই করেছে…কিন্তু দেয়ালটাকে আমার থেকে বেশি সুন্দর লাগছিল তাই সেদিক তাকিয়ে প্রশ্নটা করছে সে।এর পরে যা যা প্রশ্ন করল সবই দেয়ালের দিকে তাকিয়ে। আই উইশ আমিও উত্তরটা দেয়ালের দিকে তাকিয়ে দিতে পারতাম! ভাবলাম, যাইহোক, এসব অল্প শিক্ষিত লোকের আচরনে আমার কী আসে যায়! পরদিন শুনি সেই মোল্লা চোস্ত ইংলিশ এ আমার বস এর সাথে প্রজেক্ট এর বিষয়ে কথা বলছে। অল্প শিক্ষিত কথাটা মনে হয় ঠিক ছিল না। শিক্ষাটা একটু বেশী বলেই মনে হয় কোন মেয়ের দিকে তাকালে তার ঈমান নষ্ট হয়ে যায়।
অফিস থেকে বাসায় ফেরার পথে প্রায়ই জ্যাম এ গাড়ী বসে থাকে। সে সময় জানালার পাশের মটরবাইক এ বসা ছেলেগুলো কোন কমেন্ট করছে না, একে অন্যকে আকার ইঙ্গিত করছে না, এরকম ঘটনা খুব কমই। ইয়ারফোন কানে থাকা সত্তেও সে সময় কেন জানি ড্রাইভার এর সামনে ভিষণ অপমান লাগে। যাগ্গে…এসব কোন ব্যাপার না…জাস্ট ইগ্‌নোর!এর থেকেও বাজে ব্যাপার ঘটেছে যা এখানে লিখতে পারব না।
ছোট ছোট ব্যাপার…বহুকাল ধরে ঘটে আসা বহু পুরনো topic. কেন লিখলাম তাও জানিনা।হয়ত স্টেটাসটায় অন্য রকম কমেন্টস আশা করেছিলাম তার জন্য। এরকম আরো হাজার হাজার ঘটনা লিখতে পারব…কিন্ত কী দরকার? সবার স্টোরি কী একই না??? এগুলো তো তুচ্ছ কিছু ঘটনা…আরো অনেকের সাথে যা যা ঘটে তা এখানে বলার অধিকারও আমি রাখি না। প্রতিদিন কয়টা পুরুষ রেপ্‌ড হয় কিংবা কয়জন পুরুষ এর মুখে এসিড মারা হয় সেই স্ট্যাটিস্টিকস আমি আসলে জানিওনা (!)।
মেয়েগুলোকে কী মানুষ হিসেবে ট্রিট করা হয় নাকি মানুষগুলোকে শুধুই ‘মেয়ে’ হিসেবে??
কোথাও একবার পড়েছিলাম…Equality is not something someone can give you. It is something you feel within you.
হ্যা…ফিল করি তো…করতে চাই তো…প্রতিদিন! এভরি ড্যাম সিঙ্গেল ডে!
জীবনের প্রথম ব্লগ…তাই ঠিকমত গুছিয়ে কিছুই লিখতে পারলাম না ঃ( 

