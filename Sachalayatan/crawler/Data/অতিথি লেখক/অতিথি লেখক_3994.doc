কালের ছড়া - ১৫



তোদের কথা ভেবেই করা
তা'তেও দেখি সায় নাই
"ফ্যাক্ট" না বুঝে কথা বলার
স্বভাব তোদের যায় নাই !
আরে বোকা ঠান্ডা মাথায়
একটুখানি  ভাব.. দেখ
জামিন দেয়া বন্ধ হলে
কাদের বেশী  লাভ.. দেখ
নিম্ন আদালতে না হয়
জামিন পেলি মামলায়
কত্তো টাকা খরচ লাগে..
খরচটা কে সামলায় !
তা'ও যদি রায় থাকতো বহাল
তখন না হয় বুঝতাম
জনগণের জন্য "বেটার"
বিকল্প কী খূঁজতাম !
উচ্চ আদালতে এসে
হবে তোদের হারতেই
তাইতো এখন জামিন দেয়া
বন্ধ জনস্বার্থেই !
২৪ এপ্রিল ২০০৮
জনৈক "বেক্কল ছড়াকার"

