ছয় শব্দের গল্প-২।



আবারো জোর করে লিখলাম কয়েকটা। এর কয়টা গল্প হলো আর কয়টা শ্লোগান, কে জানে? 
১৩। ভাঙ্গা দালান। পূর্ণিমা । অশরীরিরা আমাদের দেখছে।
১৪। ঘুমে যাকে ছুঁই, জাগরণে তাকে পাইনা।
১৫। সাগরে মুক্তো থাকে। মুক্তোতে অশ্রুর সাগর।
১৬। আকাশের ঝড় ঘর ভাঙ্গে, ঘরের ঝড় ----? 
১৭। টাকার র‍্যাপিংএ ভালবাসার খুঁত ঢাকা পড়ে। 
১৮। গরুটা ভালবাসা চেয়েছিল। স্টেইকটাকে যত্নে চিবুই।
১৯। বন্ধুটি বলেছিল, ‘কাল আসিস’। মাথা খারাপ!
২০। ম্যান ইজ মর্টাল। মানুষেরই ভুল হয়।
২১। একশো তারা পকেটে। দরকার একখানা আকাশ।
২২। পাশ করলে বিয়ে, ফেল করলে ইলোপ।
২৩। তোমার চাইতে মদের আসক্তি ভাল। ভ্যারাইটি। 
২৪। ছোট্ট চিরকুট। ‘ভালবাসিনা তোমাকে’। দড়ি-কলসী।
-নিলম্বিত গণিতক

