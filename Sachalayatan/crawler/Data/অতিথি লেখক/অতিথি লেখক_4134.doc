লিলিথ



( খেকশিয়াল )
তুমি নগরে আসো প্রাগৈতিহাসিক এক বিষণ্ণতা নিয়ে
কোমল চাদরের ভাজে রপ্ত কর কালো ইন্দ্রজাল
প্রতিদিন, একইভাবে
চোখ রগড়ে আকাশ ঘুমিয়ে গেলে
নেমে আসো দেবী একবুক হাহাকার নিয়ে
তোমার ম্লান চোখে শহর সাজে
অশ্লীল তারাদের নগ্ন-নৈবেদ্যে
মেকি শীৎকারে
তৃপ্ত কর আপামর পামরে
তারপর সব চলে গেলে
আমি শুঁকে চলে আসি তৃণভোজী গবাদির মত
তোমার বুকভরা স্বোদা ঘাস খেতে
আমি জানি, তারা জীবিত এখনো
জানি, তাই
হাতড়ে বেড়াই কোটি বছরের সবুজ পাথর
এখনো গভীর বিস্ময়ে
লিলিথ, ঝরাও কি বৃষ্টি এখনো ?

