সুনীল কুহর




ব্ল্যাক হোল তো শুনছেন সবাই, কিন্তু ব্লু হোল? নামটা না চিনলেও এটার ছবি সবাই ই দেখছেন কোন না কোন সময়, ওয়ালপেপার হিসেবে। আর যারা নিয়মিত পাঠক/ দর্শক ন্যাশনাল জিওগ্রাফিক এর, তারা তো জানেনই কি। বাকিরা আগে ছবি দেখেন, পরে কথা।
ব্লু হোল আসলে হলো ভূ-গর্ভস্থ গুহা। তুষার যুগের পরপর যখন বরফ গলা শুরু হলো, স্বভাবতই সামুদ্রিক পানির লেভেল বাড়া শুরু হয়ে যায়। আর তখনই কিছু কিছু গুহা যায় পানির নিচে ডুবে। এই ব্লু হোল গুলোর দেখা মিলবে ক্যারিবিয়ান সাগরে, বাহামাস এর আশে পাশেই। (ব্লু হোল এর বাংলা নাম দিলাম সুনীল কুহর - কারো মনে অন্য কোন নাম থাকলে বলে ফেলুন।)
স্থানীয় লোককথায় আছে, এই সুনীল কুহর গুলো আসলে লুসকার আস্তানা। লুসকা হলো অক্টোপাসের মত দেখতে এক সামুদ্রিক দানব। মাঝে মাঝেই সে উঠে আসে পানির ওপর, আর বিশাল শুঁড় দিয়ে টেনে নিয়ে যায় কোন জাহাজ পেলে। কোন কোন উপকথায় লুসকাকে অবশ্য দেখানো হয়েছে বহুমুন্ডু ড্রাগন হিসেবে, আবার কোথাও শুধু দুষ্টত্মা হিসেবে। তবে লুসকা থাকুক আর নাই থাকুক, এই গহ্বর জাহাজের জন্য বিপদজনক হয়ে উঠতে পারে এর শক্তিশালী স্রোতের জন্য। তবে এই কুহরগুলো মোটেও কোন বারমুডা ট্রায়াঙ্গল বা সেরকম মারণফাঁদ নয় - বরং পৃথিবীখ্যাত টুরিস্ট স্পট।
গ্রেট ব্লু হোল
সুনীল গহ্বরগুলো বিখ্যাত এদের সৌন্দর্যের জন্য। সমুদ্রডুবুরিদের তীর্থস্থান এগিলো, কারণ এখানে একে তো সাগর-তলবর্তী গুহা তো আছেই, তারওপর জীববৈচিত্র্যের দিক দিয়েও সমৃদ্ধ। গুহার ছাদ থেকে ঝুলে আছে স্টালাকটাইট, পাশ দিয়ে সাঁতরে যাচ্ছে গ্রুপার, সমুদ্রের তলদেশে হেঁটে বেড়াচ্ছে লবস্টার - আর কি লাগে? এই সুনীল কুহর গুলোর মধ্যেগ্রেট ব্লু হোলকেই সবচেয়ে সুন্দর বলে ধরা হয়। অবস্থান হলো বেলিজ উপকূলের কাছে, লাইটহাউস শৈলশিরার কেন্দ্রে।  ছবিতে তো দেখছেনই - এর মুখটা প্রায় নিখুঁত বৃত্তাকার। প্রায় হাজার ফিট চওড়া আর চারশো ফিট গভীর এই গ্রেট ব্লু হোল। এটা ওয়ার্ল্ড হেরিটেজ সাইট ও বটে।আর কচকচি না - কয়েকটা ছবি দিয়ে দিলাম শুধু। উপভোগ করুন।

গ্রেট ব্লু হোল
২
------------------------------------------------------------------------
ভুতুম
তথ্যসূত্র:
ন্যাশনাল জিওগ্রাফিক
http://www.nationalgeographic.com
এনভায়রনমেন্টাল গ্রাফিটি ওয়েবসাইট
http://www.environmentalgraffiti.com
আর ছবি কিছু আমার শক্তচাক্তি থেকে, আর কিছু গুগল ইমেজ সার্চ দিয়ে।
 
