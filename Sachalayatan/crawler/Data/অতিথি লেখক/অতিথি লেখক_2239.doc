স্পন্দনহীন জীবন। 




বড় রাস্তার মোড়ে, রাত দ্বি-প্রহরে
ব্যস্ততা নেই, ফাঁকা ফাঁকা লাগে সব।
ঠোঁটে সিগারেট, মাতাল আবেগ, মিষ্টি অনুভব।
হঠাৎ শিস, টহল পুলিশ, চেতনায় দুর্ভোগ।
তোমার অভাব, বদলেছে স্বভাব, বদলেছে জীবন।
আঁধার আবার সঙ্গী আমার কেড়েছে স্পন্দন।
সেই ভাবনা, বাতাসে কান্না, শিশিরের শব্দ
জোছনা বিলাশ করে উপহাস, স্মৃতিতে জব্দ।
বিছানার বালিশ, করে নালিশ কেন একাকীত্ব
খুঁজি উত্তর, হাসে ঈশ্বর, ভাবি মহত্ব।
তোমার শূণ্যতা, দিয়েছে বিষণ্ণতা, বদলেছে জীবন।
আঁধার আবার সঙ্গী আমার কেড়েছে স্পন্দন। 
পাথর দেয়াল, নিথর আড়াল ঠিকানা অজানা
পথের ধুলা হারিয়েছে বেলা পেতে আঙ্গিনা।
মানুষের ঢেউয়ে মানুষ খোঁজে ক্লান্ত একা
হঠাৎ পথে, সুখের মিছিলে তোমার দেখা।
তোমার উচ্ছ্বাস, থামিয়েছে নিঃশ্বাস, বদলেছে জীবন।
আঁধার আবার সঙ্গী আমার কেড়েছে স্পন্দন। 
তারিখঃ ২৯-০১-২০১১ইং
সকালঃ ১০:৫৬মিনিট।

ছবি: 


 



