একটি পরমানুকাব্য



১৯৭১সাল !
স্বাধীন বাংলাদেশের প্রচন্ড স্বপ্ন নিয়ে বাংলার মানুষ মুক্তিযুদ্ধে ঝাঁপিয়ে পড়ল। রহিম,করিম, সজল, সামছুও ছিল যুদ্ধে।
রহিমঃ "এই যে আমরা যুদ্ধে ঝাঁপিয়ে পড়লাম , সেটা কিন্তু শেখ মুজিবের নির্দেশেই তাই না ?"
করিমঃ "হ্যা, তো ?"
সজলঃ (ফ্যালফ্যাল করে তাকায়)
সামছুঃ " কি বলতে চাস , বুঝিয়ে বল ! "
রহিমঃ " শেখমুজিব কিন্তু আওয়ামী লীগের নেতা। যুদ্ধটা কি আমরা আওয়ামী লীগের জন্য করছিনা ? মুক্তিযুদ্ধ একদম স্বচ্ছ আর নিরপেক্ষ হওয়া ভালো না ? মুক্তিযুদ্ধের মধ্যে একটা দলীয় রাজনীতি ঢুকে গেল না ? "
সজলঃ " আসলেই ঠিক !আমিও ব্যপারটা ভেবেছিলাম ! "
করিমঃ " কার জন্য বা কোন দলের জন্য যুদ্ধ করছি জানিনা, শুধু জানি বাংলাদেশ স্বাধীন করতে যুদ্ধ করছি।আমাদের একটা স্বাধীন দেশ দরকার। পাকিস্তানীদের লাথি-গুতা আর সহ্য হয়না ! "
সামছুঃ (স্টেনগানে হেলান দিয়ে মাথা চুলকায় আর ফ্যাল ফ্যাল করে তাকায়)
                ইতিমধ্যে বাংলার শক্ত মনোবলের দুর্বল মানুষদের সাহায্য করার জন্য প্রতিবেশী দেশ ভারত এগিয়ে আসে। সেটাই স্বাভাবিক, কারন পৃথিবীর সকল শোষিত জাতিকেই শোষকের বিরুদ্ধে যুদ্ধ করার জন্য প্রতিবেশী দেশের সাহায্য নিতে হয়েছে। 
রহিমঃ " কিরে দোস্ত, ভারতের সৈন্যরা আমাদের সাহায্য করে কেন? ভারত কিন্তু হিন্দুস্থান, বুঝিস কিন্তু ! মুসলমানরা ভাগ হইলে কিন্তু ইসলাম দুর্বল হয়ে যাবে !আমার কাছে কিন্তু ভালো ঠেকতেছেনা ব্যপারটা। আমরা স্বচ্ছ ও নিরপেক্ষভাবে যুদ্ধ করে দেশ স্বাধীন করবো, ভারত কেন সাহায্য করবে ! "
সজলঃ " আসলে ঠিক, আমিও ব্যপারটা ভেবেছিলাম ! "
করিমঃ " কেউ সাহায্য করলে তো আমাদেরই লাভ। আমরা খুব তাড়াতাড়ি স্বাধীন বাংলাদেশ পাবো।আমাদের একটাই চাওয়া, যেকোন মুল্যে একটা স্বাধীন দেশ ! "
সামছুঃ " আমি ভাই যাইতাছি, আর যুদ্ধ করুমনা ! মুক্তিযুদ্ধ বিক্রি হয়ে গেছে, ছিনতাই হয়ে গেছে ! "
              অত:পর বেশিরভাগ লোকই মুক্তিযুদ্ধ ছেড়ে অস্ত্রশস্ত্র ফেলে দিয়ে চলে যায়।করিমের মত দু একজন প্রচন্ড স্বপ্ন নিয়ে তখনো যুদ্ধ করতে থাকলো। পাকিস্তানী হানাদাররা তাদেরকে মেরে ফেলল সহজেই। পাকিস্তানের পুর্ব চিপা আর “স্বাধীন বাংলাদেশ” হতে পারলনা , পুর্ব পাকিস্তানই থেকে গেল।
১৯৯০ সাল !
মইনুদ্দিন কুপি জ্বালিয়ে বিছানায় বসে ঢুলে ঢুলে মুখস্ত করছে। উর্দু পরীক্ষাটা তেমন ভালো হয়নি। আগামীকাল ইসলামের ইতিহাস পরীক্ষা।
   -“ উউউমম ১৯৭১ সালে,১৯৭১ সালে উউউমম কিছু বিধর্মী কাফের, কিছু বিধর্মী কাফের উউউমম মুক্তিযদ্ধের নাম দিয়ে উউউউমম নিরীহ মুসলিম সৈন্যদের উউউমম নিরীহ মুসলিম সৈন্যদের উউউমম নির্মম ভাবে খুন করতে থাকে। উউউমম কিন্তু আল্লাহর ইচ্ছায় মুসলিম সৈন্যরা উউউমম কাফের মুক্তিযোদ্ধাদের নিশ্চিহ্ন করতে সক্ষম হয়।আজ আমাদের প্রিয় পাকিস্তানে উউউমম শক্তিশালী ইসলাম প্রতিষ্ঠিত উউউউমম ইসলাম প্রতিষ্ঠিত উউউমম ” 
২০১৩ সাল !
নাসিরের প্রচন্ড মেজাজ খারাপ ! মাঝে মাঝে ইচ্ছা করে ক্রিকেট খেলাটাই ছেড়ে দেয়।সি এন জি চড়ে সাকিব ভাইয়ের বাসার দিকে যাচ্ছে সে। একমাত্র সাকিব ভাইয়ের সাথেই সব কষ্ট শেয়ার করা যায়। শাহবাগ মোড় পার হওয়ার সময় টেলিনর এর বড় বিলবোর্ডটার দিকে তাকিয়ে একটা দীর্ঘশ্বাস ছাড়লো নাসির ! তার আর সাকিব ভাইয়ের ব্যাট হাতে ছবি, বড় বড় করে ইংরেজিতে লেখা “বেঙ্গল টাইগার” ! পুর্ব পাকিস্তান লোকাল টিমের ভাইস ক্যাপ্টেন নাসির আর ক্যাপ্টেন সাকিব।গত বছর ইংল্যান্ড আর শ্রীলংকা টিমকে হোয়াইট ওয়াশ করেছিল পাকিস্তান টিম, যা সম্ভব হয়েছিল শুধু তার আর সাকিব ভাইয়ের টানা ভালো পার্ফরমেন্সের জন্য।
আজকে মিটিংয়ে পিসিবি সভাপতি সরফরাজ খান কেমন যেন নাক সিঁটকানো আচরন করল। গা জলে গেল ! আকরাম ভাই যখন হেসে হেসে বলল-‘ হামারা নাসির অর সাকিব তো ওয়ার্ল্ড কাপ বেস্ট এলেভেন মে শিওর খেলেগা ’ ! সরফরাজ খান কেমন নির্জীবভাবে বলল- ‘ হো সাকতাহে , ইয়ে তো বোর্ড কা ডিসিশান আছে ’ ! হোটেল ছেড়ে বেরিয়ে আসার আগে আকরাম ভাই মুখ কালো করে নাসিরকে বলল-‘ সরফরাজের আচরনে মনে হল শহীদ খান আর সালমান ভাটের বেস্ট এলেভেনে খেলা শিওর ’ ! মেজাজটা পুরা খিঁচড়ে গেল নাসিরের ! এই দুজনের লাস্ট ম্যাচগুলোর পার্ফরমেন্স নাসির আর সাকিবের ধারে কাছেও নেই।একজন সরফরাজ খানের ভাতিজা, আরেকজন করাচী লোকাল টিমের ক্যাপ্টেন।
    সিএনজি প্রায় সাকিবের বাসার কাছাকাছি এসে পড়েছে। নাসির অন্যমনস্কভাবে বাইরের দিকে তাকিয়ে।মাঝে মাঝে পাকিস্তান টিমকে কেন জানি নিজের টিম মনে হয়না নাসিরের !!
                  ____একটি সত্য ঘটনার প্রতিবিম্ব অবলম্বনে।

ছবি: 


 



