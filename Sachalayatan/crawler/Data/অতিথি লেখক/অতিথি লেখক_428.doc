জ্বালানী ছাড়া বিদ্যুৎ এবং আমার অভিজ্ঞতা



বাংলাদেশে এক ধরনের মানুষ আছে যারা মনে করতে পছন্দ করে বড় বড় আবিস্কার হচ্ছে বাংলাদেশ এ প্রতিনিয়ত। বিদেশি চক্রান্তে এইসব প্রকাশ পাচ্ছে না। আবার অনেকে মনে করে যে আজকে বিজ্ঞানে যা সত্য কালকে সেটা তো মিথ্যা হয়ে যায়। যারা গবেষনা করে অথবা সাধারন বুদ্ধিমত্তা সম্পন্ন যাকোন মানুষ জানে যে, প্রতিটা আবিস্কার কত পরীক্ষার মাধ্যমে প্রমানিত হয়েছে।
কিন্তু বাংলাদেশের পত্রিকার পাতায় চোখা রাখলেই কয়েকদিন পরপর একটা খবর চোখে পরবেই তা হল জ্বালানী ছাড়া বিদ্যুৎ, বাতাস দিয়ে গাড়ি, পানি দিয়ে বাইক এরকম অদ্ভুত কিছু ব্যপার।[১][২] আমাদের বেশিরভাগ সাংবাদিক এইসব খবর আবার লুফে নেয়। কেন করে তারাই জানে। তবে এইসব গবেষকের মধ্যে একটা ব্যপার কমন, তা হল আবিস্কার এর খবর একটা সংবাদ সম্মেলন করে জানায়। এবং তাদের প্রধান উদ্দেশ্য থাকে টাকা বাগানো। পত্রিকায় আসলে টাকা বাগানো সহজ হয়ে যায়। আমি সবারটা নিজে দেখি নাই, কিন্তু এক গবেষকের আবিস্কার নিজে দেখার  সৌভাগ্য হয়েছিল। অভিজ্ঞতা মোটেও সুখকর কিছুই না। কিন্ত আমার মনে হয় সবার জানা দরকার পুরো ঘটনা।
২০০৮ সালের কোন একদিন হবে। তখন মাত্র সেমিস্টার শেষ হয়েছে। বাড়ি যাব ঘুরতে। প্ল্যাল করছি। হঠাই করেই একদিন সকালে প্রথম আলোর শেষ পাতায় একটা খবর দেখলাম। খবরটা বক্স করে দেয়া ছিলো। তাই বুঝলাম গুরুত্বপূর্ণ কিছু। খবরটা জ্বালানী ছাড়া বিদ্যুৎ আবিস্কারের। আগ্রহ নিয়ে পড়া শুরু করলাম। একটু পড়েই ধাপ্পাবাজি ধরতে পারলাম। সে দাবী করছে যে ৩ কিলোওয়াট বিদ্যুৎ থেকে সে ৩০ কিলোওয়াট বিদ্যুৎ উৎপন্ন করবে।  যেকোন শিক্ষিত মানুষ যারা অন্তত অষ্টম শ্রেনি পর্যন্ত পড়াশোনা করেছে সে জানে যে, এটা সরাসরি শক্তির নিত্যতা এর বিরোধী। তারমানে এটা কখনই সম্ভব না। তার আবিস্কার সত্য হলে বিজ্ঞানের সব সুত্র নতুন করে লিখতে হবে। অবাক হয়ে খেয়াল করলাম মোটামুটি সব পত্রিকায় এটা প্রথম অথবা শেষ পাতায় এটা বেশ গুরুত্ব সহকারে ছাপা হয়েছে। শুধু তাই না, মানুষজনের সাথে কথা বলে জানলাম অন্তত ৫ টা টিভি চ্যানেল এ তা দেখানো হয়েছে। আশ্চর্য হয়ে গেলাম। কিভাবে সম্ভব! আবার দেখলাম ছেলেটা দিনাজপুরের। ঠিক করলাম যেভাবেই হোক দেখা করব। ২-১ দিনের মধ্যেই দিনাজপুর গেলাম। তখন ছুটি দেখে বুয়েটের বন্ধু জয় আর মুশফিকও তখন দিনাজপুর এ। এই দুইজন আর আমার কাজিন ইমন সহ দেখা করতে গেলাম আবিস্কারক এবং গবেষকের সাথে। দিনাজপুর শহরের অদূরে পুলহাট নাম এর এক জায়গায় তার বাসা। বাসার সামনে গিয়েই খেয়াল করলাম এলাহি কারবার রীতিমত। প্যান্ডেল বানানো। তার সামনে অনেক চেয়ার ভাড়া করে আনা। দলে দলে লোক আসছে। একটা ব্যনারও লাগানো ছিলো তাকে আবিস্কারক হিসেবে উল্লেখ করে। 
আবিস্কারকের সাথে দেখা পাওয়াই দুস্কর। ও আচ্ছা, আবিস্কারকের নাম ছিলো শাহিদ। যাই হোক। আমরা  বাইরে চেয়ারে বসে অপেক্ষা করছি। এমন সময়ে তার মা এসে পরিচয় জানতে চাইল। আমরা বললাম যে আমরা বুয়েট থেকে আসছি। মহিলা খুশি হল না ব্যাজার হল তা বুঝি নাই। যায় হোক একটু পরে আবিস্কারক দেখা দিলেন। আমরা জানালাম যে আমরা একটু কথা বলতে চাই। সে একটু সময় চাইল। অনেক ব্যাস্ত সে। ইতোমধ্যে  তার মা জানালো যে বিদেশি ব্যাবসায়িরা কোটি কোটি টাকা প্রস্তাব করেছে। কালকে দুবাই থেকে একদল ব্যবসায়ি আসছে। দিনাজপুরের কিছু ব্যাবসায়ি কয়েক লাখ টাকা তাকে দিয়েছে। মাথা খারাপ অবস্থা পুরাই। এর মধ্যে যখন আমরা অপেক্ষা করছি, এক ভদ্রলোক আমাদের ডেকে বললেন, তোমরা কি ইঞ্জিনিয়ারিং এ পড়? আমরা সায় দেয়ার পরে উনি জানালেন , বাবারা ব্যপারটা দেখো তো, আমি এতদিন ধরে এখানে থাকলাম , কখনো কিছু করতে দেখলাম না। হঠাত করে এত বড় আবিস্কার কিভাবে হল। আর ও যদি আবিস্কার আসলেই করে তাহলে গোটা পাড়াকে একবার বিদ্যুৎ সাপ্লাই করে দেখাক। সে তো শূধু নিজের লাইট  জ্বালায়। আমরা তাকে জানালাম যে, ব্যপারটায় ঘাপলা আছে আমরা জানি। সেটাই দেখতে আসছি। যাই হোক, এরপর আমরা অপেক্ষা করছি, আমাদেরকে জানালো হল, সৈয়দপুর ক্যান্টনমেন্ট থেকে তাদের ইঞ্জিনিয়ারিং চিফ আসছে। এরপর আমাদের সাথে কথা বলবে গবেষক সাহেব। মজার ব্যাপার একটা ঘটে। গবেষক সাহেব তার একটা জীবনী প্রিন্ট করে অনেকগুলা কপি করে রেখছিলেন। সেইটা আমাদেরকে পড়তে দেন। ওইখানে কি কি জানি হাবিজাবি লেখা ছিল। এর মধ্যে একটা ছিল সে নাকি ক্লাস সিক্সে থাকতে হেলিকপ্টার আবিস্কার করে। এখানে উল্লেখ্য যে আমরা যখন যাই ছেলের বয়স খুব বেশি হলে ২০ হবে। জীবনী তে আরো লেখা ছিল, সে কেন আবিস্কার করার জন্য ক্লাস নাইনে পড়াশোনা ছেড়ে দেয়। 
একটা পড়েই দেখলাম সেনাবাহিনীর কয়েকটা গাড়ি আসলো। এখানে উল্লেখ্য যে তখন সেনাশাসিত তত্ত্বাবধায়ক সরকার। সেনাবাহিনী বিশাল ব্যপার। সেই অফিসার আসে পরিচিত হলেন শাহিদ এর সাথে। উনি নিজেও বুয়েটে ছিলেন। আমরা একরকম জোড় করেই উনার সাথে পরিচিত হলাম, জানালাম যে  আমরাও  দেখতে এসেছি। উনি জানালেন যে, উনি দেখে শুনে সেনাবাহিনীর উচ্চপর্যায়ে জানাবেন। এরপর জেনারেল মইন উ আহমেদ দেখা করতে আসবেন। এইসব শুনে আমাদের মাথা বন বন করে ঘুরা শূরু করেছে। এরপরে অফিসার এর পিছনে পিছনে আমরা গেলাম আবিস্কার এর রুম  এ। সেখানে একটা ৩ কিলোওয়াট এর মটর। সেটা একটা বিশাল মেকানিক্যাল জিনিসে লাগান। কয়েকটা চাকা, লিভার আর কি কি জানি। খুবই সাধারন। আবিস্কারক শাহিদ জানাল, অই মেকানিকাল জিনিস্টাই নাকি পাওয়ার বাড়ায়ে দেয়। এবং অই যন্ত্রের শেষ এ একটা শ্যাফট একটা জেনারেটোর লাগানো। যা দিয়ে ৩০ কিলোওয়াট তৈরি হচ্ছে। রুম এ আরেকটা যন্ত্র ছিলো যেইটা কাপড় দিয়ে ঢাকা ছিলো। তখন ভালোমত খেয়াল করি নাই। মুশফিক সিভিল এর ছাত্র। সে জানালো সেই যন্ত্র দিয়ে ৩ থেকে ৩০ কেন, সে যদি ১ কিলো ওয়াট বানাতে পারে, তাহলে সেটাই একটা বড় আবিস্কার হবে !
যা দাড়াল, বাইরের একজন পর্যবেক্ষক কি দেখবে? সে দেখবে একটা ইলেকট্রিক মটর যার ইনপুট ৩ কিলোওয়াট। তা থেকে মাঝখানে কিছু একটা থেকে শক্তি কোনভাবে বৃদ্ধি পাচ্ছে। এরপর তার জন্য ১ কিলো ওয়াট এর ৩০ টা লাইট  চলছে। খুব সাধারন। সুতরাং পৃথিবীর জ্বালানি সমস্যা শেষ। কিন্তু দুনিয়া ত এত সহজ না। যাহোক, আবিস্কারক শাহিদ কে অবশেষে এক সময়ে পেলাম। সে আমাদেরকে ডায়াগ্রাম একে কিছু একটা বুঝালো। কি জানি আকিবুকি করলো। ইলেক্ট্রিকাল এর ছাত্র হয়েও কোন কিছুর সাথে মিল খুজে পেলাম না। কিন্তু একটা ব্যপার সে জানালো যে তার  একটা আইপিএস(IPS) আছে, যা দিয়ে সে মটর চালু করে। জয় প্রথম ফাঁকি টা ধরতে পারে যে, তার আসল কারুকাজ আসলে সেই আইপিএস। এরপর আবিস্কারক  আমাদেরকে রেখে চলে যায়। আমরা বাইরে বসে ফাঁকি নিয়ে আলাপ করতে থাকি। এরপর তার মা আমাদের কথা শোনার পরে আমাদের উপর হম্বিতম্বি শূরু করে। আমরাও কেটে পড়ি।
এরপর খোজ লাগাই কিভাবে আরো বিস্তারিত জানা যায়। প্রথম আলোর দিনাজপুর প্রতিনিধি মুশফিক এর পরিচিত। উনার অফিস এ গেলাম। উনাকে বিস্তারিত বুঝালাম যে কেন তা সম্ভব না। উনি একটু কিন্তু কিন্তু করছিলেন। উনি জানালেন যে তিনিই প্রথম ঐ গবেষককে সবার সাথে পরিচয় করায়ে দেন। সম্ভবত তাই উনার মেনে নিতে কষ্ট হচ্ছিল। উনার দোষ নাই। উনিও হয়ত সরল মনে বিশ্বাস করেছিলেন। শাহিদের সাথে আমাদের আবার কথা হয় প্রথম আলো অফিসে। আমরা সরাসরি তার আবিস্কারকে চ্যালেঞ্জ করি। সে পাত্তা দেয় নাই। আইপি এস এর কথা জিজ্ঞাসা করায় অস্বীকার করে। এরপর সে চলে যায়। সাংবাদিক সাহেবকে আমরা বিশ্বাস করাতে না পেরে,  বুয়েটের কায়কোবাদ স্যারকে ফোন দেই। কায়কোবাদ স্যার শুনেই উড়িয়ে দেন এবং জানিয়ে দেন যে ব্যপারটা কোনভাবেই সম্ভব না। এরপর আরো বিশ্বাস করানোর জন্য ইলেক্ট্রিকাল এর শহিদুল ইসলাম খান স্যারকে ফোন দেই। উনিও পুরা ব্যপারটা যে একেবারেই অসম্ভব তা জানায়ে দেন।  এরপর কাজ হয়। সাংবাদিক বুঝতে পারেন যে বিশাল একটা ঘাপলা হয়ে গেছে। ব্যপারটা ততক্ষনে রাষ্ট্রীয় পর্যায়ে গড়ায়ে গেছে। পুলিসের আইজি তখন দিনাজপুরে। উনিও শাহিদের সাথে দেখা করে আলাদাভাবে কথা বলেন। সাংবাদিক সাহেব আমাদের জানান যে ব্যপারটা যেহেতু প্রশাসনে  অনেকদূর চলে গেছে তাই দিনাজপুরের জেলা প্রশাসকের সাথে দেখা করে বলা ভাল। এমনকি ২-১ দিনের মধ্যে  প্রধান উপদেষ্টার কার্যালয়ের খুব উচ্চপদস্থ একজন দিনাজপুর আসবে। তাই যা করার তাড়াতাড়ি করতে হবে।
পরেরদিন ডিসি অফিস গেলাম। দিনাজপুর জেলা প্রশাসন এর উচ্চপদস্থ অনেকেই ওখানে। আমরাও আমাদের ব্যাখ্যা বলা শুরু করলাম। জানালাম যে, যদি এই আবিস্কার সত্য হয়, তাহলে বিজ্ঞানের সব সুত্র নতুন করে লিখতে হবে। ডিসি সাহেব হেসে উড়িয়ে দিয়ে বললেন, “আবিস্কার তো এভাবেই হয়”। আমরাও এও বুঝালাম উনাকে যে, ধরেন ৩ থেকে ৩০ হলে ৩০ থেকে ৩০০ সম্ভব, ৩০০ থেকে ৩০০০, সেখানে থেকে ৩০০ কোটিও সম্ভব। তাহলে সেই ছোট মেশিন দিয়ে পুরা পৃথিবীর জ্বালানী সমস্যা মেটানো সম্ভব। তাও বুঝাতে ব্যর্থ হয়ে একজন এডিসি কে ধরলাম, উনি পদার্থ বিজ্ঞানে পড়াশোনা করা লোক। উনি মনে হল। একটু একটু বুঝলেন। এরপরে এক ম্যাজিস্ট্রেট কে পেলাম। উনি বুয়েট এ মেকানিক্যাল এ পড়া। উনাকে বুঝালাম। উনি একবারেই ধরতে পারলেন। উনি এরপর প্রশাসনের সবাইকে বুঝালেন যে, ব্যপারটা পুরাই প্রতারনা। ডিসি অবশেষে বুঝলেন। তিনি নির্দেশ দিলেন এই সংক্রান্ত সব ধরনের কার্যক্রম বন্ধ করতে। আমরাও শান্তি পেলাম। মিটিং শেষে বুঝতে পারলাম রূম এ বেশ কিছু সাংবাদিক ছিলেন। তারা পরেরদিন পুরা ঘটনা ছাপান। আমরা হাফ ছেড়ে বাচি।
কিন্তু ঘটনা এখানেই শেষ না। তার পরেরদিন ঢাকায় চলে আসি। হল এ বসে মুভি দেখছিলাম। হঠাত রাত  এ ফোন। ফোন দিয়ে জানতে চাওয়া হল, আমি বুয়েটের সাগর কিনা। বললাম হ্যা। সাথে সাথে হুমকি শুরু। কেটে নদীতে ভাসায়ে দিবে টাইপ কিছু। আমি কেন শাহিদ এর আবিস্কার এর পিছনে লেগেছিলাম, হেন তেন। জীবনে একবারই হুমকি পেয়েছিলাম। হাত পা ঠান্ডা হয়ে যায়। আব্বুকে জানাই পুরা ব্যপারটা। আব্বু জিডি করে। হুমকি দেয়ার খবর পত্রিকায় আসে। এরপরে খবর যতদুর জানি সেই ছেলে, এলাকাছাড়া ছিলো কিছুদিন। এরপর আর খবর জানি না। কয়েকদিন পরে লোকজন মারফত খবর পাই, এক মেয়েকে অপহরণ চেষ্টার দায়ে গ্রেফতার হয়ে এক বছরের জেল খাটছে। এরপর আবার দীর্ঘদিন খবর নাই। হঠাত করে দেখলাম সেই ছেলে আবার উঠে পড়ে লেগেছে। 
এখানে[৩] আবিস্কারক শাহিদ এর নতুন কির্তীকলাপ জানা যাবে।  এবার জড়িত আছে  ঢাকা বিশ্ববিদ্যালয়ের পদার্থ বিজ্ঞান বিভাগের সাবেক প্রধান, বাংলাদেশ পরমাণু শক্তি কমিশনের সাবেক পরিচালক ও বাংলাদেশ উন্মুক্ত বিশ্ববিদ্যালয়ের সাবেক ভিসি অধ্যাপক ড. এম শমসের আলী। ইনি তো শক্তির নিত্যতা জানেন, নাকি? তিনি কিভাবে অধ্যাপক হয়েছেন  আমি আসলেই বিস্মিত হয়ে যাচ্ছি। এইসব প্রতারনার একটা সীমারেখা থাকা উচিত। সে যদি আসলেই পেটেন্ট এর জন্য আবেদন করে থাকে সেটা জানানো হক। কোন বিশ্ববিদ্যালয়ে তার আবিস্কার নিয়ে গবেষনা হচ্ছে তাও জানানো  হোক। 
এইবার আর বড় কিছু নাম শাহিদ এর সাথে। তার কতটুকু জানে এই ছেলে সম্পর্কে আমি জানি না। কিন্তু তারা যদি না জেনে করে থাকে, বড় ধরনের বিপদ অপেক্ষা করছে তাদের জন্য। আর যদি জেনেবুঝে তার সাথে জড়ায়ে থাকে, তার মানে তারাও এটার ভাগীদার। বাংলাদেশ অনেক ভালো গবেষক আছেন যারা টাকার অভাবে গবেষনা করতে পারেনা না। এরকম ফটকা আবিস্কারকদের টাকা না দিয়ে দেশের মানুষ্ যদি একটা করে গাছ ও লাগান তাও দেশের অনেক বেশী উপকার হবে।
সর্বশেষ…  
যারা মনে করে যে এরকম আবিস্কার তো হতেই পারে, তাদের অবগতির জন্য জানাই, ৩ থেকে ৩০ কিলো ওয়াট কেন, ৩ থেকে ৩ কিলোওয়াট এখন পর্যন্ত সম্ভব হয় নাই। যদি কোন মেশিন ৩ থেকে ৩ তৈরি করতে পারত, তাহলে সে নিজের তৈরি করা শক্তি দিয়ে চলতে পারত। একে Perpetual motion machine[৪]  বলে।  এইটাই বানানো অসম্ভব। এইটা বৈজ্ঞানিকভাবে প্রমানিত। 
[১]https://www.youtube.com/watch?v=X0gLQ6E8Ko8
[২]https://www.youtube.com/watch?v=R3Rok54mzk4
[৩]http://www.banglanews24.com/m/detailnews.php?nid=346836&cid=1033
[৪]http://en.wikipedia.org/wiki/Perpetual_motion

