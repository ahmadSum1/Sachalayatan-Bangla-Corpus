চুপটি করে ঘরে বসে লেপের নীচেই আরাম লাগে



চুপটি করে ঘরে বসে,
লেপের নীচেই আরাম লাগে।
চোখ বুঁজে আজ অন্ধকারেই
জগৎটাকে রঙিন লাগে।
আয়নায় আজ চেহারা দেখে
শিউরে উঠি বারেবারে,
ছোট্ট শিশুর মুখের হাসি
কেমন যেন তেতো লাগে!
কবিতা আর ভাল্লাগেনা,
প্যানপ্যানানি নাটকগুলো;
জোৎস্না আলোয় দুনিয়াটা
কেমন যেন আজিব লাগে।
তুমি-আমি, আমি-তুমি,
যেথায় শুরু, সেথায় শেষ।
এইতো আছি এইতো ভালো,
ভেস্তে যাক দশ ও দেশ।
অনীক_ইকবাল
(darrel7756@gmail.com)

