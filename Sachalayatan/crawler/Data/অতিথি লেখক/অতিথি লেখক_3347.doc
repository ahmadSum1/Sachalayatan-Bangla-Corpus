চিত্তি চাকমা অপহরণ ও তারপর...



টুকু তালুকদার, মানবাধিকারকর্মী, রাঙামাটি
ইমেইল: eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%74%75%6b%75%74%61%6c%75%6b%64%65%72%40%79%61%68%6f%6f%2e%63%6f%6d%22%3e%74%75%6b%75%74%61%6c%75%6b%64%65%72%40%79%61%68%6f%6f%2e%63%6f%6d%3c%2f%61%3e%27%29%3b'))
..................................................................
পার্বত্য জেলা রাঙামাটির বাঘাইছড়ির ১৪ বছরের কিশোরী মেয়ে চিত্তি (আসল নাম-পরিচয় গোপন রাখা হলো) কিছুদিন আগে জেলা সদরের চম্পকনগরে মাসির বাসায় বেড়াতে আসে।  গত ১৯ মে দুপুরে চিত্তি নিজ বাড়ী বাঘাইছড়ি যাওয়ার জন্য বের হয়; কিন্তু সে বাড়ী না পোঁছানোয় সর্বত্র তাঁর মা খোঁজা-খুঁজি করেন। পরে তিনি  জেলার কোতয়ালি থানায় দায়ের করেন সাধারণ ডায়েরী (জিডি)। 
২২ মে সন্ধ্যায় চিত্তির পিসতুতো এক বোনোর কাছ থেকে মা জানতে পারেন, তার মেয়ে চিত্তি ঢাকার লালমাটিয়ার একটি বাসায় রয়েছে। চিত্তি  এ খবরটি মোবাইল ফোন থেকে ওই পিসতুতো বোনকে। র‌্যাব ওই বাসায় উদ্ধার অভিযান চালায়। কিন্তু এর আগেই অভিযুক্ত অপহরণকারী জনৈক মনির তালুকদার চিত্তিকে অন্যত্র সরিয়ে ফেলে। 
র‌্যাব-২ এর সংশ্লিষ্ট কর্মকর্তারা মনিরের সাথে যোগাযোগ করে চিত্তিকে তাদের হাতে তুলে দেয়ার নির্দেশ দেন। কিন্তু মনির বিভিন্নভাবে কালক্ষেপন করে অবশেষে সে চিত্তিকে শ্যামলী পরিবহনে রাঙামাটি পাঠিয়ে দিয়েছে জানিয়ে র‌্যাব-২ এর কাছে আত্মসমর্পন করে। 
কিন্তু ২৩ মে সকালে চিত্তির মা রাঙামাটির শ্যামলী পরিবহন কাউন্টারে তাঁর মেয়েকে খুঁজতে গেলে কর্মরত জনৈক নসরত আলী তাকে জানান, চিত্তি ঢাকা থেকে আসেনি। তবে তিনি কিছু চাঞ্চল্যকর তথ্য দেন, যা অনেকটা এ রকম: 
চিত্তিকে রূপা চাকমা নামের একজন মেয়ে অভিযুক্ত অপহরণকারী মনিরের কাছে পাঠায়। পরে চিত্তির মা জেনেছেন, তার মেয়ে রাঙামাটিতে বেড়ানোর সময় চম্পকনগরের রূপা  প্রতিদিন চিত্তির সঙ্গে যোগাযোগ করতো। সে চাকরীর লোভ দেখিয়ে চিত্তিকে অপহরণ করে ঢাকায় মনিরের কাছে পাঠায়। সর্বশেষ মোহাম্মদপুর থানায় অপহরণ ও নারী পাচারের মামলায় মনির ঢাকায় কারাগারে ও রূপা চাকমা রাঙামাটি কারাগারে জেল হাজতে বন্দী রয়েছে। 
চিত্তির দেয়া ভাষ্য মতে, মনির ও রূপার একটি সংঘবদ্ধ নারী ও শিশু চোরাচালান দল রয়েছে। ঢাকায় খোকন এবং রাঙামাটিতে ন্যান্সি নামে তাদের আরো দুজন সহযোগীর নামও জানা যায়।
................................................
তথ্যসূত্র : কোতয়ালী থানার প্রাথমিক তথ্যবিবরণী ও উদ্ধারকৃত চিত্তির দেয়া তথ্য বিবরনী।            

