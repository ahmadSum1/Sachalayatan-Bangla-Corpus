দৈনিক পত্রিকায় প্রকাশিত রাজনীতিবিদদের তথ্যাদির সংকলন



গত বছরের ১/১১ পর থেকে শুরু করে এ পর্যন্ত অনেক রাজনীতিবিদের নানাবিধ দূর্নীতির খবর বের হয়েছে দেশের সকল পত্রিকাগুলোতে। কারো বা ইতিমধ্যেই ১০/২০/৩০ বছরের জেল পর্যন্ত হয়েছে। কারো বা মামলা চলছে। অনেকেই টাকা ফেরত দিয়েছেন সরকারের কোষাগারে। কোটি কোটি টাকা পাচার হয়েছে বিদেশে সে তথ্য বেরিয়ে আসছে। আবার কেউ কেউ রাজনীতিবিদদের ছত্রছায়ায় হয়েছেন কোটিপতি। চোখ ছানাবড়া হওয়ার মতো অনেক খবরই ছিলো গত একবছরের পত্রপত্রিকার পাতায়। সুজন সম্প্রতি সেই সব খবরগুলি আর্কাইভ করার চিন্তা করেছে পত্রিকাগুলি থেকে হারিয়ে যাবার আগেই। আমরা বাঙ্গালীরা খুব সহজেই সবকিছু ভুলে যাই। এরশাদের অপকর্ম যেমন ভুলে গিয়েছিলাম। তারেক জিয়া এবং গিয়াউদ্দিন আল মামুনের মতো সকল কুকীর্তিবাজদের তথ্যগুলিও একসময় কালের ভিড়ে চাপা পরে যাবে। একসময় হয়তো আবার তারা ফিরে আসবেন (আইনের ফাঁক গলে / অঘটন কিছু ঘটলে)। এবং বীরদর্পে চলাফেরা করবেন, বলবেন কোথায় সেই প্রমান। আশা করছি তেমন কোন দিন যেন না আসে। সকল দুর্নীতিবাজ, সন্ত্রাসের গডফাদাররা জেলে অন্তরীন থাক চিরকাল। কিন্তু এ তথ্যগুলি হারিয়ে ফেললে চলবে না। এগুলো আমাদের বারবার সেই ভয়ঙ্কর অতীতের কথা স্মরণ করে দিবে। সুজন সেগুলি সংরক্ষণে উদ্দোগী হয়েছে। আমরা যেন ইতিহাস থেকে শিক্ষা নিয়ে সামনের দিকে চলতে পারি। দুর্নীতিবাজদের যেন চিনতে পারি এবং তাদের প্রতিহত করতে পারি।
http://votebd.org/newsarchive/
আর্কাইভটির কাজ চলছে। অদূর ভবিষ্যতে আমরা এটিকে সম্পূর্ণ একটি তথ্যভান্ডার হিসেবে দেখবো বলে আশা রাখি।

