আম্মুকে মনে পড়ে



আম্মুকে মনে পড়ে
অথচ কান পাতলেই শুনি তোমার শব্দ।কিন্তু দেখ না,বুবু আমাকে ফোন করে বলে তুমি নেই।বুবুর উপর কোনদিন রাগ করিনি,ও সবসময় নাকি কান্না করত বলেই না ওকে একটু খেপাতাম।তাই বলে আমাকে এত বড় শাস্তি দেবে?(বুবুকে বলে দিও, আমি ওর জামাই কে বলে দিব ও এখনো শশুর বাড়ী এলে পুতুল খেলে)ছোট’পার কথাই ধর না-কখনো ও ফোনে কেঁদেছে?আজকে দেখ আমি ফোন ধরতেই কেঁদে কেটে অস্থির।বলে কিনা,তুমি নেই,দাদা ফিরে এসো,আর দুনিয়ার হাবি-জাবি।আমি অবশ্য বিশশাশ করিনি,তুমি আবার ভেবো না আমি বোকা বনেছি।তবে নিলিম কিন্তু অভিনয় টা ভালই করেছে,ফোনে যেভাবে কাঁদছিলো আমি তো ভয়ই পেয়ে গিয়েছিলাম।ছেলে মানুষ এভাবে কাঁদতে পারে?আছা আম্মু ওরা তোমাকে ফোন দেয় না কেন?তুমি রাগ করেছ?আমি তো বললাম এই তো আসছে শীতে বাড়ী আসবো।বুবু,ছোট’পা,নিলিম তোমাকে ফোন দিবেই না।বলো তো কি যন্ত্রনা!!!তুমি নেই ,তুমি নেই, তুমি নেই সারাদিন এক কথা-
অথচ দেখ,
আমি কান পাতলেই শুনি তোমার শব্দ।
-নিঝুম
উতসরগঃআম্মুকে।আম্মু,তুমি পরের বার ফোন ধরবে তো???

