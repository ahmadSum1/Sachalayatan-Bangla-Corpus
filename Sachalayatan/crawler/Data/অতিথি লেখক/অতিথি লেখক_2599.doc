পল টিবেটস এবং প্রথম আলো



পল টিবেটস, ২য় বিশ্ব যুদ্ধে প্রথম পারমাণবিক বোমা নিক্ষেপকারী বিমানের চালক ছিলেন (মোটামুটি আমারা সবাই কমবেশী এই তথ্যটি জানি)। পাইলট পল টিবেটস বিমান থেকে বোমা ফেলার কয়েক সেকেন্ড পর হিরোশিমার যে কল্পনাতীত ভয়ংকর দৃশ্য অবলোকন করেছিলেন, পরবর্তী সময়ে তিনি উন্মাদে পরিণত হন এবং অকালমৃত্যু তাঁকে এ যন্ত্রণা থেকে মুক্তি দেয়।  এই অসাধরণ তথ্যটুকু খুব সম্ভবত অনেকই জানতেন না! আমিও জানতাম না। জানলাম প্রথম আলোর সৌজন্যে। গতকাল রাতে প্রথম আলোর অনলাইন ভার্সনে খোলা কলম বিভাগে জনাব এম এম খালেকুজ্জামান আমাদের এই তথ্যটি জানালেন!
খবরটা পড়েই উইকিতে একটু গুতা দিতেই দেখি এই মহান(!) পাইলটের এর জন্ম ১৯১৫ সালে আর মৃত্যু ২০০৭ সালে। মানে ৯২ বছর বেঁচেছিলেন। আরও কত বছর বাঁচলে তার স্বাভাবিক মৃত্যু ঘটতো তা আমার মোটা মাথার উপর দিয়ে চলে গেল। 
এম এম খা. অবশ্য আরও জানালেন যে তিনি(পল টিবেটস) বোমার  ভয়বহতা ("কল্পনাতীত ভয়ংকর দৃশ্য") দেখে পরে উন্মাদে পরিণত হন! তাহলে পি.টি'ই দুনিয়ার একমাত্র বিরল উন্মাদ যিনি ব্রি:জেনারেল হিসাবে পরবর্তীতে অবসর গ্রহণ করেন!
এস এম খা. এর আরেক অমৃত বচন "তাঁকে  এ যন্ত্রনা থেকে মুক্তি দেয়" (ছোট্ট চন্দ্রবিন্দুটি কিন্তু বেশ সুন্দর লাগছে!)। তাহলে ইউটিউবে পাওয়া এই ভিডিও সাক্ষাতকারটি খুব সম্ভবত পি.টির লুক এলাইকের দেওয়া। 

আর গার্ডিয়ান পত্রিকার নেওয়া সাক্ষাৎকারটি নিশ্চয়ই কাল্পনিক!
যা হোক প্রথম আলোতে নিবন্ধিত হয়ে উইকির লিংকটা দিয়ে লিখেছিলাম যে এস এম খা.-র পি.টি. সংক্রান্ত তথ্যটি সঠিক নয়। আজ আজ আবার চেক করলাম। নাহ্ আমার কোন মন্তব্য যোগ করা হয়নি। তার মানে এস এম খা.-ই সঠিক!
আসুন আমার সবাই মিলে মহান পাইলট পল টিবেটস এর অকালপ্রয়াণ স্মরণ করে শোকসভা করি!

তারাপ কোয়াস


 
