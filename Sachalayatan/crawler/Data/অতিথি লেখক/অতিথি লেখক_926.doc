আমার ৫ বছরের মেয়ের চোখে  কল্পনা চাকমা 



আমার এক ফেসবুক ফ্রেন্ড আমাকে জানালো ১২ জুন সন্ধায় দৃক গ্যালারিতে ফরেনসিক স্টাডি শীর্ষক প্রদর্শনী (কল্পনা চাকমার সন্ধানে একটি আলোকচিত্র) হবে ।  মনে মনে সিদ্ধান্ত নিয়ে ফেললাম যাবো ।  যাওয়ার জন্য তৈর হচ্ছি আমারে ৫ বছর বয়সি মেয়ে ( সঞ্চারী ) কোথায় যাচ্ছি জানতে চাইল, বললাম দৃকে , শুনেই বায়না ধরলো সে যাবে ।গায়ে জ্বর বলে আমি নিতে চাইলাম না , কিন্তু সে যাবেই । বাধ্য হয়েই নিয়ে গেলাম । পুরোটা সময় ধরে সে থাকলো , দেখল , বক্তাদের কথা শুনলো । ঘুরে ঘুরে সব ছবি দেখল ----- আসার সময় আমাকে অনেক প্রশ্ন করলো , বাচ্চাদের প্রশ্ন । মা কোথায় গেলো কল্পনা চাকমা ? আর আসবে না ? ও কি বাবার সাথে রাগ করে ব্যাগ নিয়ে নানু বাড়ি চলে গেছে ? মা , ও কি রাজকন্যা , ওর মাথায় কি ক্রাউন ছিল । ওর ভাইয়া টা ওখানে কাঁদছিল কেন ? ও কি আল্লার কাছে চলে গেছে ? আরো অনেক কিছু । আমার কাছে কোন উত্তর নাই । এতটুকু বাচ্চা কে যতটা পারা যায় বোঝালাম । গত কাল দুপুরে সে তার কল্পনার কল্পনা চাকমা কে  এঁকে আমাকে দেখালো , বললো ,মা, আমার কল্পনা চাকমার জন্য মন কেমন করছে । ও কি আসবেন না ? ওর ভাইয়া টা তো সরি হয়েছে , দেখলা না কেমন কান্না করছিল !!  আসলেই ,কোথায় গেলো মেয়েটি ? প্রতিবাদী একটি মেয়ে যার “হিল উইমান ফেডারেশানের প্রতিনিধি হিসাবে জাতিসংঘ আয়োজিত ৪র্থ বিশ্ব নারী সম্মেলনে যোগ দিতে বেইজিং যাবার কথা ছিল , সেই উপলক্ষে সে এক সেট সালোয়ার কামিজ বানিয়েছিল ! কারা অপহরন করল ! তাদের শক্তি কি এতোই বেশি যে ১৭ বছরেও অপহরনের  কোন ক্লু পাওয়া গেলো না ! 
 ১২ জুন ১৯৯৬ সালে গভীর রাতে কল্পনা চাকমা তৎকালীন সামরিক বাহিনীর অস্ত্রের মুখে অপহরণ হয় । আজো তার অপহরনের রহস্য উন্মোচন হয় নি । আজো তার অপহরনের সাথে জড়িত ব্যাক্তিরা ধরা পরে নি । তার পরিবার অপেক্ষায় আছে , নিশ্চই এক দিন তাদের কাছে ফিরবে তাদের কল্পনা । আমরাও অপেক্ষা করছি ----- অপেক্ষার পালা বড় দীর্ঘ ১৭ বছর , আরো কতদিন করতে হবে কে জানে !!  
কল্পনা চাকমার ডাইরি থেকে -------------- আইনর চোগত বেগ সাক্ষীউন কি এক দুক্কান ?
“ আইনের চোখে সকল সাক্ষী কি এক সমান ?  “

eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%68%61%79%6c%61%6c%6f%70%61%40%67%6d%61%69%6c%2e%63%6f%6d%22%3e%73%68%61%79%6c%61%6c%6f%70%61%40%67%6d%61%69%6c%2e%63%6f%6d%3c%2f%61%3e%27%29%3b'))

ছবি: 


 



