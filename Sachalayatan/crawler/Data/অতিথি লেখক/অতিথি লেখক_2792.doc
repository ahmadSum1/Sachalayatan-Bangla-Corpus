কালান্তর



মহাকালের বিস্তীর্ণ প্রান্তরে ছড়িয়ে-ছিটিয়ে থাকা
                  সীমাহীন বালুরাশির প্রতিটি ক্ষুদ্রাণু আমার কাছে আজ মূল্যবাণরূপে ধরা দেয়।
মস্তিষ্কের মধ্যভাগে কুটিল নিউরণগুলো-
          মাথাচাড়া দেয় আজ মনের শত বাঁধা অতিক্রম করে।
প্রতিটি কোষে নির্দিষ্ট মাত্রার বৈদ্যুতিক তরঙ্গ ছড়িয়ে দেয় সে।
সে তীব্র দাহ অতিক্রম করে-
                          কেবল মনের জোরে টিকে থাকি আপ্রান চেষ্টায়।
অসীম কুয়াশাঘেরা জীবনের দুর্ভেদ্যতা ঘুচিয়ে দেবার আকাঙ্খা জাগে মনের প্রতিটি কোণে আজ।
নতুন উদ্যমে জেগে উঠি আমি।
                  কালান্তরে খুঁজে ফিরি কৃতকর্মের স্বাক্ষর।
জীবন মরুভূমির বিস্তীর্ণ বালুরাশি ঘাঁটি সারাক্ষণ আজ;
ভুলে যত জৈবিক,সামাজিক চাহিদা।
       মন আজ নিবিষ্ট রাখি একটি ক্ষেত্রেই।
        ঘোরের মাঝে আজ আত্মমগ্ন আমি।
জীবন সমুদ্রের মাঝে সাধারণ ডিঙি নিয়ে পাড়ি জমাব মহাকালের পথে।
তার আগে সমস্ত কুটিলতার প্রায়শ্চিত্ত করার মানসে-
                                    দৃষ্টি আমার আজ কালান্তর পথে......
                                                                                                                  (৫ চৈত্র,১৪১৪)

