প্রকৃতির খেলা




নিয়মেরই খেলারে ভাই! নিয়মেরই খেলা!
নিয়মগুলো বুঝতে বুঝতে যায় গড়িয়ে বেলা।
বেল গড়িয়ে নামলো আঁধার, আকাশ ভরা তারা।
এরই মাঝে আমার পানে পবন দিল সাড়া।
তারার কথা ভাবতে ভাবতে ঘুমটা চলে আসে,
চোখটা মেলে বিস্মিত হইঃ সুয্যি মামা হাসে!
নদীর পাড়ে শুয়ে আছি সবুজ ঘাসে মাঝ,
পাখিগুলো গান গেয়ে যায়, এটাই ওদের কাজ।
উপর দিকে চেয়ে দেখি আকাশটা তো নীল,
বৃষ্টি শেষে করছে খেলা রঙধনু বর্ণিল।
মেঘের কথা ভাবতে ভাবতে মেঘের দেশে যাই,
সবুজ ঘেরা বন-পাহাড়ে হারিয়ে যেতে চাই।
পাহাড় চূড়ায় দাঁড়াই আমি, মেঘটাকে ছোঁয় আঁখি,
এমনি করে মনের মাঝে নানান ছবি আঁকি।
ভাবতে থাকি অবাক মনে প্রকৃতির বিস্ময়,
সৃষ্টিকর্তার ভালোবাসা মানবের না সয়।
নিয়মগুলো ভাঙ্গতে থাকে, নতুন নিয়ম বানায়,
সৃষ্টিগুলো করছে ধ্বংশ নানান বাহানায়।
একদিন এই থাকবে না গাছ, গাইবে না পাখি গান,
বসুধারা তার রঙ হারাবে, হয়ে যাবে সব ম্লান।
আছে এখনও সময় বাকি, প্রকৃতির নিয়মে ফিরে
সাজাই বিশ্ব সবুজে-শ্যামলে, পাখি রবে তার নীড়ে।
‍‍‍‍‍‍‍‍‍‍‍‍‍‍‌‌‌‌‌‍‍~~~~~~~~~~~~~~~~~~~~~~~~~~~~~~~~~~~~~~~~~~~~~~~
দেবাশিস মুখার্জি
[db.mukherjee.blog@gmail.com]
অল্পসল্প...কবিতা-গল্প...


