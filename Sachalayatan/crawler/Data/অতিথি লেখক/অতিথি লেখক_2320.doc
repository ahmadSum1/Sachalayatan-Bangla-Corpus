চলুন! আমরাও স্বপ্ন দেখি



“আমাদের দেশের এতো নিম্নমানের চলচ্চিত্র দেখতে রুচিতে বাধে। সেজন্য হিন্দি মুভি দেখি। আর বাংলা মুভিগুলাতো হিন্দি মুভিকেই নকল করে“
প্রথমত দেখি হিন্দি ছবির বাজার। ভারতের জনসংখ্যা ১০০ কোটির উপরে, আর সেখানে বাংলাদেশের জনসংখ্যা ১৫ কোটি। ১টি বাচ্চা ছেলেও জানবে, হিন্দি মুভির বিনিয়োগ আর ১টি বাংলা মুভির বিনিয়োগ কখনও সমান হবে না। ওরা যে টাকা ১জন শিল্পীকে দেয় সেই টাকা দিয়ে আমাদের দেশে হাফ-ডজন মুভি তৈরি করা যাবে। তাহলে বাংলা মুভির সাথে হিন্দি মুভির তুলনা করাটা কতটুকু যৌক্তিক?
বাংলা মুভি হিন্দি মুভিকে নকল করে বানানো হয়-অতি সত্যি কথা। কিন্তু এটা কি জানেন আপনাদের অতি মান সম্পন্ন হিন্দি মুভির শতকরা কতগুলোর কাহিনী মৌলিক? বেশিরভাগ হিন্দি মুভি বানানো হয় হলিউডের কোন না কোন মুভিকে নকল করে। অনেক পরিচালক তো আবার অতি মুন্সিয়ানার পরিচিয় দিয়ে কয়েকটা হলিউড মুভিকে জগা-খিচুড়ি বানিয়ে দর্শককে গিলান। আর আমরা বসে বাহবা দেই! আর বলিউডি নাচ গান! আমাদের মাইলস পর্যন্ত বলিউডের কপি পেস্ট থেকে নিস্তার পায়নি। এবার বুঝুন, মানের কি ঠেলা!
আসলে হিন্দি মুভির মান ভালো, ব্যাপারটা মোটেও তা নয়। জাকজমকপূর্ন নাচ-গান, কিছু বানানো গৎ বাঁধা, বস্তাপঁচা রোমান্টিক দৃশ্যই হিন্দি মুভির মূল উপজীব্য। এগুলো বাদ দিন, হিন্দি মুভির আর কিছু অবশিষ্ট নেই। আর হিন্দি নাটক, সিরিয়াল গুলোর কথা নাই বা বললাম
আমাদের তরুন প্রজন্মকে জিজ্ঞাসা করুন, তারেক মাসুদ কে কিংবা মাটির ময়না কি? শতকরা ১০ভাগ ক্ষেত্রেও সঠিক উত্তর পাবেন না, গ্যারান্টি দিতে পারি। কিন্তু জিজ্ঞাসা করুন করন যোহর কে? এমন কোন বাংলাদেশী খুজে পাবেন না, যিনি এই উত্তরটুকু জানেন না। হিন্দি মুভির অ্যাপলোজিন্সটরা কি এখানেও বলবেন বাংলা মুভির মান খারাপ, তাই হিন্দি মুভি দেখি কিংবা করন যোহরের মুভির মান তারেক মাসুদের মুভির চেয়ে অনেক ভালো? ভারতের অস্কার মনোনিত মুভি লাগান কতজন বাঙ্গালী দেখেছেন আর আমাদের অস্কার মনোনিত মুভির নাম কতজন জানেন? আসলে বলিউডের সাথে আমাদের মুল পার্থক্য এই ১টি জায়গায়। ওরা কখনো নিচুমানের বলে তাদের মুভি ছেড়ে অন্য মুভি দেখতে যায়নি, কখনো নিজের সংস্কৃতিকে ছেড়ে অন্য সংস্কৃতি গ্রহন করেনি। নিজেদের সংস্কৃতিকে আমরা পায়ে ঠেলে দিলে, সেই সংস্কৃতি কিভাবে মাথা উঁচু করে দাঁড়াবে!
পরিশেষে এটাই বলব, শাহরুখ খান এই পর্যায়ে এসেছেন ভারতীয়দের কল্যানে। ভারতীয়রা টম ক্রুজ কিংবা টম হ্যাঙ্কসকে ছেড়ে তাদের ছেলে শাহরুখের মুভি দেখছেন। আমাদের মত নিম্নমানের বলে হলিঊডি সিনেমা দেখা শুরু করেননি। আমাদের শিল্পীরা তারা আমাদের সন্তান। যত নিম্নমানের হোক আর যাই হোক, কখনো আমাদের । বাংলাদেশ ক্রিকেটের সেরা দল না, তারপরেও আমরা বাংলাদেশকে সমর্থন করি। কেন করি? কারন তারা আমাদের সন্তান। খারাপ হোক, তারপরেও ওদেরকে ১টি বার সুযোগ দিন। হয়ত আজ পারবে না, কাল পারবে না, কিন্তু ১দিন আমাদের চলচ্চিত্রও মাথা তুলে দাড়াতে পারবে। হয়তো ১দিন আমি আর আপনি সবাই মিলে ২৫ হাজার টাকা খরচ করে শাহরুখ খানকে না, দেখতে যাব আমাদের দেশের কোন সন্তানকে।
নিজের ঘরের চাল ফুটো হলে সেটা নিজেকেই ঠিক করতে হবে, ঘরের চাল ফুটো বলে অন্য ঘরের বারান্দায় উদবাস্তু হব না। আমাদের চলচ্চিত্রের মান খারাপ হলে সেটাকে আমরাই ঠিক করব। অন্যের ঘরের উদবাস্তু হয়ার চেয়ে নিজের ভাঙ্গা চালের নিচে থাকাটা অনেক শ্রেয়। আর যারা উদবাস্তু হয়ে অন্যের বারান্দায় থাকতে চান, দয়া করে আমাদের সংস্কৃতি কিংবা চলচ্চিত্র সম্পর্কে মন্তব্য করতে আসবেন না-সেই অধিকারটুকু আপনাদের নেই। 
নাম প্রকাশে অনিচ্ছুক
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%63%72%75%63%69%66%69%65%64%2e%73%6f%75%6c%38%38%40%67%6d%61%69%6c%2e%63%6f%6d%22%3e%63%72%75%63%69%66%69%65%64%2e%73%6f%75%6c%38%38%40%67%6d%61%69%6c%2e%63%6f%6d%3c%2f%61%3e%27%29%3b'))

