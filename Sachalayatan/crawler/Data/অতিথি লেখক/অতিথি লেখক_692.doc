ভাষার মাস এবং কিছু অপ্রাসঙ্গিক কথা 



একটু আগে টেলিভিশন দেখছিলাম। চ্যানেল পাল্টাতে যেয়ে একটা আলোচনা অনুষ্ঠান চোখে পড়লো। শব্দ বাড়িয়ে ভালো করে শুনলাম ওটা ভাষার মাস নিয়েই হচ্ছে। ভাষা আন্দোলনের গুরুত্ব, তাৎপর্য, জাতীয় জীবনে এর ভুমিকা ইত্যাদি ইত্যাদি যা হয় আর কি । কিন্তু কষ্ট পেলাম চ্যানেলটার নাম দেখে। সম্পূর্ণ আমাদের দেশীয় একটা টেলিভিশন চ্যানেল এর নাম কেন ইংরেজিতে হতে হবে ? আমারতো মোটেই মনে হয়না যে কোন ইংরেজ আমাদের ওইসব চ্যানেল এর কোন অনুষ্ঠান এর দর্শকশ্রোতা ? তাহলে কেন এই বেলাল্লাপনা ? আর যদি নামটাই ইংরেজি হতে হবে তাহলে অন্তত ভাষার মাস নিয়ে অনুষ্ঠান না করলেই আমরা খুশি হবো। যাই হোক, আমাদের মহান মুক্তিযুদ্ধের মতই ভাষা আন্দোলন আমাদের বাংলাদেশীদের জন্য অত্যন্ত গর্বের এবং অহংকারের প্রতীক। তাই গোঁড়ামি করে নয় বরং আপন অহংকার সমুন্নত রাখতে যার যার ক্ষেত্রে যা যা করনীয় তাই করা উচিৎ । এদেশীয় টেলিভিশন চ্যানেলগুলো বিশ্বব্যাপী আমাদের পরিচিতির প্রতীক। তাই সেখানে বাংলা অক্ষরে নামটা থাকলে অন্তত আমরা সহজেই বুঝতে পারবো ওটা আমাদের চ্যানেল। ধন্যবাদ । আদিত্য জামান, গাজীপুর।

ছবি: 


 



