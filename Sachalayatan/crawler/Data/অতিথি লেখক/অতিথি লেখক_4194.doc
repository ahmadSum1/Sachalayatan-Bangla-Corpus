চন্দ্র দিন



চন্দ্র দিন/অন্তোজ
বেজার সন্ধ্যার আলসেমি সময় পেরিয়ে
শীতল পাটির রেখা পিঠে জড়িয়ে
পুকুর পাড়ের স্নিগ্ধ বাতাস হালকা স্বস্তি
বড় কোন জলোচ্ছাস নয় কোন অশান্ত প্রকৃতিও নয়
বুকের ভেতর জেগে উঠা বালুময় চর
আজ মনের কোনে চন্দ্র দিন।
রাতের কুয়াশা অনুভবে নেই শয়নের দ্বারে
ডায়েরির পৃষ্ঠা যেন ফুরাচ্ছেনা সহসা
নিজের মাঝে এত প্রশ্নবানে জর্জরিত আমি
প্রকাশের সময় পাচ্ছেনা ভীত কাপুরুষ নয়ন
মেঘলা মেঘের সম্বলটাও আজ বুঝি নেই
সম্ভবত চন্দ্র দিন! বোধটা উদয় হয়েছে রাতে।
অন্তোজ....

