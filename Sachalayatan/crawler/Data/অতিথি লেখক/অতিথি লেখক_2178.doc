ওয়েস্ট ইন্ডিজ বধের পরিকল্পনা



এখন পর্যন্ত বিশ্বকাপে বাংলাদেশের দু'টি খেলা আমরা দেখলাম। ভারতের সাথে সাকিবরা বীরের মত লড়াই করেই পরাজিত হয়েছে আর আয়ারল্যান্ড এর বিপক্ষে খাদের কিনারা থেকে উঠে এসে জয়ী হয়েছে। সামনে আমাদের কঠিন পরীক্ষা ক্যারিবীয়দের সাথে। মাঠে নামার আগে সঠিক পরিকল্পনা দলকে এক ধাপ এগিয়ে রাখে এটা আমরা সবাই জানি। ৩ তারিখ মাঠে নামার আগে বাংলাদেশের গেম প্লান কি হবে এটা নিয়ে দেশের টিভি চ্যানেলগুলোতে রীতিমত তর্কযুদ্ধ চলছে। নানা মুনির নানা মত শুনতে শুনতে কান ঝালাপালা। তাই আমি এই অধম নিজেই বসে পড়লাম গেম প্লান করতে।
শুরুতেই দল নির্বাচন। তামিম, ইমরুল, জুনায়েদ, মুসফিক, সাকিব, রকিবুল..জুনায়েদ কে বাদ দিয়ে নাফিসকে নেয়ার কথা অনেকেই বলছেন।কিন্তু আমি জুনায়েদকে আরেকটা সুযোগ দেয়ার পক্ষে। সাত, আট এখানে কারা খেলবে তা নির্ভর করছে ওয়েস্ট ইন্ডিজ দলের কম্বিনেশনের উপর। গেইল, স্মিথ শুরুতে আর মাঝে চন্দরপল বামহাতে ব্যাট করে। তাই বাংলাদেশ দলে ডানহাতি অফ স্পিনার থাকাটা গূরুত্বপূর্ণ। আয়ারল্যান্ড এর সাথে নাইম মোটামুটি ব্যাট করলেও বলে আমাদের হতাশ করেছে। প্রতি ওভারে একের বেশি বল ছিল চার মারার মত। তবুও  নাইমকে দলে রাখা যায় । আশরাফুলকে আর সুযোগ দেয়াটা বোকামি। তাই আশরাফুল এর জায়গায় রিয়াদ। তারপর রাজ্জাক, শফিঊল, রুবেল।  
এবার আসি টস্ নিয়ে। ভারতের সাথে পড়ে ব্যাটিং নিয়ে কম জল ঘোলা করা হয়নি। "Good toss to lose" কথাটা তাই খারাপ না সাকিবের জন্য। কিন্তু আমার মনে হয় বাংলাদেশের জন্য আগে ব্যাট করাটা ভালো।কেননা পরে রান তাড়া করার মত ঠান্ডা মাথার ব্যাটসম্যান সাকিব ছাড়া আর কেই নেই। 
বাংলাদেশ যদি আগে ব্যাট করে সেক্ষেত্রে একটা নির্দিষ্ট লক্ষ্য স্হির করে নিতে হবে। আমার মতে সেটা হওয়া উচিত ২৫০-২৭০। ৩০০ রান করার পরিকল্পনা নিয়ে ব্যাট করতে নামলেই বিপদ, যেটা আমরা দেখেছি আগের খেলায়। আমাদের ঊচিত এমন একটা স্কোর করা যেন বোলাররা কিছু একটা করার সুযোগ পায়। ৩০০ রানের লক্ষ্যে খেলতে নেমে ২০০ রানে সবাই আঊট হওয়াটা বোকামি। স্লো মিডিয়াম বোলারদের মোকাবেলায় আমাদের দুর্বলতা আয়ারল্যান্ডের সাথে ভালভাবেই চোখে পড়েছে। তাই ব্যাটিং এর সময় পোলার্ড, ব্রাভোদের বিরুদ্ধে যথাসম্ভব সোজা ব্যাটে খেলার চেষ্টা করতে হবে। আর শুরুতেই সুইপ, স্কুপ যত কম খেলা যায় ততই ভালো। ব্যাটিং পাওয়ার প্লে আমার মতে ৪০ ওভারের পর নেয়াই ভালো কারন দেখা গেছে এ সময়টাতে আবার ঊইকেট বেশি পড়ে।
বোলিং এ আসলে বলার কিছু নাই কারন সাকিব বোলিং পরিবর্তনটা খুব ভালো বোঝে। গেইল স্মিথদের বিরুদ্ধে স্পিন দিয়ে আক্রমন শুরু করার বিষয়টা সাকিব সিডন্স ভেবে দেখতে পারে। কেননা ডাচদের সাথে গেইলকে দেখেছি স্পিনটা ঠিকমত খেলতে পারছেনা আর শফিউলকে পুরানো বলে বল করার জন্য রেখে দিতে হবে।
সব পরিকল্পনার পরও শেষ কথা হলো মাঠে ভালো করা। আশা করা যায় সাকিবরা তাদের সব পরিকল্পনার প্রতিফলন তিন তারিখ সুন্দর ভাবে করতে পারবে,..কারন ওদের সাথে আছে ১৫ কোটি ভালোবাসা।
ইশতিয়াক
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%61%6a%69%62%5f%69%40%79%61%68%6f%6f%2e%63%6f%6d%22%3e%73%61%6a%69%62%5f%69%40%79%61%68%6f%6f%2e%63%6f%6d%3c%2f%61%3e%27%29%3b'))

