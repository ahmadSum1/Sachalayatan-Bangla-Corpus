তুই কই




ও আমার ময়নাপাখি, 
বলি তুই গেলি কই! ঠাট্টা মশকরা না, আসলেই সত্যি করে বল তুই থাকিস কই। আমি আমার আত্মীয়-স্বজন সবাইকে জিজ্ঞেস করলাম তোর ব্যাপারে, সবাই একলগে বলল তারা তোকে দেখেনি। বন্ধু বান্ধব, পাড়া-প্রতিবেশী, তাদেরকেও জিজ্ঞেস করলে তারা বলে যে তোর সাথে এতোদিন ধরে দেখা নাই যে, তুই এই দুনিয়াতে আছিস কিনা সেই নিয়েই তাদের মাঝে মধ্যে সন্দেহ হয়। আমি পিজা হাট, বাস্কিন রবিন থেকে শুরু করে নান্না মিয়ার বিরানীর দোকান পর্যন্ত ঘুরলাম যে, হয়তো তুই আমার মতই খানেওয়ালা হবি, কিন্তু সেখানেও তোর লগে দেখা হল না। ব্রিটিশ কাউন্সিল, আলিয়াজ ফ্রাসেজ থেকে শুরু করে পাবলিক লাইব্রেরী পর্যন্ত আরো যেসব যায়গায় সুশীল সমাজ সুশীল চর্চা করে সেখানেও খোঁজাখুঁজি করলাম তাতেও তোর দেখা নাই। অফলাইনে অফ দেখে অনলাইনের কোনাকাঞ্চিতে তোরে মেলা যায়গায় খুজলাম কিন্তু সেখানেও তোরে খুঁজে পাওয়া গেলোনা। পকেটে পাত্তি না থাকলে তোর ঠোঁট ফুলানি দেখতে হবে বলে নিজেই খুইজা মুইজা কাজ যোগাড় করে বছরের পর বছর কাম করেই যাচ্ছি। নিজেরে ভদ্র পোলা প্রমাণ করার জন্য বাড়ীর সব কাম নিজেই করার অভ্যাস করেছি, টুকটাক রান্না করতে পারি ফাইভস্টার না হইলেও মুখে তো দেয়া যায়। তোর লগে চলার জন্য যেরুম চালু, রুচিশীল, সামাজিক পোলা হওন লাগে তার সবগুলাই মোটামুটি কাজ চালায়ে নিতে পারি, কিন্তু এতো কিছু করার পরেও তোর থিকা একটা ফুন, ইমেইল কমসে কম এসএমএস পাইলাম না। কসম কইরা কইলাম, তোর লগে চলা লাগবো শুধু এই কারণে টানা তিন মাস হিন্দী সিরিয়াল দেখসিলাম দাঁত মুখ খিঁচ্যা (যদিও হসপিটালাইজড হৈবার ধারে কাছে গেছিলাম), তাও শুধু তোমার লাইগা সেইটুকুও এডভান্স কৈরা রাখসি। তোমারে সঙ্গ দেবার জন্য আমি কোন মন্তব্য না কইরা একটা চুড়ির জন্য দুই ঘন্টা ধইরা দেড়শ দোকান ঘুরতে পারি। আমার এমনিতে পান, তামুক থিকা শুরু কইরা তেমন কুনো বদভ্যাস নাই। টেকাপয়সা এট্টু হিসাব কইরা খর্চ করাই আমার অভ্যাস, তয় দরকারের টাইমে পকেট খালি করতে মোটেই কিপটামি করিনা। ঢাকা শহরে আমার নিজের বাড়ি, গাড়ি নাই মাগার দুইহাতে খাইটা যা খাই তাতে তুই আইলে কুনোরকমে চালায়ে নিবার পারবো। আমি বেড়াইতে ভালু পাই, তুই আইলে দুইজনে মিল্লা দুনিয়া ট্যুর দিবার একখান পিলান আছে। তাই যা কইতেসিলাম, তুই আসলেই কুনো চিবির ভিতর লুকায়ে থাকলে, তুই যে এই দুনিয়াত আছিস তার একটু ইশারা দিস। তেমন বেশী কিছু না, তোর নাম, মুবাইল নম্বর আর তিনকপি ছবি সহ সাড়ে তিন পৃষ্টা ইমেইল, অথবা বেশী লজ্জা না করে শদুয়েক গুলাব নিয়া এক্কারে রেডি হৈয়া আমার বাড়ির দর্জায় টুকা দিলাই আমি বুইঝা নিমু যে তুই আশে পাশেই আছিস। 
ভাল থাকিস আর শইলে যত্ন নিস
তোরই অপেক্ষায় 
… 
অনলাইন কমিউনিটি সাইট রেডিটের বেশ জনপ্রিয় একটি পোস্টের স্বেচ্ছাচারী অনুবাদ। কেউ সিরিয়াসলি কিছু মনে না করলেই হল।
ফরিদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%69%6e%66%6f%40%62%6f%69%2d%6d%65%6c%61%2e%63%6f%6d%22%3e%69%6e%66%6f%40%62%6f%69%2d%6d%65%6c%61%2e%63%6f%6d%3c%2f%61%3e%27%29%3b')) 

