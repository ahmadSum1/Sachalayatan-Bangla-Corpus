আমাদের এক জন শাহরুখের বড় প্রয়োজন ছিল



শাহরুখ খান এলেন, দেখলেন এবং জয় করলেন। এটা তার কাছ থেকে আমাদের কাম্য ছিল। অনেকেই উপর থেকে দেখেছেন পুরো ব্যাপারটা। ব্লগে ব্লগে আমরা ঝড় তুলেছি তার আসার পক্ষে বিপক্ষে। তিনি চলে গেছেন গত রাতেই। কিন্তু পাখি চলে যায় কিন্তু পালক রেখে যায়। তিনি যেমন রেখে গেছেন তার পালক গাযি মোহাম্মাদ ইলিয়াস কে। এখন আমরা ব্লগে ব্লগে ঝড় তুলছি তার পক্ষে বিপক্ষে লিখে। কিন্তু প্রিয় পাঠক আপনারা কি দেখতে পাচ্ছেন আমাদের জাতি হিশাবে ভেতর থেকে একটা পরিবর্তন এসেছে। একটা সূক্ষ পরিবর্তন কিন্তু লক্ষ করা গেছে।  পরিবর্তন গুলো কি কি(যাটা আমার চোখে ধরা পড়েছে)-
১। আমরা এখন বুঝতে শিখেছি। আমাদের চোখ কান খোলা। আমরা সমালোচনা করতে শিখেছি। আমরা আর সেই জাতি না যারা নিজেদের কে নিয়ে গর্ব করে না, হীনমন্যতায় ভুগে না। অনেকেই আছেন গতকাল বৈশাখী টিভি খুলেও দেখেন নাই।
অনেকেই আছেন যারা গতকান গিয়েছেন জাগরনের গান এলবামের প্রকাশনা উতসবে। প্রথম আলোর প্রথম পৃষ্ঠা লক্ষ করছেন।শাহরুখের কন্সার্ট নিয়ে খবর এসেছে শেষ পৃষ্ঠায়।এর মানে কি দাড়ালো-
আমরা এখন আর শাহরুখ খান কে পাত্তা দেই না।আসলেই দেই না। তিনি আসবেন আমাদের কাছ থেকে টাকা নিবেন গান গাবেন নাচবেন আবার চলে যাবেন।এটা তো স্বাভাবিক।শাহরুখ এসেছেন এর পরে লিন্‌কিন পার্ক আসবে,একদিন হয়তোবা বন জভি আর রিচি বোনোর মত মহা তারকা আসবেন।
তাতে আমাদের কি আসে যায়।আমাদের দরকার বিনোদন।ওটা পেলেই আমরা মহাখুশি।
এবার আমার মূল বিষয়ে আসি যে কারনে আমি এই পোস্ট লিখছি-
আমি সিডনি তে আছি প্রায় দুই বছর। এখানে এসে দেখলাম রাসেল ক্রো, রিকি পন্টিং এমন কি হালে ব্রিটনি স্পিয়ার্স রাস্তা দিয়ে দিব্ব্যি হেটে বেড়াচ্ছেন। কারও কোন ভ্রুক্ষেপ নাই। আমি আমার প্রফেসর কে জিজ্ঞেস করলাম এর কারনটা কি? প্রফেসর উত্তর দিলেন দেখ প্রান্তিক, আজকে যদি পৃথিবীর সব ম্যাথর তাদের কাজ বন্ধ করে দেই তাহলে কি হবে? আচ্ছা আরও সোজা করে বলি যদি সব ডাক্তার বলেন আজকে আমরা চিকিতসা সেবা দিব না তাহলে কি হবে? পুরো পৃথিবী ধ্বংসের মুখে পড়বে।হাজার হাজার মানুষ বিনা চিকিতসায় মারা যাবেন।এবার বলত আজকে যদি অই বেটা রাসেল ক্রো সিনেমা করা বন্ধ করে দেয় তাহলে পুরো পৃথিবীতে কতটুকু সমস্যার সৃষ্টি হবে? হয়তবা বিনোদনের একটু ঘাটতি হবে।আমি বললাম তাহলে তো সিডনি ইউনির সব আর্ট ফ্যাকাল্টি বন্ধ করে দেয়া দরকার। উনি উত্তর দিলেন, আছে বিনোদনেরও দরকার আছে। কিন্তু আমরা প্রত্যেক অস্ট্রেলিয়ান এটা বিশ্বাস করি আমরা সবাই সবকিছু পারব। না পারলেও চেস্টা করলে ধারে কাছে কিছু একটা তো হতে পারব।এই কারনেই আমরা এরকম পাত্তা দেই না। তুমি রাসেল ক্রো অভিনয় কর, আমি প্রফেসর শিক্ষা দান করি।তুমি তোমার লাইফ এর সুপার স্টার আর আমি আমার লাইফের। কই রাসেল ক্রো কে বল দেখি আমার এখানে এসে তোমাকে শিখাতে।পারবে?  তোমার কাজে যদি শ্রদ্ধা না থাকে তাহলে তুমি কখনই রাসেল ক্রো হতে পারবে না। আমরা অস্ট্রেলিয়ান যে কোন কাজ পূর্ণ শ্রদ্ধার সাথে করি।একারনে আমরা সবাই একেক্টা রাসেল ক্রো।আমি লা জবাব হয়ে গেলাম। ব্যাপারটা আসলেই ওভাবে চিন্তা করে দেখিনি।
আমার প্রফেসরের কথার সাথে অনেল জাইগাতেই আমি একমত হতে পারিনি।
কিন্তু শাহরুখ খানের কন্সার্টের সময় বাংলা ব্লগ আর ফেসবুক দেখে আমি একটা জিনিষ ধরতে পারছি পরিবর্তন আসছে আমাদের মধ্যে। ইন্ডিয়া র মত সুপার পাওয়ার দেশের পাশে বাংলাদেশের মত ছোট্ট একটি দেশের তরুন প্রজন্ম দেখিয়ে দিয়ে গেল আমরাও পারি। আমরা আর নতজানু হয়ে থাকব না।
হ্যা আমরা যারা ব্লগিং করি বা আমাদের তরুন সমাজ এরা হয়তবা একটু বেশি কথা বলি, কাজ করি কম।কিন্তু একটা পুরো তরুন সমাজ যদি আত্মবিশ্বাস পায় যে শাহরুখ খান আসছে তো কি হয়েছে? তাহলে তার মধ্যে থেকে একজন দুইজন কিন্তু ঠিক এ বের হয়ে আসবে যে কথাকে কাজে প্রমান করতে পারবে।
আমেরিকার পাশে যেমন কানাডা, চায়নার পাশে যেমন কোরিয়া, তেমনি ভারতের পাশে বাংলাদেশকে যে আত্মমর্যাদা নিয়ে থাকার দরকার তার রসদ কিন্তু এই তরুন প্রজন্ম দিয়ে গেল। আমরা এখন গাজি ইলিয়াস কে নিয়ে লাফালাফি করছি। কেউ বলছে ঠিক কে বলছে বেঠিক। আমার মনে হয় উনি দেশকে ছোট করেছেন। i dont know how to speak in hindi এই কথাটা
নম্র ভদ্র ভাবে উচ্চারন করলে কিন্তু এমন কোন ক্ষতি হত না। পরে নিজেই যেভাবে গার্লফ্রেন্ড আর বৌ র কথা সবার সামনে বলে নিজেকে রাস্তায় নিক্ষেপ
করলেন তারই বা কি যুক্তি দিবেন। ওইদিকে আরেকজন মি সোহাল শাহরুখের
বগলের তলে গিয়ে হিন্দি বুলি আওড়াতে শুরু করলেন। তার ব্যাপারে কোন মাথা ব্যাথা নাই আমাদের। দরকার নাই তাদের নিয়ে কোন আলোচনার।
কারন এই দুই জন এর কেউই আমাদের তরুন সমাজের প্রতিনিধিত্ব করে না।
তারা দেশ কে দুই জন মিলে রসাতলে নিয়ে গেছেন। আমাদের দায়িত্ব সেটা যাতে ভবিষ্যতে না হয় সে ব্যাপারে লক্ষ রাখা।
তবে হে শাহরুখ তোমাকে খুব এ দরকার ছিল এ দেশের। কারন আমরা পেয়েছি সেই আত্মবিশ্বাস যেটা আমাদের দরকার ছিল বহিঃপ্রকাশের।
তুমি রাতের বেলায় নাচ গাও চলে যাও।তুমি এক ভাড়াটে শিল্পী মাত্র।
তুমি টাকা পেলে আবার আসবে আবার যাবে। তবে আমরাও এখন সেই বাংলাদেশ নাই। আমাদের আছে ডঃ শুভ রায়।তোমাদের শেবাগ আমাদেরকে উড়িয়ে দেয়ার কথা বলতে পারলে,আমরাও পারি মাশরাফির মত বলতে "ধরে দিবানি"।
তোমরা মহান জাতি, কিন্তু আমরাও মহান জাতি। আমাদেরকে শ্রদ্ধা কর,তোমরা শ্রদ্ধা পাবে। এবার বিশ্বকাপের আগে যেন ওরকম আর না শুনি।
এই কামনায় "ধইরে দিবানি"
সবখানে সবাই আছে
সিডনি থেকে

