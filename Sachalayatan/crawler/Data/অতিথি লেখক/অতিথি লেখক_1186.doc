কাঙ্খিত মৃত্যু-পান্থজন



বঙ্গীয় উপসাগর বিষন্ন হলে
জানি তোর মনও বিষন্ন হয়,
তুই তোর শরীর ঢেকে দিস কালো চাদরে ।
কেন কে জানে, তুই বিষন্ন হলে 
আমারআকাশেও দুঃখ ভর করে ।
উদাসী জানালার পর্দা
নেচে ওঠে উদ্দাম ক্যারাবিয়ান ছন্দে,
তখন সহসাই মরে যেতে ইচ্ছে করে
অসুখে ভুগে মৃত্যু নয়,সড়ক দুর্ঘটনায় মরে
সংবাদপত্রে ২ কলামের হেডিং নয়- অন্য কোনভাবে ।
মানুষ আসলে খুব যাচ্ছেতাইভাবে মরে
শত্র দ্বারা কিংবা অসুখে ভুগে বেঘোরে,
প্রাণীজগতে সুন্দর করে মরে একমাত্র পাখিরা
কেউ গুলি না করলে বা ফাঁদ না পাতলে
মৃত্যুর আগে ওরা চলে যায় নির্জন কোন দ্বীপে
কিংবা সবুজ কোন বনভূমিতে-
যাতে ওদের মৃত শরীর কাউকে দেখতে না হয়,
ওদের কবর হয় পাতার গভীরে,নির্জনতায় ।
আমি পাখির মত মরতে চাই ।।।
(পান্থজন)

ছবি: 


 



