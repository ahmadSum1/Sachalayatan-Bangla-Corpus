নরকের ঋতু: আদি কথা



নরকের ঋতু (une saison en enfer) প্রথম লিখিত ও প্রকাশিত হয় ১৮৭৩ সালে। আর্তুর রেবুর তখন ১৯ বছর বয়স। ভার্লিনের সঙ্গে দুই বছরের উদ্দাম প্রেম ভয়াবহ বাজে অভিজ্ঞতার ভেতর দিয়ে শেষ হয়েছে মাত্র আর নতুন ভাবে প্রেমে পড়েছেন আফিমের। ভার্লিনের সাথে কাটানো সময় আর আফিম দু'টি ঘটনাই মারাত্বকভাবে প্রভাবিত করেছে এই বইটিকে । ছোট বড় নানা আকৃতির মোট নয়টি অধ্যায়ে সম্পূর্ণ করেছেন একটি কবিতা। তার পরের শিল্পী বিশেষ করে সুররিয়েলিস্টদের উপর এই বইটির প্রভাব অত্যন্ত প্রবল।
Wallace Fowli তার অনুবাদের ভূমিকায় লিখেছেন, 'the ultimate lesson' of this 'complex' and 'troublesome' text 'states that poetry is one way by which life may be changed and renewed. Poetry is one possible stage in a life process. Within the limits of man's fate, the poet's language is able to express his existence although it is not able to create it.'
আজকে প্রথম অধ্যায় (prologe) এর অনুবাদ টুকু দেয়া হল।
________________________
নরকের ঋতু
আদি-কথা
যদি ঠিকমতো মনে করতে পারি, জীবন ছিল আমার উত্‍সব এক, উন্মুক্ত সব হৃদয় আর অবিরল বইতো সরাব।
এক সন্ধায় সুন্দরকে স্থান দিলাম কোলে। সে ছিল তিক্ত তাই সে পেল আমার তিরস্কার।
নিজেকে সজ্জিত করলাম আমি ন্যায়ের বিপরীতে।
আমি পালালাম। হে ডাইনী, হে দুর্দশা, হে ঘূণা- তোমাদের কাছেই গচ্ছিত আমার সমূহ সম্পদ
আমি শুকিয়ে ঝেড়ে ফেললাম সকল মানবিক আশা আর সকল
আনন্দকে গলাটিপে খুন হতে দিলাম এক বুনো জানোয়ারের নিরব থাবায়।
আমি ঘোষনা করলাম ঘাতকেরা আমার মৃত্যু হলে তোরা তোদের বন্দুকের বাট চিবিয়ে খাবি। আর আহবান করলাম প্লেগকে, যাতে শ্বাসরুদ্ধ আমি গড়াগড়ি খাই রক্তে আর ধুলায়।
দূর্ভাগ্যই আমার ইশ্বর। আমি অচেতন পড়ে থাকি কাঁদায় আর অপরাধের বাতাসে নিজেকে শুকাই। আর আমি প্রয়োগ করি উন্মত্ততার কিছু সুনিপুণ কৌশল।
আর বসন্ত আমার জন্য নিয়ে আসে এক ভয়াবহ বোকার অট্টহাসি। এখন কিছুটা দেরিতে হলেও- জীবন যখন টান টান সুতোয় ভাবলাম পুরোনো উত্‍সবের চাবিটা খুজে পাওয়া যাক যদি দুর্নিবার কামনাগুলোকে ফিরে পাই আবার।
চ্যারিটি'ই হল সেই চাবি- এই অনুপ্রেরণা প্রমান করে যে আমি আসলে স্বপ্ন দেখছিলাম। 'তুমি একটা হায়েনা'- চেচিয়ে বলল শয়তান, যে আমাকে এমন আমোদপূর্ণ পপির মুকুটে অভিষিক্ত করেছিল। 'তোমার সকল লালসা অহম আর প্রলয়ঙ্করী পাপগুলো দিয়ে জয় করে নাও মৃত্যুকে '
আহা একাজ আমি অনেকবারই করেছি। কিন্তু জনাব শয়তান আমি চাই তোমার দৃষ্টি আর একটু কম উদ্ধত হোক। আর যেহেতু তুমি অপেক্ষা করে আছ সেই কাপুরুষম সেই চুক্তির আশায় যাতে একজন লেখকের বর্ণনাধর্মী কিংবা উপদেশধর্মী দক্ষতার অভাবের সুযোগ নিতে পার , নাও আমি অভিশপ্ত আত্নার নোটবইয়ের সেইসব গোপন পাতা তোমাকে ছিড়ে দিলাম
-রাখাল বালক

