প্রসঙ্গ : নারী নীতি



নারী উন্নয়নে একটি নতুন জাতীয় নীতি ঘোষনা করেছে সরকার। মোটামুটি সব মহলের কাছেই নীতিমালাটি গ্রহনযোগ্য হয়েছে বলেই মনে হচ্ছে। বিশেষ করে স্থাবর অস্থাবর সম্পত্তিতে নারীর সমান অধিকারের বিষয়টি বাস্তবায়িত হলে নারী শত বছরের বৈষ্যমের একটি দিকের অবসান হবে বলে আশা করছেন সংশ্লিষ্টরা। যদিও নীতিমালায় স্পষ্ট করে বলা হয়নি বাবা-মা বা স্বামী - কার সম্পত্তির ক্ষেত্রে প্রযোজ্য হবে। 
যথাযথ গুরুত্ব পেয়েছে নারীর মাতৃত্বজনিত ছুটিও। বর্তমানে সর্বত্র এ ছুটি প্রায় ৪ মাসের মতো। কিন্তু সুনির্দিষ্ট আইন দিয়ে তা নিশ্চিত করা হয়নি। এবারের নীতিমালায় এ ছুটি ৫ মাস করতে এবং এ বিষয়ক আইন প্রণয়নের উপর জোর দেয়া হয়েছে। এছাড়া শিশুর জন্মের পূর্বে ও পরে মাকে মাতৃত্বজনিত কারনে প্রয়োজনীয় ছুটি দেয়ার কথা বলা হয়েছে। 
এর আগে জোট সরকারের আমলে একটি নারী নীতি প্রণয়ন করা হয়েছিলো। কিন্তু তাতে নারী দের স্বার্থ সংশ্লিষ্ট বিষয়ের চেয়ে বেশি গুরুত্ব পেয়েছিলো জোটের অংশীদার একটি মৌলবাদী দলের স্বার্থ। ওই নীতিতে বাদ পড়েছিলো নারীর সমঅধিকার ও সমমর্যাদা শব্দগুলো। 

