স্বপ্ন যখন পাহাড়সম(পর্ব-০৩)



ব্রিগেডিয়ার স্যার জন হান্ট ও এডমন্ড হিলারী কর্ত্‌ক ন্যাশনাল জিওগ্রাফিক সোসাইটি'র নিকট প্রদত্ত এভারেস্ট বিজয়ের রিপোর্ট(পর্ব-০৩):
এভারেস্টে ওঠার দুটো রাস্তা আছে-একটা নেপাল হয়ে, আরেকটা তিব্বত হয়ে। আগেই বলেছি, আমাদের অভিযাত্রীদল নেপাল হয়ে এগুচ্ছে। তো,নেপাল হয়ে এভারেস্টে ওঠার সবচেয়ে বড় সমস্যা হল icefall বেয়ে ওঠা যেটা কিনা খাড়া ২,০০০ ফিট উপরে উঠে গেছে। পর্বরাতোরহণের টেকনিক্যাল দিক থেকে দেখতে গেলে এটা শুধু একটা 'সিরিয়াস অবস্ট্যাকল' ই না, কন্টিনিউয়াস বিপদেরও একটা ভাল উৎস। এই দেখা গেল ইয়া বড় গহবর, কোথাও বা একরাশ ঘন বরফ জমে আছে...কখন যে আপনার উপর এসে পড়বে তার কোন ঠিক নেই। এই অবস্থায় পূর্বপরিকল্পিত 'ট্র্যাক' ধরে আগানোটা মোটামুটি অসম্ভব কাজ। icefall বরাবর একটা সঙ্কীর্ণ উপত্যকা চলে গেছে যার শেষ মাথায় গর্বভরে দাঁড়িয়ে আছে 'এভারেস্ট ত্রয়ী'---Lhotse(২৭,৮৯০ ফিট,এর অবস্থান উপত্যকার ঠিক মাথায়), Nuptse(২৫,৬৮০ ফিট, এর অবস্থান এভারেস্টের ঠিক বিপরীতে) আর স্বয়ং 'এভারেস্ট' মশাই। এই যা, উপত্যকার নামটাই তো বলা হল না। এর নাম Western CWM. সমুদ্রপ্‌ষ্ঠ হতে এর গড় উচ্চতা ২১,০০০ ফিট এর মত।
আমাদের সাথে যে মালামাল আছে, সামিট শুরু করার আগেই তার একটা বন্দোবস্ত করতে করতে হবে। এই বিশাল বোঝা নিয়ে সামিট করা 'অসম্ভব'। তো আমরা Western CWM এই একটা 'এডভান্সড বেস ক্যাম্প' স্থাপনের সিদ্ধান্ত নিলাম। এই icefall এর গোলকধাঁধার মাঝে 'বেস ক্যাম্প' স্থাপনও কি সোজা ব্যাপার? সবার আগে 'ট্র্যাক' তৈরি করতে হবে। সেই ট্র্যাক ধরে শেরপাদের উপরে পাঠাতে হবে। তার উপর আমাদের কাছে তখন সব মিলিয়ে ৩ টনের মত মালামাল। কম করে হলেও প্রত্যেককে ৪০ পাউন্ডের মত ওজন বহন করতে হচ্ছে। আর 'হাইট' জনিত সমস্যা তো আছেই।
কাজের সুবিধার্থে আমরা আরো কিছু শেরপা আর স্থানীয় লোক ভাড়া করলাম। শেরপা দলের সদস্যসংখ্যা এখন ৩৪। এপ্রিলের ২৪ তারিখ মালামাল ওঠানোর কাজ শুরু হল। ধারণ করা হল, মে'র ১৫ তারিখের মধ্যেই এই কাজ শেষ হয়ে যাবে।
আমরা দু দলে ভাগ হয়ে কাজ করেছিলাম। একদল 'বেস ক্যাম্প' থেকে, আরেকদল icefall এর শীর্ষে অবস্থিত ক্যাম্প-III থেকে। প্রথম দলটা প্রতিদিন দুপুরবেলা পোটলাপুটলি নিয়ে ক্যাম্প ছাড়ত আর দু-তিন ঘন্টার মধ্যেই icefall এর মাঝামাঝি ক্যাম্প-II তে এসে পৌঁছোতো। ওখানেই ওরা রাতটা কাটাত। পরদিন সকাল সকাল যাত্রা করে ৯টার মধ্যেই ক্যাম্প-III তে এসে পৌঁছোতো। ওখানে মালামাল রেখে বিকেলের মধ্যেই ওরা বেস ক্যাম্পে ফিরে আসত এবং পরদিনের জন্য প্রিপারেশন নিতে শুরু করতো।এদিকে প্রথম দলের রেখে যাওয়া মালামাল নিয়ে দ্বিতীয় দলটি যাত্রা শুরু করতো ভবিষ্যত 'এডভান্সড বেস ক্যাম্প' এর উদ্দেশ্যে(পরবর্তীতে একেই আমরা ক্যাম্প-IV বলবো)। এদের রিটার্ন জার্নিটা ছিল আরো কষ্টের। পুরো একটা দিন সময় লেগে যেত এতে।
icefall বেয়ে ওঠা সবসময়ই খুব কঠিন আর দুঃসাধ্য একটা কাজ। আপনাকে একটু পর পরই বিচ্ছিরি রকমের কিছু নড়বড়ে সেতু পার হতে হবে, মই বেয়ে উঠতে হবে, বরফের দেয়ালে হাত দিয়ে গর্ত করে সেই ফুটো ধরে ধরে উঠতে হবে। আর আপনি যখন কোন টলায়মান বরফচূঁড়োর নিচে দলবল নিয়ে থাকবেন, তখন আপনার মাথায় যে বরফ ভেঙ্গে পড়বে না তার গ্যারান্টি কী? বরফ যে পড়ছিল না, তাও নয়। কন্টিনিউয়াসলি পড়ছিলো। আমরা যে কোন এক্সিডেন্ট ছাড়াই দিনের পর দিন পার করে দিচ্ছিলাম,এটা কে মোটামুটি মিরাকল ই বলা যায়।
আবহাওয়া ছিল প্রচন্ড খারাপ। গত পাঁচ সপ্তাহ ধরে দিনের একটা নির্দিষ্ট সময়ে নিয়ম করে তুষারব্‌ষ্টি হচ্ছে। তাতে লাভের লাভ যা হচ্ছে, প্রতিদিন ই ব্যাপক কষ্ট করে তৈরি করা আগের ট্র্যাকখানা তুষারে ঢেকে যাচ্ছে। পরের দিন তাই আবারো নতুন করে ট্র্যাক তৈরি করতে হচ্ছে। সত্যি বলতে কি, এক ধরণের 'ডিপ্রেশন' তৈরি হচ্ছিল আমাদের মাঝে। এভাবে চলতে থাকলে তো মে'র ১৫ তারিখের মধ্যে গন্তব্যে পৌঁছানো অসম্ভব। প্লাস অসুস্থতার কারণে দলের সদস্য সংখ্যাও দিনে দিনে কমে যাচ্ছে। আর একটু-আধটু সর্দি-কাশি তো সবার লেগেই আছে।
সে যাই হোক,আসল কথা হল,অভিযান ধীরে হলেও 'এগুচ্ছিলো' আর সবার মাঝেই একটা চাপা উৎসবের ভাব ছিল।
***"icefall" এর কোন ভাল প্রতিশব্দ পেলাম না বলে এটিই রেখে দিলাম। কোন বিজ্ঞ পাঠকের যদি এর সঠিক অর্থ জানা থাকে, হেল্পাবেন নিশ্চয়ই।(চলবে)
                                                             ---আশফাক আহমেদ
http://www.sachalayatan.com/guest_writer/33488
http://www.sachalayatan.com/guest_writer/33567

