অপূ কে বাচিঁয়ে রাখবো আমরা



হঠাৎ করেই শানু'র একটি মেইল পেলাম। আব্দুল হাই শানু। হবিগঞ্জ জীবনচক্র থিয়েটারে কাজ করত, শাহজালাল বিজ্ঞান ও প্রযুক্তি বিশ্ববিদ্যালয়ের প্রাক্তন ছাত্র। থিয়েটার সূত্রে শানুর সাথে দীর্ঘ দিনের বন্ধু হলেও এটাই তার প্রথম মেইল আমাকে। প্রচন্ড খুশি হলাম কিন্তু মেইল খুলে অবাক, একি মাত্র একটা লাইন লিখেছে সে,
Please do something for Apu.
অপূ...শাহাজালাল বিশ্ববিদ্যালয়ের কম্পিউটার বিজ্ঞান বিভাগের মেধাবী ছাত্র।দেশের বাড়ি সিলেট এর হবিগঞ্জ জেলায়। কয়েকদিন ধরেই তার কথা শুনছি। দূরারোগ্য ব্যাধী এ্যাপলাষ্টিক এনিমিয়ায় আক্রান্ত সে। বিলেতে তার বন্ধুরা তাকে সাহায্যের জন্য বিভিন্ন প্রতিষ্টানের সাথে যোগাযোগ করছেন, ব্যক্তিগত ভাবেও অনেকে সাহায্যের হাত বাড়িয়ে দিয়েছেন। আমি আমার প্রতিষ্ঠানের সিলেট এবং হবিগঞ্জ শাখাকে জানালাম অপূর ব্যাপার টা তাদের বললাম অপূর কিছু ছবি আমাকে পাঠানোর জন্য যা বিলেতে Fund Rising-এ কাজে লাগতে পারে। আজ পেলাম ওর ছবি আর ওর নিজ মুখ থেকে ওকে বাচাঁনোর জন্য আবেদন।
বুকে ধাক্কা লাগলো। আমি কখনো এমন আবেদন শুনিনি। প্রচন্ড রাগ হলো বিধাতার উপর, তুমি ওকে সব দিলে, মেধা দিয়ে বানালে সেরা ছাত্র, চমৎকার কন্ঠ দিয়ে বানালে সবার প্রিয় গায়ক, করলে মিষ্ট কথার বন্ধু বৎসল এক সহাপাঠি তবে কেন ওকে এমন রোগ দিলে? কেন? কেন ওকে কেড়ে নেয়ার এমন বাহানা করো?
আমি অপূর চোখে যে স্বপ্নের ওড়াওড়ি দেখেছি সেসব কি তবে মিথ্যে হয়ে যাবে? তবে কি অপূর কণ্ঠে আর কোন সুর উঠবে না ''শিকড়ে''এর কোন মঞ্চে?
না..আমরা এমনি করে অপূ কে হারিয়ে যেতে দিতে পারিনা। পড়ালেখার শেষে ওর স্বপ্ন অনেক, একজন কম্পিউটার বিজ্ঞানী, একজন সংস্কুতিসেবী অপূ কে কি আমরা হারিয়ে যেতে দিতে পারি?
আমি আমার বিলেতের বন্ধুদের অনুরোধ করছি, তোমরা তোমাদের এক প্যাকেট সিগারেটের মূল্য, এক কাপ কফির মূল্য কিংবা একটি পিজার মূল্য অপূকে দাও, বাবা হারোনো এই ছেলেটাকে লালন করতে দেই তার স্বপ্ন কে।
অপূ কে সাহায্য পাঠাবার ঠিকানা
আরাফাত হোসেন, মাহমুদুল হাসান, শর্মিলা মজুমদার
হিসাব নং-২১০-৪৯-৭৪৪
প্রাইম ব্যাংক, মৌচাক শাখা ঢাকা।
সুইফট কোড -PRBLBDDH013
অথবা লগ অন করুন-www.apu.sham4u.info
পোষ্টের সাথে অপূর আবেদন সংযুক্ত করে দেবার অনেক চেষ্টা করেছি কিন্তু কোন ভাবেই ২MB করতে পারিনি। অপূ আজ
নিজেই সাহায্যের জন্য আবেদন জানিয়েছে আমাদের কাছে। আসুন না প্লিজ এই বন্ধু টাকে বাচিঁয়ে রাখি।
.....................................প্রীয়ক

