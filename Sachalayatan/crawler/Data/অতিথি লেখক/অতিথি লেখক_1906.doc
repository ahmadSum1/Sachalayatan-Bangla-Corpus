তেল-গ্যাস চুক্তিঃ আমি বিরোধী, আমি নিজেকে "এগনোস্টিক" বলতে পারি না



তেল-গ্যাস ইস্যুতে ভেবছিলাম "এগনোস্টিক" এর অবস্থানে থাকবো কিন্তু আমার এক বন্ধুর সাথে কালকে রাতে কথা বলার পর থেকে আমার অবস্থানকে নতুন করে ভেবে দেখার প্রয়জোন পড়লো।  ভাবার পরে ফলাফল টা হল আমি নিজেকে কোনভাবেই "এগনোস্টিক" বলতে পারছি না। কিন্তু কেন?
আমাকে বলা হল, " তেল-গ্যাস অনুসন্ধানের জন্য কানকো -ফিলিপ্স নিজের ঝুকিতে বিনিয়োগ করবে। অর্থাৎ তেল-গ্যাস না পাওয়া না গেলে তারা কোন টাকা পাবেনা। আর লাভজনক পরিমানে তেল-গ্যাস পাওয়া গেলে সেখান থেকে কানকো -ফিলিপ্স এর খরচ পরিশোধ করা হবে তেল-গ্যাস দিয়ে।" বুঝলাম ভাল কথা কিন্তু  কন্ট্রাক্টর ইচ্ছামত খরচ বাড়িয়ে দিয়ে যা পাওয়া যায় তা যদি নিয়ে যায় সেই দায়িত্ব কে নিবে?? এরকম অন্ধকারে থেকে আমি আমার সম্পদকে কারো হাতে তুলে দিতে পারি না। তাই আমি এই চুক্তির বিরোধী।
৮০% গ্যাস কানকো ফিলিপস পাবে আর ২০% বাংলাদেশ সরকার..কিন্তু বাংলাদেশের ঐ ২০% গ্যাস গভীর সমুদ্র থেকে বাংলাদেশ সরকারকে সম্পুর্ন নিজের খরচে পাইপ লাইন বসিয়ে ভুখন্ডে আনতে হবে। ঐ ২০% গ্যাস হয় সমুদ্রে পরে থাকবে না হয় বাধ্য হয়ে কস্ট ম্যানেজমেন্ট এর স্বার্থে বাকি ২০% গ্যাস সহ ১০০% গ্যাস তারা কানকো ফিলিপ্সের কাছে বেচে দিতে বাধ্য হবে। এরকম আত্নঘাতি চুক্তি আমি মানতে পারি না। তাই আমি এই চুক্তির বিরোধী।
আমাকে বলা হল, "কানকো -ফিলিপ্স যে বিনিয়োগ করবে, লাভ না হলে সে তো আর করবে না। এজন্য উত্তোলিত গ্যাস থেকে খরচ বাদ দিলে যা থাকবে, সেটা পেট্রোবাংলা আর কন্ট্রাক্টর এর মধ্যে ভাগাভাগি হবে। এখানেই আমাদের আর কন্ট্রাক্টর এর আসল স্বার্থ জড়িত। কিন্তু এই ভাগাভাগি কততে ফয়সালা হয়েছে আমরা কিন্তু জানিই না, কারন চুক্তি প্রকাশ করা হয়নি। শুধু অনুমান করতে পারি, যদি অকশন এ দুর্নীতি না হয়ে থাকে, তাহলে যারা কন্ট্রাক্ট পেয়েছে তারা বাংলাদেশকে সর্বোচ্চ ভাগ দিতে রাজি হয়েছে।"  খুবি ভাল কথা কিন্তু অনুমান কেন? কততে ভাগাভাগি হয়েছে তা কেন আমরা জানতে পারবো না? এটা কি চুক্তির গোপনীয়তা না দুর্বলতা?
এরকম অনুমানের উপর থেকে কলা গেলা কোন ভাবেই আমার পক্ষে সম্ভব নয়। আমি এই চুক্তি বিরোধী।
 " তাদের   ৮০% গ্যাস তারা হয় আমাদের কছে বেচবে আর আমরা না কিনতে চাইলে ৩য় পক্ষ" এটা কোন ধরনের পাগলামি, গ্যাসের জন্য আমাদের সবকিছু থেমে আছে অথচ চুক্তিতে ৩য় পক্ষের অপশন রাখা হয়েছে। আমাদের গ্যাস আমরা ব্যবহার  করবো, কোন ৩য় পক্ষের অপশন রাখা চলবে না। আর এর মাধ্যমে পরোক্ষভাবে গ্যাস রপ্তানির একটি সুযোগ করে দেওয়া হয়েছে। নিজেই আমি খেতে পারি আর আমি চিন্তা করি বিক্রির এত বড় পাগল আমি না। তাই আমি চুক্তি মানতে পারছি না।
আমার শ্রদ্ধেয় শিক্ষক জহিরুল হক মজুমদার আমাকে একদিন বলেছিলেন  একটা আদর্শকে ভালবাসার মানে এই নয় যে সেই একি আদর্শের বাকি মানুষগুলোর সব কর্মকাণ্ডকে মেনে নেওয়া নয়। তাই আমি  এগনোস্টিক নয়। এই চুক্তি যে দেশের স্বার্থের জন্য নয় সে ব্যাপারে আমার কোন সন্দেহ নাই। এই চুক্তি শুধুমাত্র তৌফিক ই এলাহি চৌধুরিদের মত মানুষের স্বার্থের জন্য। আমি এই চুক্তির বিরোধী। 
এতকিছুর পরেও আমি নিজেকে "এগনোস্টিক" বলতে পারি না। আর যদি বলি তাহলে হয় আমার চিন্তার গলদ আছে না হয় আমি কারো ভয়ে ভীত একজন দেশবিরোধী।
তন্ময়_আহসান
৭/২৯/২০১১
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%68%73%61%6e%74%6f%6e%6d%6f%79%32%30%30%37%40%67%6d%61%69%6c%2e%63%6f%6d%22%3e%61%68%73%61%6e%74%6f%6e%6d%6f%79%32%30%30%37%40%67%6d%61%69%6c%2e%63%6f%6d%3c%2f%61%3e%27%29%3b'))

