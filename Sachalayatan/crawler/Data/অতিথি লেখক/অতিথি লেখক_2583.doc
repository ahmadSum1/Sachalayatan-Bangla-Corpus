বর্ষার বইমেলায় ৯ 



[ নজরুল ভাই আজকে ফাঁকি মারসে। বইমেলায় আসেন নাই। অন্যান্য তাগড়া সচলরাও আজ অনুপস্থিত। তাহলে কি মেলার আজকের আপডেট পাবে না সচলের ব্লগাররা?  তাই এই আনাড়ির হাতেই কীবোর্ড। নিজ দায়িত্বে পড়ুন এই অনাকর্ষনীয় বইমেলা আপডেট।]  সকাল থেকে দু’দুটো টার্ম ফাইনাল পরীক্ষা দিয়ে বাসায় ফিরে ক্লান্ত আমি চিন্তা করছিলাম আজ মেলায় যাওয়া হবে কি না? পেটে দানাপানি কিছু পড়তেই দৌড় লাগালাম। হাতে আছে আরো দেড় ঘন্টা। মেলায় ঢুকে ইতিউতি করি, কারো দেখা পাই না। শেষমেষ একবার মামার দোকানেও উঁকি দেই, নাই। অরুণদাকে জিজ্ঞেস করতেই জানালো, নজরুল ভাই বা কোন সচল পাপীকেই তখনো মেলায় দেখেননি তিনি। নজরুল ভাইকে ফোন দিতেই উনি জানালেন বিশেষ(!!!) কাজে আটকা পড়ায় আজ মেলায় আসবেন না তিনি। আমি আর কী করি; মেলায় ঢুকে বই নাড়াচাড়া শুরু করে দেই।  ততক্ষণে মঞ্চে উঠেছেন বিশিষ্ট সম্পাদক ও লেখক সলিমুল্লাহ খান, চমক জাগানো শুরুটার সাথে সাথে পুরো মেলা চত্তরের সবার সম্পুর্ণ মনোযোগ নিয়েছেন নিয়ে নিজের নিয়ন্ত্রণে। আজকের আলোচনার বিষয় ‘বাংলাদেশের প্রবন্ধ সাহিত্য’ নিয়ে কথা বলতে গিয়ে তিনি তুলে ধরেন বিভিন্ন সময়ে ঘটে যাওয়া পরিবর্তন, অসংগতি, ভাষার অপব্যবহার ও প্রবন্ধ প্রাসংগীক অন্যান্য অভিযোগ বিষয়। তাঁর বক্তৃতার সময়ই আমি অবাক হয়ে লক্ষ্য করি, এই প্রথমবারের মত মেলার মঞ্চের সামনের অংশের চেয়ারগুলোর পাশাপাশি পাশের সিড়িগুলোতে ভীড় জমেছে তন্ময় শ্রোতাদের! তারপর মঞ্চে ওঠেন অধ্যাপক সিরাজুল ইসলাম চৌধুরী। বক্তৃতার প্রারাম্ভে তিনি প্রবন্ধের বৈশিষ্ট্য নিয়ে কথা বলেন। পরে তাঁর বক্তব্যে তিনি সমাজব্যবস্থা, সংগঠন, রাজনীতির সাথে সাহিত্যের পরিবর্তনগুলোকে তুলে ধরেন। পাশাপাশি নানা মুনির নানা মত বিশ্লেষণ করে তিনি বাংলা সাহিত্যে প্রবন্ধের পথ পরিক্রমার ইতিহাস বর্ণনা করেন। তাঁর বক্তৃতার সময় শ্রোতাদের আগ্রহ ও প্রতিক্রিয়া ছিলো লক্ষ্য করার মত।  আলোচনা পর্ব শেষ হতেই মেলায় উপস্থিত দর্শনার্থীরা ফের বই দেখা ও কেনায় আগ্রহী হয়ে ওঠেন। লুল নিক্ষেপকারী দুর্বৃত্তদের অনুপস্থিতিতেই কীনা; আজ মেলায় সুন্দরী পাঠিকাদের সংখ্যা ছিলো অন্যান্য দিনের চেয়ে বেশি। তারা আজ কোন উপদ্রব ছাড়াই মেলা পরিদর্শন করতে সক্ষম হয়েছেন।  মেলায় আজ বিক্রি-বাট্টা ভালো হয়েছে বলেই মনে হোল। শেষ আধাঘন্টায় মেলার দক্ষিণ দিকের দোকানগুলোতে বেশ ভীড় এবং বেচাকেনা হয়েছে।  মেলা শেষে গেলাম মামার দোকানে। সচলরা নাই, আড্ডা নাই… তাই বলে মামার পুরি আর আলুর চপ মিস করে কোন আহাম্মকে?!?! তাই খেয়েদেয়ে রয়েসয়ে ডেরায় ঢুকে পড়লাম।  লেখক-পাঠক-প্রকাশক-দর্শকের এই মিলনমেলা শেষ হয়ে যাবে কাল। বই উৎসবের শেষদিনে ব্যস্ততাকে কয়েকঘন্টার জন্য ফাঁকি দিয়ে চলে আসুন প্রাণের এই প্রাঙ্গনে।   এইবেলা কিছু ফটুক তুলে দেই-  চলছে বই দেখা, বই কেনা- http://www.facebook.com/photo.php?pid=31571886&id=1345533775&ref=fbx_album#!/photo.php?pid=31571881&id=1345533775&ref=fbx_album&fbid=1583153422496  মঞ্চে অধ্যাপক সিরাজুল ইসলাম চৌধুরী http://www.facebook.com/photo.php?pid=31571886&id=1345533775&ref=fbx_album#!/photo.php?pid=31571883&id=1345533775&ref=fbx_album&fbid=1583154982535  উৎসুক শ্রোতাদল- ১ http://www.facebook.com/photo.php?pid=31571886&id=1345533775&ref=fbx_album#!/photo.php?pid=31571885&id=1345533775&ref=fbx_album&fbid=1583155062537  আগ্রহী শ্রোতা-পাঠক-ক্রেতা-দর্শনার্থী... http://www.facebook.com/photo.php?pid=31571886&id=1345533775&ref=fbx_album#!/photo.php?pid=31571891&id=1345533775&ref=fbx_album&fbid=1583156582575  উৎসুক শ্রোতাদল- ২    মেলা প্রাঙ্গণ-    শেষমেষ পেটপুজো-       ---- মনজুর এলাহী ----

