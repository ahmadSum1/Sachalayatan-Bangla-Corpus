অ্যাভ্রিল ল্যাভিন



[এর আগের লেখা পড়ে নেয়া যেতে পারে।
এটিকে গল্প বলার ইচ্ছা নেই তা না, কিন্তু গত লেখার মন্তব্যের ভিত্তিতে গল্প লেখার ক্ষমতা আমার এখনো আছে বলে মনে হয় না। সেদিকে একটু পড়াশুনা করি, এদিকে এ কাহিনীধারা এগিয়ে যাক পাঠক/পাঠিকার অনুমতিক্রমে? 
স্থান-কাল-পাত্র সংক্রান্ত বিস্তারিত ধীরে খোলাসা করার ইচ্ছা রাখি; এ পর্বে স্থান আর পাত্র বিষয়ে কিছুটা বিস্তারিত পাবেনও।
এ পর্বে চটকদার চানাচুর ছাড়া আর কিছু খুঁজতে গেলে হয়তো হতাশ হবেন, তবে 'গল্পগঠনে' সামনে উন্নয়নের চেষ্টা থাকবে, শ্রদ্ধেয় পাঠক/পাঠিকা।]
____________________________________________
ধরে নিন একটি পাবলিক বা প্রাইভেট ইউনিভার্সিটি। ধরে নিন ক্লাসের বাইরে, ‌ক্যান্টিনে বা লাইব্রেরির দিকের কোন কমন এলাকা; একটু লম্বাটে, কিছুটা নিরিবিলি, বাঁক আছে হয়তো, বামে সবুজ।
____________________________________________
:"কিরে, ক্লাস কেমন গেল?" 
-"কিরে মানে?"
:"কিরে মানে কিরে!"
-"তুমি কি আমাকে তুই ডাকতেসো?"
:"হ্যাঁ, তো? শেষ না কথা হইলো তুই ডাকবো?
-"কথা হইলো মানে কি? আমি রাজি হইসিলাম বলে তো মনে পড়ে না।"
:"রাগলি নাকি?"
-"আরে...[হাসি]।"
:"[হাসি]"
-"তোমরা পারো-ও!"
:"আমরা কারা?"
-"ইংলিশ মিডিয়ামের মেয়েরা।"
:"কেন, ইংলিশ মিডিয়ামের ছেলেরা এসব পারে না?"
-"কি জানি..."
:"তুমি এরকম ডিসক্রিমিনেট করো কেন?"
-"ডিসক্রিমিনেট করলাম কই?"
:"আরে আশ্চর্য! আমি ইংলিশ মিডিয়ামের মেয়ে শুনতে শুনতে কান তো গেল পচে!"
-"সেটা কি ভুল বলছি? তোমরা তো আরেকটা স্পিশিস। এই যে তুমি আমাকে হঠাৎ তুই ডাকা শুরু করলা। এটা আমার মনে হয় না কোন বাংলা মিডিয়ামের মেয়ে করতো।"
:"শিয়ার বিগট্রি! একেবারে কোন-ও বাংলা মিডিয়ামের মেয়ে করতো না? শিওর তুই?"
-"করতো হয়তো। খুব কমই, এতটুকু শিওর।"
:"ওরে বাবারে! আর আমি যে সেই খুব কমের অংশ না ইংলিশ মিডিয়ামের মধ্যে, সেটা তুই কেমনে জানলি?"
-"কাইন্ডলি তুই বলাটা একটু বন্ধ করবা? নাহলে কথাবার্তা বলাটা অস্বস্তিকর হয়ে যাইতেসে।"
:"তুমি তো রোমান্টিক টার্ম। আমি তো রোমান্স চাই না রে!"
-"আরে... আশ্চর্য!"
:"এরকম লাল-টাল হয়ে যাইতেশিস কেন? রোমান্স তো তোর এজেন্ডার মধ্যে নাই, তাই না?"
-"আরে আশ্চর্য!!"
:"মুখ দিয়ে কি খালি এখন 'আরে আশ্চর্যই' বের হবে?"
-"ধু-উ-র ছাতা!"
:"এটাও তো মনে হয় আরেকটা 'ফ্রিকোয়েন্টলি ইউজড ওয়ার্ড' - 'ধুর'। ছাতাটা নতুন যদিও।"
-"তুমি কি করতেসো আমাকে নিয়ে? খেলা?"
:"ওরে বাবারে! আমি এত... কি জানি বলে বাংলায়... ক্ষমতাশালী? তোমার মত একটা গ্রোন-আপ ছেলের সাথে খেলা করবো?"
-"আচ্ছা, পারমিতা, প্লিজ, জিনিসটা ভাল লাগতেসে না। তুমি একটা মেয়ে, আমি একটা ছেলে, সুতরাং আমি মেনে নিচ্ছি যে..."
:"ইউ আর এ গার্ল, আই অ্যাম আ বয়, ক্যান'ট মেক ইট এনি মোর অবভিয়াস!" অ্যাভ্রিল ল্যাভিন শুনছিস নাকি?

