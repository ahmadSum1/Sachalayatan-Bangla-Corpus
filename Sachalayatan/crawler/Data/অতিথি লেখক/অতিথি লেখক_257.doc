২০১৫ সালের কলেজ ভর্তির ডিজিটাল সিস্টেম



এবার কলেজ ভর্তি প্রক্রিয়া আগের চেয়ে সহজে করানোর জন্যে অনলাইনে আবেদন ও টেলিটক মোবাইলের মাধ্যমে ফি প্রদান ব্যাবস্থা করে হয়েছিল। সেই জন্যে আলাদা একটি ওয়েবসাইট ( http://www.xiclassadmission.gov.bd/ ) বানানো হয়েছে। কিন্তু শুরু থেকেই নানা রকম সমস্যায় জর্জরিত ছিল এই ওয়েবসাইট। হয়ত সময় স্বল্পতার কারণে এভাবে কোন পরিকল্পনা ছাড়াই ওয়েবসাইটটি পাবলিশ করা হয়েছে। কিন্তু এভাবে তাড়াহুড়া করতে গিয়ে সারাদেশের এতো ভর্তিচ্ছু শিক্ষার্থীদের অনেক ঝামেলার সম্মুখীন হতে হয়েছে।
বলে শেষ করা যাবেনা কত রকমের সমস্যা ছিল এবং এখনও আছে এই ওয়েবসাইটে। আমি পয়েন্ট আকারে সেগুলো সংক্ষেপে উল্লেখ করছি।
১) শুরুতে যে কেউ শুধুমাত্র এসএসসি রোল,পাসের বছর আর বোর্ডের নাম দিয়ে যে কারো আবেদন দেশের যেকোনো কলেজে করে দিতে পারত। পরবর্তীতে সেখানে রেজিস্ট্রেশন নাম্বার যোগ করা হয়েছিল।
২) ব্যাপারটা খুবি ভয়ানক যখন আপনি নিজে আবেদন করতে গিয়ে জানতে পারবেন অন্য কেউ আগেই আবেদন করে দিয়েছে এবং সেটা সংশোধন করার জন্যে আপনাকে বোর্ডে গিয়ে আবেদন করতে হবে।
৩) একই ভাবে আবেদন করার পর যে কারো আইডি ও পাসওয়ার্ড তার এসএসসি রোল দিয়ে খুব সহজেই যে কেউ জেনে নিতে পারে এবং ওয়েবসাইটে লগিন করে তার চয়েস লিস্টের কলেজ ক্রম (Priority Order) পরিবর্তন করে দিতে পারে। পরবর্তীতে সেখানে মোবাইল নাম্বার দেয়া লাগতো।
৪) এই ওয়েবসাইটে সবচেয়ে কঠিন কাজ হল আইডি ও পাস দিয়ে লগিন করা। হাজারবার লগিন বাটনে ক্লিক করেও আবার একই পেজে নিয়ে আসে।
৫) আবার অনেক চেষ্টা করার পর আপনি লগিন করতে পারলেও সেখানে শুধুমাত্র কলেজ ক্রম (Priority Order) পরিবর্তন ছাড়া আর কিছুই করতে পারবেন না। অর্থাৎ আপনি যদি ভুলে একটি কলেজ চয়ন করে আপনার আবেদন করে ফেলেন সেক্ষেত্রে কোন উপায় নেই লগিন করে দ্বিতীয় কোন কলেজ চয়েস করার। তারপর সেই একটি কলেজ এর জন্যেই আপনাকে ১৫০ টাকা এসএমএস এর মাধ্যমে প্রদান করতে হবে। যেখানে ১৫০টাকা দিয়ে আপনি সর্বাধিক ৫ট কলেজে আবেদন করতে পারতেন। পরবর্তীতে এসএমএস এর মাধ্যমে অন্যান্য কলেজে আবেদনের জন্যে প্রতিবার ১২০টাকা করে লাগবে।
৬) এবং সবশেষে দেখুন নিচের স্ক্রিনশটটি। যেখানে লগিন বাটনকে টেক্সট বাটনে রুপান্তর করে দেয়া হয়েছে। 

উপরের সমস্যাগুলো শুধুমাত্র ওয়েবসাইটে আসল কাজ করতে গেলে আপনি উপলব্ধি করবেন। কিন্তু এরপরেও শুরু থেকে ওয়েবসাইটের ডিজাইন, বিভিন্ন নোটিশ প্রদান, বিভিন্ন বাটনের অকার্যকারিতা সহ অনভিজ্ঞতার ছোঁয়া ওয়েবসাইটের প্রতিটি অংশে।
সারা দেশের লাখ লাখ শিক্ষার্থী এই ওয়েবসাইটের মাধ্যমে আবেদন করেছে। সেখানে এই ওয়েবসাইটে এমন সব সমস্যায় জর্জরিত থাকা উচিৎ নয়।
(ব্লগ লিখার অভ্যাস আমার নেই। ওমর শিহাব ভাইয়ের অনুপ্রেরণায় এটাই প্রথম লিখা। যাবতীয় ভুল ত্রুতি ক্ষমা সুন্দর দৃষ্টিতে দেখবেন। )

ছবি: 


 



