তৃতীয় বিশ্বে পানি ফুটিয়ে খেলে কেন সাধারণ ডায়রিয়ার ভ্যাক্সিন হিসেবে কাজ করবে



অনন্ত জলিলের পরের ছবির শেষ দৃশ্যঃ তার বন্দুকে গুলি এক কিন্তু শত্রু দুই। এক নম্বর শত্রু ইউটিউবে ভিডিও আপ্লোডকারি আর অন্যজন সুজন চৌধুরী, যে কিনা তার ভুরিওলা কার্টুন একেছিল। এখন যদি সে একগুলিতে দুই শত্রুকে খতম করতে চায় তাইলে তার রজনিকান্তের বলাকা ব্লেড থিওরি ছাড়া উপায় নাই!!
কিন্তু আমাদের মানে তৃতীয় বিশ্বের মানুষদের (সাধারণ) ডায়রিয়া প্রতিরোধে গুলির কোন অভাব নাই। তার জন্য চাই শুধু মাঝে মধ্যে দু-একবার ডায়রিয়া হওয়া। অবশ্য অন্য একটা উপায়ও আছে, সেটা হচ্ছে সাপ্লাই (উদাহরণ হিসেবে বলা যায় ওয়াসার পানি) বা কুয়া/পুকুর/খাল-বিলের পানি ভালমত ছেঁকে ফুটিয়ে পান করা, যেটা এখানে আমরা আলোচনা করব। তবে গল্পটা শুরুর আগে দুটো জিনিষ আমরা জেনে নেই।
১) ভ্যাক্সিনঃ ধরেন আপনার প্রায়ই মাথা ব্যাথ্যা করে। বাইরে বের হবার আগে আপনি তাই একটা প্যারাসিটামল খেয়ে বের হন যাতে মাথা ব্যাথ্যা না করে। মানে আপনি আগে থেকেই সতর্ক বা জানেন মাথা ব্যাথ্যাকে কিভাবে মোকাবেল করতে হয় (ডাক্তারি পরিভাষায় একে বলে Prophylaxis)। ভ্যাক্সিনটাও অনেকটা এরকম তবে প্রধান পার্থক্য হল ব্যাথ্যার ওষুধ আপনাকে নিয়মিত খেতে হয় আর ভ্যাক্সিনটা দীর্ঘমেয়াদি জীবনে একবার-দুবার বা মাঝে সাঝে নিলেই হয়। “নিলেই’ বললাম কারণ বেশিরভাগ ভ্যাক্সিন ইঞ্জেকশনের মাধ্যমেই নিতে হয়। তবে মুখে খাবারও অনেক ভ্যাক্সিন আছে। ভ্যাক্সিনকে আমরা প্রধান দুটো ভাগে ভাগ করতে পারি একটা প্রোটিন আর অন্যাটা পলিসেকারাইড বেইসড ভ্যাক্সিন। এই দুইভাগের মধ্য প্রোটিন বেইসড ভ্যাক্সিনটা বেশী দীর্ঘমেয়াদি (লাইফ লং) পলিসেকারাইড বেইসড ভ্যাক্সিন থেকে (পলিসেকারাইড বা প্রোটিন বেজড ভ্যাক্সিন নিয়ে বিস্তর আলোচনার সুযোগ আছে সেটা হয়ত পরে করা যেতে পরে)। আবার কিছু কিছু ভ্যাক্সিন আছে সিজনাল যেমন ফ্লু ভ্যাক্সিন আবার কিছু আছে রোগ-বালাই যেখানে বেশি হয় সেখানে যাবার আগে আগে নিতে হয় যেমন কলেরা ভ্যাক্সিন।
২) ডায়রিয়াঃ শরীর থেকে অতিরিক্ত পানি(এবং লবণ) বের হয়ে যাওয়া এবং ফলে পানি শূণ্যতা সৃষ্টি হওয়া। (আমাদের ডায়রিয়া অনেক কারনেই হতে পারে তবে নিচের ছবি-২ তে সাধারণ অণুজীব ঘটিত ডায়রিয়া কিভাবে হয় সেটাই সহজ করে বলতে চেষ্টা করেছি)

ছবি – ১ এটা একটা অণুজীবের কার্টুন। এই অণুজীবের মাথার দিকে লাল, নীল, সাদা আর গোলাপি রংয়ের কিছু ত্রিভুজ, চতুর্ভুজ দেখা যাচ্ছে। এই রংগুলি দিয়ে বিভিন্ন আকারের লিপোপলিসেকারাইডকে বুঝানো হয়েছে।  

ছবি – ২ এই ছবিতে আমাদের পেটের ভিতরের নাড়িভুড়ির একটা অংশকে বড় করে দেখান হয়েছে। সাধারণ অবস্থায় এপিথেলিয়াল সেলগুলি একটার সাথে আরেকটা ‘আবুল আঠা” দিয়ে শক্ত করে লাগানো থাকে তাই এধারকা পানি ঊধার বা উধারকা পানি এধারে ইচ্ছা হলেই চলে আসতে পারে না (আমাদের শরীরের হাড্ডি মাংস বাদে সবই কিন্তু পানি)। একইকারণে অণুজীব বা অন্য কিছু যা আমরা হজম করতে পারি না (উদাহরণ: দুবাই ফেরত যাত্রীর পেটে বহন করা সোনার বার!!) এই এপিথেলিয়াল সেলের "টাইট জাংশান" ভেদ করে অন্য কোথাও যেতে পারে না। এখন দেখা যাক সাধারণ ডায়রিয়া ঘটায় এমন একটা ব্যাকটেরিয়া কিভাবে ডায়রিয়া করে (ছবি – ৩ দ্রষ্টব্য)

ছবি – ৩ ডায়রিয়া ঘটায় এমন ব্যাকটেরিয়া যখন অনার্য সঙ্গীতের গিলেখাদকের চোখ ফাঁকি দিয়ে এখানে আসে তখন করে কি আবুলকে ম্যানেজ করে আস্তে করে দুই এপিথেলিয়ালের ভিতরে একটা গ্যাপ সৃষ্টি করে যার ফলে হয় কি পানির ফ্লো যেদিকে বেশি থাকে সেদিকেই যেতে থাকে আর ফলাফল হিসেবে অতিরিক্ত পানি হাগুর মাধ্যমে শরীর থেকে বের হয়ে যাবার জন্য আমাদের ‘হাগন কি থলিতে” (রেক্টামে) ঘন ঘন জমা হয় এবং আমাদের ঘন ঘন বাথরুমে যেতে হয়। তাই এই পানি শূন্যতা পুষিয়ে নেবার জন্য খাবার স্যালাইন খেতে হয়।

ছবি - ৪ গিলেখাদকদের আবার অনেক ভাগে ভাগ করতে পারি আমরা। একধরণের গিলেখাদক আছে যারা ব্যাকটেরিয়াকে পুরা আলুভর্তা বানিয়ে মেরে ফেলে তবে আর একধরণের গিলেখাদক আছে যারা শুধু হাড্ডি মাংস আলাদা করতে পারে কিন্ত ভর্তা করে মেরে ফেলতে পারে না। তারা তখন করে কি ত্রিভুজ বা চতুর্ভুজ আকৃতির লিপোপলিসেকারাইডগুলোকে তার শরীরের বাইরে এক একটা দাগী আসামী যেমন পিচ্চি হান্নান বা মুরগি মিলন হিসেবে প্রেজেন্ট করে। আর তখন রেবের হাতে পরলে তাদেরকে সরাসরি ক্রসফারায়ে ফেলে দেয়। এখন কথা হল রেব এর ভুমিকায় যেসব সৈনিক থাকে তারা তাদেরকে কিভাবে চিনে। সহজ উত্তর হলো তাদের অকৃতি দেখে। একবার হয়ত দেখলো ওরা ত্রিভুজ আকৃতি নিয়ে ঘোরাফেরা করে তাই ওরা তখন ত্রিভুজ আকৃতির বল্লম দিয়েই তাদের ধরে ধরে ক্রসফারায়ের জন্য নিয়ে যায়। তাই পরেরবার যখন ওরা দেখে আমাদের শরীরের ত্রিভুজ আকৃতি নিয়ে একটা ব্যাকটেরিয়া প্রবেশ করেছে তখন তাদের আর হাইকমান্ডের অনুমতির জন্য (গিলেখাদকদের লিপোপলিসেকারাইড প্রেজেন্টের জন্য) অপেক্ষা করতে হয় না এমনি এমনি বেটাদের ধরে ক্রসফায়ার দিয়ে দেয় (ছবি - ৫ দ্রষ্টব্য)

এখন কথা হচ্ছে এই সৈনিকরা যখন ব্যারাকের বাইরে টহল দিয়ে বেরায় তখন ব্যাকটেরিয়ারা সঙ্গত কারণেই সুবিধা করতে পারে না তাই আমাদের ডায়রিয়াও হয় না। কিন্তু যদি এমন হয় ব্যাকটেরিয়াও আর আসছে না তখন এই সৈনিকরা ব্যারাকের বাইরে থেকে কি করবে। সরকারতো (আমাদের শরীর) এইখাতে অযথা পয়সা খরচ করবে না। তখন তাদেরকে ব্যারাকে ফিরিয়ে নিয়ে যায়। কিন্তু হঠাৎ করে যদি একই ধরণের ডায়রিয়া করে ব্যাকটেরিয়া আমাদের শরীরে প্রবেশ করে তখন আবার ছবি - ৩ এর মত ঘটনার পুনরাবৃতি হয় এবং ছবি - ৪ এর মত অবস্থায় যেতে আরও কিছুদিন সময় লাগে।
এখন চলুন দেখি একটা ব্যাকটেরিয়াকে সিদ্ধ করলে কি হয়। অনেকটা হাড্ডি মাংস আলাদা হবার মত একটা সিচুয়েশন তৈরী হবে কিন্তু ত্রিভুজ/চতুর্ভুজ আকৃতি গুলো সেই রকমই থাকবে। তাই যখন শুধু ত্রিভুজ/চতুর্ভুজ আকৃতি গুলো আমাদের শরীরে ঘন ঘন প্রবেশ করবে (তৃতীয় বিশ্বের পানি নিয়মিত সিদ্ধ করে খেলে এই রকম হতে পারে) তখন সরকার বাহাদুর আর সৈনিকদেকে ব্যারাকে ফিরিয়ে নিয়ে যাবে না এবং তারা টহল দিতেই থাকবে এবং আপনার আর এই জাতীয় জীবাণুর দ্বারা ডায়রিয়া হবে না।
এখন আমরা আবার চলে যাই বস্তি, গুলশান, আর বিদেশী পাবলিকে। বস্তির পোলাপান পানি ফুটায়ে খাচ্ছে না (৯০% সাপ্লাই পাচ্ছে লাল ত্রিভুজের), গুলশানের পোলাপান মাঝে মাঝে খাচ্ছে কারণ এখন তারা বেশির ভাগ সময় ফিল্টারের পানি খায় (৫০% সাপ্লাই পাচ্ছে লাল ত্রিভুজের) আর বিদেশীরা বিদেশী পানি খাচ্ছে যেখানে সাধারণ ডায়রিয়া করে এমন অণুজীবের সংখ্যা খুবই কম (১০% সাপ্লাই পাচ্ছে লাল ত্রিভুজের) আর তাই বস্তির পোলাপান রেবের নজরদারিতে আছে সর্বখন, গুলশানের পোলাপান মাঝে মাঝে আর বিদেশীর রেব কি জানেই না!! আর তাই যখন বিদেশীরা আমাদের মত তৃতীয় বিশ্বের দেশে এসে পিচ্চি হান্নাদের কবলে পরে তাদের বেশ কিছুদিন বাথরুমে কাটাইতে হয়।
এখন বাংলাদেশীরা যদি প্রথম প্রথম আমেরিকা বা জাপান যেয়ে কাচা শামুক ঝিনুক বা সুসি খায় তাইলে কি বাংলাদেশীদের পাতলা হাগু হবে না। অবশ্যই হবে কিন্তু আমেরিকান বা জাপানিদেরতো হচ্ছে না। ওরাতো ডেইলি খাচ্ছে। পানি থেকে এদের ধরে সুরুত করে পেটে চালান করে দিচ্ছে। কেন হচ্ছে না সেটা আশাকরি এখন বুঝাতে পেরেছি (এক্সপোসার)। ওদেরও একধরণের সৈনিক আছে যারা সব সময় কালো ড্রেস পরে টহল দেয়। ওদেরকে বলে "নিনজা"!!
তাই আগের পোস্টে বলেছিলাম ‌ওয়াসার পানি ভাল মত ফুটিয়ে পান করুন প্রতিদিন তাহলেই ভ্যাকসিনের কাজ করবে সাধারণ ডায়রিয়া মোকাবেলায়। 
কিন্তু তারপরেও কেন আমরা মাঝে মাঝেই ডায়রিয়াতে ভুগছি? তার কারণ হলো পিচ্চি হান্নান বা মুরগি মিলন নামক ব্যাকটেরিয়া গুলো যখন রেব এর হাতে কুপোকাত হচ্ছে তাদের ত্রিভুজাকৃতির জন্য তখন তার চেল-চামুন্ডারা (নেক্সট জেনারশন) সতর্ক হয়ে যাচ্ছে ওদের ব্লগ (ডিএনএ চিঠি) পরে তাই তারা যখন পরে আবার কোন মিশনে যায় তখন ত্রিভুজের উপরে একটা বোরকা পরে নেয় তখন আর রেব তাদের চিন্তেও পারে না ক্রসফারায়েরও দিতে পারে না অনেকটা নিচের ছবির মত। তাই তারা আমাদের ডায়রিয়া ঘটায়। সেই বিষয়ে আরেকদিন।

ক্লোন৯৯

