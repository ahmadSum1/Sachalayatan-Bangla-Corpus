হবু রাজার গবু মন্ত্রী!!!




"জনপ্রিয় কথাসাহিত্যিক ও চলচ্চিত্র নির্মাতা হুমায়ূন আহমেদকে জাতিসংঘে বাংলাদেশের স্থায়ী দূতাবাসের জ্যেষ্ঠ বিশেষ উপদেষ্টা হিসেবে নিয়োগ দেওয়া হয়েছে।" http://www.prothom-alo.com/detail/date/2012-01-13/news/216248
কারণ তিনি ইচ্ছা প্রকাশ করেছেন এবং সরকার তাঁর প্রতিভাকে কাজে লাগাতে চেয়েছে। এই সরকার দেখলাম লোকজনের ইচছাকে বেশ গুরুত্ত দিচ্ছে। একজন দৌড়ে এসে ইচ্ছা প্রকাশ করল মন্ত্রী হবার, তিনি যোগাযোগ মন্ত্রী হয়ে গেলেন! আরেকজন দূতাবাসের জন্য কাজ করার ইচ্ছা প্রকাশ করলেন, আর বিশেষ উপদেষ্টা  হয়ে গেলেন। এত দেখি 'ইচ্ছা পূরন' রাজ্য!!!
ব্যক্তিগতভাবে হুমায়ুন আহমেদের কাছে আমি অনেক কৃতজ্ঞ। আমার মত পড়াচোর পাবলিককে বই পড়ার অভ্যাস গড়ে তুলতে সাহায্য করার জন্য। কিশোরবেলায় যে কয়েকজন লেখকের বই পড়ে আমি হাতের আঙ্গুলের ডগা পর্যন্ত খেয়ে শেষ করে ফেলেছিলাম, হুমায়ুন আহমেদ তাঁদের মধ্যে একজন। তাঁর অবশ্যই ক্ষমতা আছে। বছরের পর বছর হাজার হাজার বই লেখা আর তার বেশির ভাগ ভাল বিক্রি তা অবশ্যই প্রমান করে।
কিন্তু তাঁর এই প্রতিভা কিভাবে তাঁর জাতিসংঘের বিশেষ উপদেষ্টা হিসেবে নিয়োগের যোগ্যতা হয় তা বুঝলাম না। আমরা দেখেছি সেলিব্রেটিদের বিশেষ দূত হতে। আমার ধারনা উপদেষ্টা একটি গুরুত্তপূর্ন পদ। যদি হুমায়ুন আহমেদ যোগ্যতম ব্যক্তিও হন, তাঁর এই শারীরিক অবস্থায় তিনি কি তাঁর দায়িত্ত ঠিকমত পালন করতে পারবেন?
এছাড়াও বাংলাদেশের বর্তমান সরকারী অবসর পালনের বয়সের হিসাবে(যেটি ড. ইউনুসের ব্যপারে একটি বড় পয়েন্ট ছিল) কি তাঁর বয়সের ব্যাপারটি বিবেচ্য নয়?
যদি হুমায়ূন আহমেদের চিকিত্সার খরচের বিষয়টি এখানে বিবেচ্য হয়, তা হলে অন্যভাবে চেষ্টা কি করা যেত না? 
---------রুমঝুম---------

