পিতৃতন্ত্র



ঢাকা বিশ্ববিদ্যালয়ের উইমেন অ্যান্ড জেন্ডার স্টাডিজ বিভাগে পড়াশোনা করছি। সচলায়তনে আমার দ্বিতীয় লেখা এটা। ভাবলাম অল্পস্বল্প পড়াশোনা করে যা শিখতে পেরেছি তার কিছুটা share করি সবার সাথে। 
‘পিতৃতন্ত্র’ কথাটা শুনলেই কল্পনায় আসে রাগিরাগি চেহারার এক গৃহকর্তা যে কিনা মেঘের মতো গুড়ুম গুড়ুম শব্দে শুধু হুকুম করে যাচ্ছে। বাড়ির সবাই তার ভয়ে রীতিমত প্রতি বেলাতেই যমদূত দ্যাখার EXPERIENCE অর্জন করে চলেছে।  ঘটনা কাছাকাছি হলেও এর মধ্যে একটা সূক্ষ্ম ফাঁক রয়ে গেছে। 
‘পিতৃতন্ত্র’ হচ্ছে একটি নিয়ম বা Social structure. এটি কোন একক বা গোষ্ঠীবদ্ধ বাক্তি নয়। এটি সমাজ তথা সমাজের সদস্য দ্বারা চর্চা করা একটি বহুল প্রচলিত রীতি। দেশ কাল ভেদাভেদে নিয়মটির প্রগারতাও বিভিন্ন। কিন্তু ‘পিতৃতন্ত্র’ এর একটি Common feature রয়েছে। তা হল ষ্টীমরোলারটা যাবে নারী জাতির ওপর দিয়ে। ভিক্ষুককে লাখ খানেক টাকা দিলে সে যেমন ভাববে যাক বাবা আর পায়ে হেঁটে ভিক্ষা করতে হবেনা এইবার একটা গাড়ি কিনে তাতে চড়েই ভিক্ষা করা যাবে। তেমনি সমতা, বিবেক, সহমর্মিতার make up দিয়ে পিতৃতন্ত্রকে আকর্ষণীয় এবং নারী সংবেদনশীল করতে চাইলেও মাতা জাতির সুখ দেখলে এর জ্বলন ধরে যায়। 
Patriarchy বা পিতৃতন্ত্র কিন্তু যে কেউ তলোয়ার রূপে ব্যবহার করতে পারে, নারী পুরুষ সকলেই। কিন্তু আত্মরক্ষা ঢালটা নারীর হাতে গেলেই ক্যামন থিতু হয়ে যায়। কোন মেয়ে যদি মোটরসাইকেল চালায় সবাই আড়চোখে তাকিয়ে ভাবে ক্যামন ব্যাটাছেলের মতোরে বাবা! এর মা বাপের কি আক্কেল নাই মেয়েটাকে একটা ব্যাটা বানাচ্ছে, একে বিয়ে করবে কে! কারণ টা কি এর? ওই যে নিয়ম, সাইকেল চালাবে ছেলেরা মেয়েরা না। শাশুরির কড়া নির্দেশ বউ মা কেন চাকরি করবে তাতে বংশের মান কি আর থাকল? তিনি নিমেশে ভুলে যান আর কিছু টাকা থাকলে ছোট মেয়েটাকে স্নাতক পরানো যেত। তন্ত্রটি রোগ আর চর্চাকারী রোগী। তাই ভাঙ্গতে হবে তন্ত্র, রোগী তবে এমনিতেই সেরে উঠবে। অফিস পাড়ায় কাউকে বউয়ের কথা শুধালে বলে আমার বউ কিছু করে না, Housewife. আবার বউটিকে জিজ্ঞেস করলেও আলতো হেসে বলে আমি কিছু করিনা সংসার দেখতে দেখতে আর সময় কই। এটিই পিতৃতন্ত্র, যেখানে পুরুষের কাজের রয়েছে স্বীকৃতি আর নারীর কাজ হল সংস্কৃতি। 
হিয়া তাহনী

