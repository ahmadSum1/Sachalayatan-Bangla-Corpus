প্রেমে আছি, বিষাদেও



প্রেম এসে ফিরে ফিরে যাচ্ছে, বিষাদও
শোনাতে চাইছে তার সকরুন সুর
আর আমি বসে দুর-বহুদুর
যা কিছু সব টের পাচ্ছি
তবু রোজকার মতো খাচ্ছি-দাচ্ছি-ঘুমাচ্ছি।
প্রেম জানে,
আমার আছে নিজস্ব একটা ঘর
তবু সে সামলাইতে কয় পর
আমারে আকৃষ্ট করতে চায় ভোগে
সে জানে, আমি বি-বাহিত রোগে
আক্রান্ত হয়ে আছি,
বিষাদের কাছাকাছি।
প্রেমরে বলি, আমি কিন্তু ভোগবাদি নই
(যদিও সে সুযোগ এখন আর কই?)
আমি ভাগবাদি, ভেগে যাই, পলায়নপর
দেখো, এ কথা বলতে গিয়া নিচু হয়ে
আসতেছে আমার স্বর।
বিষাদ তবু উঁকি দিয়া সব শোনে, হাসে
আর ঘেঁষতে চায় আমরাই আশেপাশে।
আমি বলি, রে বিষাদ, তুমি দুরে গিয়া থাকো
প্রেমরেই বরং আমার আশেপাশে রাখো।
বিষাদ মাথা নাড়ায়, বলে না কোনও কথা
প্রেম থাকলে বিষাদও থাকবে
এই নাকি প্রথা।
আমি কাপুরুষ, আমি প্রেমরে দুরে দুরে ঠেলি
বিষাদরেও না না বলি
কিন্তু তারা মানছে না কোনও নিষেধেও
তাই প্রেমে আছি, বিষাদেও।
-নুরুজ্জামান লাবু
আদাবর, ঢাকা।

ছবি: 


 



