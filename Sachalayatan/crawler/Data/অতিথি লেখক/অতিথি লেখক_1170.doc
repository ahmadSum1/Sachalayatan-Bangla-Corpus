হায়রে ঠোলা আপনভোলা



একটা জিনিস খুব ভালো পায় দেশের সকল ঠোলাই
দুবলা শিকার পাইলে বাগে ইচ্ছা মত ধোলাই!
ছাত্র পেলে পিটায় পুলিশ, শিক্ষকেরে মারে
সাংবাদিকের নাগাল পেলে চামড়া ছুটায় ছাড়ে
ঠোলার কাছে সকল সমান পুরুষ কি বা নারী
কথার আগে চালায় পুলিশ পাছায় লাঠির বাড়ি
লীগ বলেন আর বিএনপি কন, ঠোলার বাড়ি ছাড়া
কোনো দলই পায় না দিতে গদির উপর পাড়া
বৃটিশ আমল থেকেই মামু আমজনতার যম
নরম পেলে গরম হতে পুলিশ পারঙ্গম
চোরডাকাত আর সন্ত্রাসীদের পায় না ছুতে টিকি
আমজনতার সঙ্গে পুলিশ চক্ষু রাঙ্গায় ঠিকই
থানায় গেলে হয়রানি হয়, না গেলে হয় আরো
পুলিশ তুমি আমজনতার পুটকি খালি মারো
কিন্তু কয়েক সপ্তা ধরে রক্তলোলুপ ঠোলা
স্বভাব ভুলে হঠাৎ কেন এমন আপনভোলা?
ঢাকাই ছবির নায়ক ছাড়া ঠোলার গায়ে হাত
তোলার সাহস আছে, দেশে কেমন সে বজ্জাত?
জামাত শিবির সামনে পেলে পুলিশ কেন চুপ
কোথায় থাকে তখন তাদের আজরাইলের রূপ?
গান্ধীবাদী নম্র হয়ে খাচ্ছে তারা মার
ঠোলার গায়ে আগুন দিয়ে শিবির পগার পার!
ইচ্ছা মত দিচ্ছে ঘুষি অস্ত্র নিল কেড়ে 
হাসছে জামাত হাসছে শিবির ঠোলার গোয়া মেরে
মন্ত্রী মখা বলছে ঠোলা থাকবে সহনশীল
যতই মারুক জামাত এসে ঠোলার থোতায় কিল
শিবির এসে ঠোলার গালে যতই বসাক চড়
অন্য সে গাল ফিরিয়ে দিবে শান্তি কবুতর
পুলিশ থেকে পায় না রেহাই তাজউদ্দীনের নাতি
সেই ঠোলাকে জামাত শিবির হোগায় মারে লাথি
বেতার এবং অস্ত্র কেড়ে পিটিয়ে তুলে ছাল
তবুও ঠোলা রা কাড়ে না, এমন কলিকাল!
পুলিশ তুমি ভয় পেও না, আস্থা রাখো ঠিক
তোমায় এসে বাঁচিয়ে দিবে দেশের পাবলিক!
রাস্তাঘাটে ধোলাই খেলে আওয়াজ দিও ভাই
আমজনতা সজাগ, জামাত রক্ষা তোদের নাই।
(হাড্ডি খিজির)

