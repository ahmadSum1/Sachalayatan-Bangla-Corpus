অতি সাধারন দৃ্ষ্টিকোন থেকে বিবর্তনবাদ




বিবর্তনবাদ খুবই সংবেদনশীল একটি বৈজ্ঞানিক মতবাদ। আমি খুব সাধারন দৃষ্টিকোন থেকে বিবর্তনবাদ সর্ম্পকে আমার দৃষ্টিভঙ্গি এখানে উপস্থাপন করতে চাচ্ছি। বিবর্তনবাদ আমার কাছে অর্থবহ তার কারন –
১। বিবর্তনবাদ বিজ্ঞান স্বীকৃত (অবশ্য বেশীরভাগ বৈজ্ঞানিক তত্ত্বের মত এ তত্ত্বও কিছুলোক এর সন্দেহের উর্ধ্বে নয়।)
২। এ তত্ত্ব প্রত্নতাত্ত্বিক প্রমানদ্বারা প্রতিষ্ঠিত। (লক্ষনীয় ব্যাপার হল অধুনা বিবর্তিত কোনো প্রাণীর ফসিল তাদের সময়ের পূর্বে কখনো পাওয়া যায়না।)
৩। এ তত্ত্ব আমাকে পৃথিবীতে প্রাণের বিকাশের ব্যাপারে একটা যৌক্তিক, গহনযোগ্য ও পূর্ণাঙ্গ ব্যাখ্যা দেয়।
বিবর্তনের মূল বক্তব্য হচ্ছে যে পারিপার্শ্বিকতার প্রয়োজনে জীবের মধ্যে কিছু কিছু সুক্ষ্ম পরিবর্তন ঘটতে থাকে। লক্ষ লক্ষ বছর ধরে এরকম পরিবর্তনের সমষ্টী ক্ষেত্র বিশেষে জীবকে তার আদি অবস্থা থেকে সম্পূর্ণ ভিন্ন অবস্থায় নিয়ে যায়। অনেক সময় তা নতুন একটা স্পিসিস (প্রজাতি) হিসেবে আত্মপ্রকাশ করে।লক্ষ্য করলে আমাদের নিকট পূর্বপুরুষ থেকে আমাদের মধ্যে এরকম কিছু সুক্ষ্ম পরিবর্তন পাওয়া যাবে। যেমন আমার দাদা মাঠে কাজ করতেন বলে (পারিপার্শ্বিকতার প্রয়োজনে) তার পায়ের তলা আমার চেয়ে শক্ত ছিল। আবার(পারিপার্শ্বিকতার কারণে) আমি আমার দাদার তুলনায় বেশী বুদ্ধিমান। বিবর্তনের ক্ষেত্রে এরকম ছোট ছোট পরিবর্তন হাজার বছর ধরে ঘটতে থাকে। এর মূলে আসলে কাজ করে অর্থনীতির চাহিদা ও যোগানের সুত্র। যেসব প্রজাতি নিজেদের মধ্যে পরিবর্তনের যোগান দিয়ে পারিপার্শ্বিকতার চাহিদা সাথে খাপ খাইয়ে নিতে পারে তারাই শেষ পর্যন্ত টিকে থাকে।
চাহিদা ও যোগানের ফলে বিবর্তনের এরকম ধারা আমাদের প্রাত্যহিক জীবনের অনেক ক্ষেত্রেও লক্ষ্যনীয়। যেমন ১৫ বছর আগে প্রথম যখন মোবাইল ফোন আসে তখন তা প্রায় ফুট খানেক লম্বা, ভারী একটা যন্ত্র বিশেষ ছিল। পারিপার্শ্বিকতার (এ ক্ষেত্রে কাস্টমারের) চাহিদার কারনে মোবাইল ফোনে ছোট ছোট পরিবর্তন ঘটতে থাকে। ধীরে ধীরে তার এন্টেনা (লেজ?) গায়েব হয়ে যায়, আকারে ছোট হতে থাকে, ডিস্প্লে কালার বৃদ্ধি পেতে থাকে। এসব পরিবর্তনের ধারায় আজ আমাদের হাতে স্মার্ট ফোন। এছাড়া সেই একই আদি মোবাইল ফোন থেকে যাত্রা শুরু করে কিছু কাজিন স্পিসিস ও আত্মপ্রকাশ করেছে। যেমন এম পি থ্রী প্লেয়ার, এম পি ফোর প্লেয়ার ইত্যাদি। তাছাড়া পারিপার্শ্বিকতার (কাস্টমারের চাহিদার) নেতিবাচক প্রভাবে কিছু আদি কাজিন স্পিসিস বিলুপ্তও হয়ে গেছে বা যাচ্ছে, যেমন পেইজার।
কেউ কেউ বিবর্তনবাদ কে গ্রহন করতে পারেননা তার প্রধান কারন বিবর্তনবাদ প্রচলিত কিছু ধর্মের সাথে সাংঘর্ষিক। যারা ধর্মকে সবকিছুর উপরে স্থান দেন তাদের পক্ষে বিজ্ঞানের এ অংশকে অস্বীকার করা ছাড়া উপায় থাকেনা। আরো একটি বিষয় হচ্ছে অনেকে বিবর্তনের Time Scale এর দিকে পুরোপুরি মনোযোগ প্রয়োগ করেন না। আমি যদি আমার দাদার চেয়ে বুদ্ধিমান হই, এবং আমার পরবর্তী প্রজন্মের মধ্যে কয়েক লক্ষ বছর ধরে যদি এ প্রক্রিয়া চলতে থাকে তাহলে আমার কয়েক লক্ষ বছর পরের প্রজন্ম আমার দাদার চেয়ে কতটুকু বেশি বুদ্ধিমান হবে তা কল্পনাতীত। আর এরকম আরো কয়েকটি মৌলিক ও নাটকীয় পরিবর্তন ধীরে ধীরে হয়ত আমাদের চেয়ে সম্পূর্ণ ভিন্ন এক প্রজাতির আভির্বাব ঘটাবে।
-	sohailchowdhury


ছবি: 


 



