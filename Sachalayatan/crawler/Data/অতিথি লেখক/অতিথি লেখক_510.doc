 নিরপেক্ষতার মুখোশ



ছোটকালে নিরপেক্ষতার ভূত আমার ও ছিলো। তারপর দেখলাম ছাত্রলীগ খুন করে দেখে ওরা শিবিরের রাজাকার রক্ষার হিংস্র তান্ডবকে নিরপেক্ষতার মুখোশ পরায়; শাহবাগ ৩০ লক্ষ হত্যার বিচার চায় দেখে ওরা হেফাজতের মত সুবিধাবাদী ধর্মান্ধদের জন্য চোখের জল ফেলে; আমি ২ লক্ষ মা বোনের সম্ভ্রমের বিচার এক্ষুনি চাই দেখে, স্বচ্ছ নিরপেক্ষ  আন্তর্জাতিক গ্রহনযোগ্য সংস্থার দাবি তুলে। 
ওরা আমাকে ৩০ লক্ষ না ৫ লক্ষ সেই হিসাব দেখায়, আমি লজ্জিত হই নিজের মা ৩০ বার নাকি ৫ বার ধর্ষিত হয়েছে তার হিসাব দিতে।
তারা মানবাধিকারি সংস্থাদের রিপোর্ট দেখায়, বান কি মুনের ফোনের অপেক্ষা করে, সউদি বাদশার ভয় দেখায়। আমরা বিচারের জন্য মানববন্ধন করলে, এক সাথে জড় হলে ওরা টাকার সোর্স নিয়ে প্রশ্ন করে।
তারা আমাকে খোটা দেয়, "কবে বাংলা পরীক্ষা শেষ হবে?" 
আমি ওদের আচরণ মেনে নিতে পারি না । আমি এখন আর নিরপেক্ষ নই। আমি রাজাকারের বিচার চাই যে কোন মূল্যেই হোক, যত তাড়াতাড়ি সম্ভব। ৭১ এর গনহত্যা আমি জেনে বুঝে ভুলতে পারি না।
তারপর আজকে দেখি সেই নিরপেক্ষরা "৮০০" আর "৩৩" কে এক করে দেখতে রাজি নয়; সিরিয়া আর গাজাকে এক করে দেখতে রাজি নয়।
বান কি মুন, কেরি, সিএনএন, মানবাধিকারি সংস্থা কিম্বা আরব বাদশাদের মানতে রাজি নয়। আন্তর্জাতিক নিরপেক্ষতা চায় না!
আমি আশাবাদি হই, ওরা নিরপেক্ষতার মুখোশ ফেলে দিবে। ওরা আমাদের রাগ বুঝতে পারবে।

