পরিত্যক্ত বাড়ী - ভাত চোর - কৃতজ্ঞতা



লিখেছি: নায়েফ । ৩১ মার্চ - সোমবার - ২০০৮
-
"জ্বলছে না মধ্যপ্রাচ্যের ঝাড়বাতি।
অবৈধ সম্পদ আর অনিয়ম-দুর্নীতির মূর্ত প্রতীক হয়ে দাঁড়িয়ে থাকা প্রাসাদোপম ভবনগুলোতে এখন শূন্যতা। সিঙ্গাপুর-তাইওয়ানের ফিটিংসের সঙ্গে নিঃসঙ্গ হয়ে পড়ে আছে ইতালির টাইলস।
বছরদুয়েক আগেও লোকসমাগমে নিত্য গমগম বাড়িগুলোর সিংহভাগে এখন সন্ধ্যাবাতি দেয়ারও কেউ নেই। সূর্যডোবা অন্ধকারে প্রেতপুরীর রূপ নেয়া প্রাসাদগুলো। যে সাক্ষ্যে রয়েছে কেবল ক্ষমতার অপব্যবহার, দুর্নীতি আর অন্যায় শাসনের কালো ইতিহাস। সবসময় গমগম করা এ বাড়িগুলোতে একেবারেই যে ভিড় নেই তা অবশ্য বলা যাবে না। দূর-দূরা- থেকে লোকজন আসে বাড়িগুলো দেখতে। অসম্ভব সৌন্দর্য আর নির্মাণশৈলী দেখে অবাক হয় তারা। সেই সঙ্গে ভাবতে শুরু করে এগুলোর নির্মাণ ব্যয়ের উৎস নিয়ে।"
**
এরপর বাড়ীগুলো কার কার, কোন মালিক কোথায় আছে- তা নিয়ে একটা রিপোর্ট প্রকাশি্ত হয়েছে আজকের যুগান্তরে ।  
এরশাদের জনতা টাওয়ার কারওয়ান বাজারে বস্তি হয়ে ঝুরে ঝুরে নষ্ট হলো । এই বাড়িগুলোরও কি একই হাল হবে? কোটি কোটি টাকার বাড়ির যথাযথ ব্যবহার নিয়ে আসেন - আমার মত বাদাইম্যা যারা আছেন - তারা ভাবি:
১/ প্রতিটা বাড়ী ঐ এলাকার স্কুল কলেজের শিক্ষকদের থাকার জন্য বরাদ্দ করা যেতে পারে। মফস্বলের 'মাস্টার'দের মতো নিবেদিতপ্রান দেশ সেবক খুব বেশি আছেন বলে আমার ধারনা নাই। অল্প বেতন, তার উপরে শিশু জরিপ, ভোটার লিস্ট, জন্ম নিবন্ধন, স্যানিটেশন, টিকা দান - যাবতীয় কাজ কর্ম মাস্টারদের উপর চাপানো হয়- উনারা মহৎ পেশার লোক বলে সব করেন। টাকা পয়সায় ফুটা। তাই তাদের ভাল থাকার ব্যবস্থা করা দরকার।
২/ একটা বাড়ী বিক্রি করে ঐ টাকা দিয়ে বাদবাকি বাড়িগুলায় পাঠাগার, ইন্টারনেট সেন্টার, স্বাস্থ্য কেন্দ্র, পোস্ট অফিস টাইপ দরকারী সেবা উন্নয়ন কেন্দ্র করা যয় ।
৩/ একটা বাড়ীকে পরিত্যক্ত ঘোষণা করে সীল মেরে দেয়া যায়। ৩ বছর ভেতরে কেউ যাবে না। মাকড়সার বাসা সাপ বেজী ও ভূত প্রেতের আসর জমলে এটাকে ট্যুরিস্ট স্পট ঘোষনা করা যাইতে পারে। শহরের লাটসাহেব বা বিদেশি লোক জন টাকা দিয়ে টিকিট কিনে বাড়ির ভেতরের নিরাপদ এলাকা ঘুরে আসতে পারবে।
৪/ বাড়ীগুলো ভালো চলচ্চিত্র নির্মাতাকে ভাড়া দেয়া যায়। সিনেমা শিল্পের উন্নয়নে যদি কিছু হয় - - -- । যেই বাড়ীর আশেপাশে বাগান ঝোড় আছে, সেগুলা পিকনিক স্পট হিসাবে বানানো যাইতে পারে ।  ভাড়ার টাকা এলাকার রাস্তাঘাট, সেতু সাঁকো মেরামতে খরচ হবে ।
৫/  সবগুলা বাড়ীর সামনে একটা দেয়ালে আসল মালিক যে বানাইছে তার ছবি থাকবে -নিচে এই বাড়ীর অর্থায়ন কোন দূরনীতির খাত থেকে আসছে সেটার বিবরণ থাকবে, কি সাজা জেল জরিমানা হয়েছে- সেটাও লেখা থাকবে। ছবির উপরে লেখা থাকবে - এই দূর্নীতিবাজকে থুতু মারুন ।
***
৫টা প্রস্তাব হয়তো অযৌক্তিক - কী আর করা যায়। ভাতের খিদায় কোন দিন আবার ৫৪ ধারায় আঁটক হই। মাসুদ-মইনুল-ফকরুদ্দিন বা  এস আই শহীদুল কি কারো পেটের জ্বালা বুঝবে? সমকালের এই খবর:
"প্রচন্ড ক্ষুধা সইতে না পেরে জয়নাল আবেদীন (৩৫) ও আয়নাল হক (২৫) নামে দুই ভাই ভাত চুরি করতে গিয়ে এলাকাবাসীর হাতে ধরা পড়ে এখন জেলহাজতে। উলিপুরের নারিকেলবাড়ি এলাকার অধিবাসী আবদুল লতিফের পুত্র ওই দুই সহোদর কুড়িগ্রাম শহরে বাসস্ট্যান্ড এলাকার আবুল হোসেনের বাড়িতে অবস্থিত  মেসে শনিবার দুপুরে ভারত চুরি করতে গিয়ে ধরা পড়ে। ধৃত জয়নাল একজন ভ্যানচালক। তার গাড়িটি ভেঙে যাওয়ায় সে এখন বেকার। আয়নাল পেশায় রাজমিস্ত্রি। কাজ না থাকায় সেও বেকার।
কুড়িগ্রাম সদর থানার এসআই শহীদুল জানান, আটক ২ জনকে ৫৪ ধারায় আদালতে সোপর্দ করা হয়েছে।"
পরমকরুনাময়ের  অসীম দয়া, আমি এখনো দুপুরে ভাত খেতে পাই। মাসুদ-মইনুল-ফকরুদ্দিন বা  এস আই শহীদুল আরো ভালো কিছু খায়।
দেশটারে শেষ করল এই জয়নাল-আয়নালের মত হারামজাদা ভাত চোরেরা। ভাগ্যিস ৫৪ ধারার আইনটা ছিল!

