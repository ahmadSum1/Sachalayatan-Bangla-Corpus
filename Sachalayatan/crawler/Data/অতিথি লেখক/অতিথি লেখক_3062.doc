সৃষ্টি, ধ্বংস, রূপান্তর / হামিদা আখতার




আজকের এই আয়োজনে পুরস্কার, তিরস্কার
কোনটা নেই, সমালোচনাও নেই
গীতিকা কিংবা বীরাঙ্গনার কেচ্ছা-কাহিনীও নেই
একটা শব্দ, ওতপ্রোতভাবে জড়িয়ে নেশায় পেয়ে বসে
সৃষ্টিতে, ধ্বংসে তথাপি রুচির রূপান্তরে
গৃহত্যাগী মানুষের ঘরে ফেরার পালা
ছবির মত গ্রামখানি
ছুটে আসে পল্লীবালা
আর অপেক্ষা নয়, পঞ্চায়েতের সালিশে ফরিয়াদ
অনুতপ্ত, অনুকম্প পরষ্পর জড়িয়ে বিলাপে ভেঙ্গে পড়ে।
পৃতগন্ন মানুষগুলো তাদের নগ্ন জীবন সম্ভোগের মহড়ায়
সব নীতি ও আদর্শকে ছেড়াঁ কাগজের মত বাতাসে উড়িয়ে দিয়ে
আহ্লাদে গায়ে সুরমা, আতর মাখে

