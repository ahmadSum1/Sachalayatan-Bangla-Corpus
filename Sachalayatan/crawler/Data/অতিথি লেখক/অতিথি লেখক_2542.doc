তামিমের কাছে খোলা চিঠি



প্রিয় তামিম 
জানি না এই লেখা আপনার কাছে যাবে কিনা। তবুও লিখছি। বাংলাদেশ ক্রিকেট এর একজন ভক্ত হিসেবেই বলেন কিংবা দেশের নাগরিক হিসেবেই বলেন, আপনার বিগত দুই দিনের কার্যকলাপে অত্যন্ত মর্মাহত হয়ে আপনাকে কিছু বলার তাগিদ অনুভব করেছি।
এই তো মাত্র ৪-৫ দিন আগে আপনি আমদেরকে গৌরবান্বিত করেছেন বছরের সেরা ১৫ টেষ্ট ক্রিকেটারের তালিকায় নিজের নাম ঊঠিয়ে। আসন্ন বিশ্বকাপেও আপনি আমাদের আশার প্রতীক। কিন্তু এ আপনি কি করলেন তামিম? আপনার চিকিৎসার জন্য জনগনের টাকায় আপনাকে অস্ট্রেলিয়া পাঠানোর সিন্ধান্ত বিসিবি। আপনার উচিত ছিলো হাসিমুখে বিমানে উঠে সৃষ্টিকর্তার নাম নেয়া যাতে তিনি আপনাকে তাড়াতাড়ি সুস্হ করে মাঠে ফিরিয়ে আনেন। কিন্তু আপনি এই পথে হাটলেন না। আপনার মাথায় ঢুকে গিয়েছিলো আরাম আয়েশের আর সামাজিক স্ট্যাটাস এর ভাবনা।"আমি তামিম ইকবাল কিভাবে বিজনেস ক্লাস বাদ দিয়ে ইকোনমি ক্লাসে যাই? যেখানে মাশরাফি, সাকিবরা বিজনেস ক্লাসে যাওয়া আসা করে"
ভাই তামিম আপনাকে বেশিকিছু বলতে চাইনা। শুধু মাত্র কয়েকটি কথা স্মরণ করিয়ে দিতে চাই। দেশের আপমর জনগনের ঘামেভেজা টাকায় আপনাদের জন্য বিদেশী কোচ আনা হয়। পাচ তারা হোটেলে রাখা হয় বিদেশ সফর এর সময়। একটু ভেবে দেখুন আমদের দেশের দরিদ্র মানুষ গুলোর কথা যারা একবেলা খাবারের পর জানেনা আবার কখন খাবার জোটবে।তাই বলি, এই শ্রেনীবিভেদ ভুলে যান দয়া করে। একটু দেশপ্রেমিক হন। আর কতকাল নিজের কথা ভাববেন। এবার দেশের কথা ভাবুন। তাই দোয়া করি, "আবার আপনি মানুষ হন"।
ইতি 
আপনার গুনমুগ্ধ ভক্ত
ইশতিয়াক
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%61%6a%69%62%5f%69%40%79%61%68%6f%6f%2e%63%6f%6d%22%3e%73%61%6a%69%62%5f%69%40%79%61%68%6f%6f%2e%63%6f%6d%3c%2f%61%3e%27%29%3b'))

