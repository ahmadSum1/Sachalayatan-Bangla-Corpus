লাট সাহেবের তিন ঠ্যাং ও আমার বন্ধু...



মেয়ের নাম ধরে নিন ডানা, আর ছেলের নাম সে ও ধরে নিতে পারেন আপাতত আমি একটা দিয়ে দেই কারন গল্পে নায়ক নায়িকার নাম থাকাটা অনেক ক্ষেত্রেই আবশ্যিক। সুজন দেশের সবচেয়ে বড় বিশ্ববিদ্যালয় থেকে ইঞ্জিনিয়ারিং পাশ করে আজ প্রবাসে পড়ালেখা করছে। পরিচয় ডানার সাথে সেই বিশ্ববিদ্যালয় থেকেই, বন্ধু হিসাবেই ছিল, কিন্তু কাছের বন্ধুদের মনের কথা আমাদের অজানা থাকেনা আর সেটা যদি ভালবাসার কথা হয় তাহলেতো অবশ্যই থাকেনা। ভালবাসার শুরুটা  বন্ধুত্ব দিয়েই হয় কিন্তু ডানার আগুন ঢালা রূপের কাছে এবং তার অনেক ভাল রেজাল্টের কাছে সে ভালবাসা প্রকাশ হলেও কোনদিন ভাষা খুজে পায় নাই। পাস করবার আগেই বিয়ে হয়ে যায় ডানার, কোটিপতি স্বামী, অনেক বড় চাকুরী সদ্য পাশ করা সুজনের কাছে হিমালয়ের মতই মনে হয়, সত্যিই তো এত কিছুর সামনে সে দাঁড়াবে কি ভাবে। ছোট্ট হৃদয়ে যে ভালবাসা অনেকদিন ধরে বুনন করেছে তা প্রাচুর্য্যের সামনে ম্লান না হয়ে উপায় কি। অনেক কাছের বন্ধু তারপর ও আত্ম আবমাননার গ্লানি ডানার বিয়েতে তাকে যেতে দেয়না। পরবাসে পড়তে আসবার আগে একবার দেখাও করতে পারেনি। দেশ থেকে আসবার সময় দীর্ঘ নিঃশ্বাসের সাথে একটা কথা বাহির হয়ে আসে , হায়রে প্রাচুর্য্য!
প্রাচুর্য্য সুখ আনতে পারেনা এটা হয়ত সত্য কিন্তু এমনটা আশা করেনি সুজন , সে চেয়েছিলো ডানা সুখে থাক কিন্তু উপরের লেভেল এ হিসেবটা মনে হয় অন্য ভাবে চলে তাই বিয়ের কিছুদিনের ভেতর ডানার ডিভোর্স হয়ে যায়। সুজনের খুশি হবার কথা কি? কিন্তু না কান্না পায় তার, হাউমাউ করে কাদেঁ, কেন তার ভালবাসার মানুষটা এভাবে ঠকে চলেছে? ডানার কষ্টে কান্না পায় সুজনের কিন্তু ডানা তখন ও স্বাভাবিক। আশ্রয়ের জন্য আবার ছুটে আসে সুজনের দিকে। হাত বাড়িয়ে দেয় সুজন, ভাবে এইবার হয়তো পাইলাম , থেমে যাওয়া স্বপ্নগুলো আবার কথা বলতে শুরু করে। 
মানুষের অনেক স্বপ্ন কাছে এসে আবার সরে যায় আর আমাদের মত দেশের মানুষের কাছেতো সেটা নিত্যদিনের মত, কিন্তু তারপর ও কিছু স্বপ্ন থাকে সরাটা বুক জুড়ে, অনেক কষ্টে থাকলে ও সেই স্বপ্ন গুলো তাকে সজীব থাকে সাহায্য করে। না, আমাদের দেশের মানুষ গুলোও আগের মত আর নেই এরা আজ মৃত মানুষের রক্ত চুষে বের করতে চায়। কিছু বুঝে উঠবার আগেই ডানা বিয়ে করে আমেরিকা প্রবাসী আরেকজনকে। এটা ও নাকি তার প্রেমের বিয়ে! সুজন আকাশ থেকে পরেনা, কারন যতটুকু চেনে ডানাকে ততটুকুর ভেতর এ বেপারটা অত্যন্ত স্বাভাবিক, কিন্তু একবার বলতে ও তো পারত নাকি মনে করেছিল সুজন বিয়ে ভেঙ্গে দেব। না, স্রষ্টা তাকে এতটা ক্ষমতাবান করেন নাই, ক্ষমতা থাকেলে  ডানা  তার কথা একবার অন্তত ভাবতো কিন্তু না সে নিজেই অক্ষম। কিন্তু তার পর ও নিজের বুকের ভেতরের আগুনের বার বার জ্বলে আবার নিভে যাওয়া তাকে আর কষ্ট দেই। কিন্তু প্রকাশে ক্ষমতাও এবারও নেই। 
মনের মাঝে উঁকি দেয় মুজতবা আলির সেই পন্ডিতের কাহিনী "লাট সাহেবের কুকুরের গল্প, তার আটজনের পরিবারে মাসিক বেতন যদি ২৫ টাকা হয় তাহলে তা লাট সাহেবের কুকুরের কয়টা ঠ্যাঙ্গের সমান?"। কথাটা সুজনের এক বন্ধু তাকে মনে করিয়ে দেয় আর সেটা হল, "বাংলাদেশে একজন মেয়ের ডিভোর্স হয়ে গেলে তাকে ধরা হয় অর্ধেক পচেঁ গেছে এবং পরবর্তীতে তার আর ভাল পাত্র পাওয়া কঠিন" সুজনের বন্ধু সুজনকে বলে "ডানা যেহেতু তোকে একবার ডিভোর্স হবার পরে ও বিয়ে করলো না তাহলে তুই একবার ডানা কে প্রশ্ন করে দেখে তার কত বার ডিভোর্স হলে তুই তাকে বিয়ে করবার যোগ্য হবি"। টাকা পয়সা এক সময় সবার-ই হয় অথবা না হলেও একজন প্রতিষ্ঠত মেয়ে কেন একজন অপ্রতিষ্ঠিত ছেলেকে বিয়ে করতে পারবে না। সুজন নিজেও তাকে সব কিছু দেওয়ার ক্ষমতা রাখে কিন্তু অভাব শুধু প্ররাচুর্য্যের।
সমান অধিকারের প্রশ্ন বার বার-ই ঘুরে ফিরে আসে, আমাদের দেশের প্রতিষ্ঠিত মেয়েদের এরকম কবে হবে যখন একজন পুরুষ একজন তার চেয়ে বেশি যোগ্যতার একজন মেয়েকে বিয়ে করতে পারবে। আমাদের দেশের মেয়েদের কল্পনাতে কি এই রকম পুরুষ আসে কখনো স্বামী হিসাবে তা আমার জানা নেই তবে আমার বন্ধুকে দেখে মনে হয়েছে না এ রকম আসে না। তবু ও ডানারা সুখে থাক , আমরায় জ্বলে মরি মর্ম বেদনায়।
 গরীব
সাউথ কোরিয়া

