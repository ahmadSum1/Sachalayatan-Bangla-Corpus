পদ্য কোথায় পাই? 



প্রায় চার বছর আগে লেখা এই ছড়া(?!)এতোদিন পড়েছিলো আমার অন্যান্য অনেকগুলো অর্ধসমাপ্ত, প্রায় সমাপ্ত লেখার ভীরে । যে লেখাগুলো কখনো আলোর মুখ দেখেনি । আদৌ দেখবে কিনা বলা যায়না । আজ একটা লেখা খোঁজতে গিয়ে এটি পেয়ে ভাবলাম, দিয়ে দেই সচলায়তনের বিজ্ঞ পাঠকদের পাতে । ভেবেছিলাম একটু মেরামত টেরামত করে দেবো, কিন্তু পরে মনে হলো এতে যদি আর চুন-সূড়কী লাগাতে যাই - আবার ক’বছরের জন্য লাপাত্তা হয়ে যাবো কে জানে ! আজ ক্রীসমাসের এই ছুটির দিনে - খিচুড়ী, পেয়াজু, ডিম ভাজা করার ফাঁকে ফাঁকে এসে, আর সময় নষ্ট না করে চোখ-কান বুজে দিলাম পাঠিয়ে 
তবে সত্যি বলতে কি ভয়ে আছি, সচলায়তনের ছড়াকাররা যদি আমার এই ‘ছড়া’ পড়ে মারতে আসেন  । যাই হোক তারপরও মনে কিছুটা সাহস সঞ্চয় করে দিয়েই দিলাম  । মারলে তো কিল ঘুষি কী বোর্ডে লেগে নিজেদের হাত-আঙ্গুল শহীদ হবে । আমাকে আর পায় কে,নিরাপদ দূরত্বে বসে আছি...।  
পদ্য কোথায় পাই?
  নন্দিনী 
দুপুর নিশি
সন্ধা সকাল
মাথার ভিতর
হাজার কোষে
¦দ্য জ্বলে
পদ্য পাবো
কই?
পদ্য’র আকাল
পদ্য মরে
খরায় পূড়ে
মঙ্গা এলে
কার্তিক জুড়ে
উত্তরবঙ্গে
কি নিজারে । 
জলোচ্ছাসে
পদ্য ঢুবে
¦দ্য অফুরান ।
কালো নারীর
স্বপ্ন লুটায়
আফ্রিকা কি
আমেরিকায়
জীবন ছত্রখান । 
বছর জুড়ে
নিত্য মরে
হাজার লাখো
প্রাণ বেঘোরে
নানা রকম
ফন্দি আঁটে
হরেক রকম
ছল
যেন ইঁদুর
মারার কল
পেয়েছে
বুশ ব্লেয়ারের
দল।
পদ্য আমি
কোথায়
খুঁজি ভাই?
অহর্নিশী
মনের মাঝে
গদ্য জ্বলে
পদ্য কোথায়
পাই?
ইরাক পূড়ে
বছর জুড়ে
দারপুর
প্যালেষ্টাইন।
আম মানবের
পরিত্রাতা
সাজে শকুন
ভাই।
নাছোরবান্দা
গ দ্য সখা
পদ্য কাঁদে আজ
মুখ লুকিয়ে
তাই।
বাংলাদেশের
কোলে বসে
জঙ্গী দোলে
জামায়াত সহচর ।
আকাশ ঢাকা
বৈরী মেঘে
চাঁদের দেখা
নাই
বলুন দেখি ভাই
কোথায় গেলে
পদ্য আমি
পাই?
ফতোয়ার
নেশায়
মাতাল
চালায়
সপাং সপাং
বেত
নয়ত মারে
নারীর মাথায়
পাথর ছোঁড়ে
কোন কালের
এক পাতা
ফুঁড়ে
পুরূষ বানায়
তন্ত্র মন্ত্র
হরেক রকম
খেল ।
পদ্য শুকায়
আমার ভিতর
গদ্য পোকার
বাস।
বাংলায়
শুধু বেড়েই
চলে
নিজামীদের
চাষ ।
পদ্য আমি
কোথায়
খুঁজি ভাই
অহর্নিশী
মাথার কোষে
গদ্য জ্বলে
পদ্য কোথায়
পাই?

