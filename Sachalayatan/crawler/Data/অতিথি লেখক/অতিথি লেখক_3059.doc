একটা স্কুল ছাত্রকে শিবিরের হাত থেকে বাঁচাতে সাহায্য চাই...**একজন নীল ভুত।



আমি জানি না লেখাটি এইখানে দেয়া উচিৎ হচ্ছে কি না, কিন্তু আমি আর কোন রাস্তাও দেখতে পারছি না।
আমার একটা ছাত্র আছে, অষ্টম শ্রেণীতে পড়ে, ইংরেজী মাধ্যমে। আমি তাকে একমাস ধরে পড়াচ্ছি। একদিন ওকে কিছু একটা লিখতে দিয়ে একটা গল্পের বই দিতে বলি। ও আমাকে যেই বইটা এনে দেয়, সেটা দেখে আমার চক্ষু বাহির হইয়া যাবার মতো অবস্থা হয়। কারণ বইটার নাম ছিলো , সৃষ্টি করেছেন যিনি শাসন কর্তাও তিনি(এই ধরণের নাম, ছন্দ মেলানো ছিলো) এবং ভেতরে 'বাংলাদেশ ইসলামী ছাত্র শিবির' ক্যালেন্ডার। আমি প্রথমে একটু ভয় পাইসিলাম শেষ পর্যন্ত আমার মতো একজন বেনামাজী মুসলমান, আর হিন্দু নামধারী (আমার বাপ আনকমন নাম রাখতে গিয়া বাংলা থিকা এমনি এক নাম রাখছে, যে প্রায় সময়ই আমাকে ব্যাখা করতে হয় যে,'বিজন' শব্দটা বাংলা, হিন্দু/হিন্দি না। ) সাদাসিধা বালককে(!) শিবির পড়াইতে হবে। তারপরে একটু সাহস সঞ্চয় করে জিজ্ঞেস করলাম, তুমি কি শিবিরের এক্টিভ মেম্বার ? আমার ছাত্রটা বলে, যে ওরা তো শিবির না। ওরা শুধু নামায পড়তে বলে।আমি মনে মনে বলি পোলাটাতো ভালো মতোই ফাঁসছে মনে হচ্ছে।
ওইদিন আর বেশীক্ষণ পড়াই নাই। চলে আসি, মনে মনে ঠিক করছি, যে আমার ছাত্ররে শিবির হইতে দিমু না। তাই ওইদিন রাতেই বিভিন্ন পরিকল্পনা করলাম কিভাবে ওরে আটকানো যায়। এর মধ্যে অভিভাবকের সাথে যে কথা বলবো সেটাও পারতেসি না, যদি আমারে উলটা ঝাড়ি মারে। পরেরদিন পড়াইতে যাওয়ার পর ও আমারে আরেকটা টাশকি দিলো, আমারে একটা ম্যাগাজিন সাধে, নাম 'কিশোর কন্ঠ'। আমি মনে মনে কই, আমার ছাত্র দেখি আমার চেয়েও বাড়া, উলটা আমারে রিক্রুট করার চেষ্টা করতাসে। পরে আস্তে আস্তে ওর সাথে কথা বলে যেটা বুঝলাম সেটা হচ্ছে ও এখনো বলি হয় নাই, তবে বেশ ভালোভাবে টার্গেটেড হইছে। তখন আস্তে আস্তে ওরা বুঝাইলাম দেখো ইসলাম পালন করার জন্য কোন প্রতিষ্ঠানের সদস্য হওয়া লাগে না। তুমি নিজের মতো নামায রোযা পড়লেই হইলো। 
কিন্তু আমার মনে একটা সন্দেহ আছে, আমি কি শিবিরের ট্রেইনিং দেয়া বয়ানের সাথে পারুম ? আর বুঝতেছি না অন্য কোন ভাবে ওকে ফিরিয়ে আনা যায়। আমি এর মধ্যে বাসায় হালকা ইংগীত দিয়ে আসছি। আর ও যদি ওর শিবিরের কোন বড় ভাইরে আমার কথা কয় তাহলে মনে হয় আমি শেষ। কিন্তু তারপরো একটা শেষ চেষ্টা চালায় দেখতে চাই।
এখন আমারে কিছু টিপস বলেন, যাতে আমি এই ছেলেটারে ফিরিয়ে আনতে পারি। এমন কিছু উপায় বলেন যাতে ওর কোন ক্ষতি না হয়। আর এই প্রথম বারের মতো আমি শিবিরের সংস্পর্শে আসছি, এখন কিভাবে হ্যান্ডেল করবো দয়া করে সাহায্য করেন।
---একজন নীল ভুত।

