দগ্ধ



যতটুকু ভুল
হৃদয় আকুল
থমথমে চারিপাশ,
অনুখন হায়,
দোলা দিয়ে যায়
অবাক দীর্ঘশ্বাস ।
হৃদয় দীপ্তি-
চির অতৃপ্তি
ভাগ্য লিখন শুধু,
মন ব্যাকুলতা-
এ প্রতিকূলতা
মরা মরুভূমি ধূধূ ।
যতটা সূক্ষ্ম
এসব দুঃখ
থাকবে অন্তহীন,
তারো বেশি আশা
জলজ পিয়াসা,
হৃত হৃদয় বিলীন ।
তাই খুঁজি সুখ
সাগর সমুখ,
সুখের ঠিকানা নীল,
পথ থেকে পথে
পথ খুঁজে পেতে
হাতড়ায় গাংচিল ।
সুদূর আকাশে
যদি মেঘ আসে,
আঁধারে সকল ঢাকা,
মনের ঠিকানা
কোথায় জানি না,
পথ হাঁটি আঁকাবাঁকা ।
নেভাতে কি পারি
আগ্নেয়গিরি ?
জ্বালামুখ সবখানে,
বাক্য প্রয়াসে
হয়না প্রকাশ এ,
যার জ্বালা সেই জানে ।
-জি এম তানিম

