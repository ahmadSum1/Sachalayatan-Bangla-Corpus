রিকিসুমের ডায়েরী





অনেকদিন থেকেই ভাবছি একখানা ফটোব্লগ দেই। শুধু ভাবলেই তো হবে না! এমনিতে পায়ে পেরেক পোতা। নট নরন চরন। ঘরের বিছনাপাতি, আসবাব, পেনদানি, হাবিজাবি, বাড়ীর লোকেদের পোট্রেট তুলে জিবির পর জিবি খরচ হয়ে গেছে। তো এইসব ছাইপাষ দিয়েতো আর লোক হাসানো যায় না, কি বলেন?
হঠাৎ এক বন্ধু ফোন করে বোল্লো, চ, ঘুরে আসি। একটা ট্রাভেল ম্যাগে একটা নতুন যায়গার কথা পড়ে ও বুকিং করে ফেলেছে। দ্যাখো ছোড়ার কান্ড! 
শিলিগুড়ি থেকে বাসে কালিংপং, সেখান থেকে শেয়ার জিপে চল্লিশ মিনিটের পথ আলগাড়া। আবার আলগাড়া থেকে ভাড়া করা গাড়ীতে মিনিট দশেকেই রিকিসুম। আলগাড়া - লাভা রাস্তার পাশেই এক ছোট্ট পাহাড়ী গ্রাম। 

পাহাড়ে তো আলাদাভাবে দেখার কিছু নেই, আবার পুরোটাই দেখার। এই দেখছেন, চারদিক ঝকঝকে পরিষ্কার, এরি মধ্যে কোথা থেকে ঝুপ করে নেমে এলো মেঘের দল, গোটা পাহাড়-উপত্যকায় কত্থক-ভরতনাট্যম দেখিয়ে আবার ভ্যানিস!


রিকিসুমে কোনো হোটেল নেই। যেটা আছে, সেটাকে ওরা বলে 'হোম স্টে'। একধরনের কমিউনিটি বেস্ট টুরিজম। এলেবেলে  ভাবার মোটেই কারন নেই। বাড়ীর মধ্যে কাঠের কুটির বানিয়ে সেখানেই নৈশ্যযাপনের আয়োজন। রাতে কম্বলের উষ্ণ সান্নিধ্য। আর আতিথেয়তা? এসেই দেখুন। 
আমাদের আস্তানা       
দুপুরে মাছের ঝোল-ভাত দিয়ে ভুরিভিজের পর একটু বিশ্রাম নিয়ে বেরিয়ে পরলাম। পাহাড়ের গা বেয়ে দীর্ঘ পাইনের সারি। নির্জনতার গন্ধ। শব্দ বলতে রিনরিনে বাতাস আর পাহাড়ী পাখির কনসার্ট। সঙ্গে ফ্রী গিফট বন্য লতা-গুল্ম-জংলী ফুল।



অনেকটা চড়াই পথ ডিঙিয়ে একটা উচু উপত্যকায় পৌছানো গ্যালো। উরিব্বাস, একখানা পুরোনো বাংলোর ধ্বংসস্তূপ। ইংরেজ আমলের। পারেও বটে! জনমানবশূণ্য পাহাড়ী উপত্যকাও ছাড়েনি ওরা।

ফেরার পথে আবার হুড়মুড় করে নেমে এলো মেঘের দল।

সকালে সাত তাড়াতাড়ী ঘুম ভেঙে গ্যালো। আসলে রাতে কিছুই করার নেই। তাই নটার মযে সোজা কম্বলের ভেতরে। চা-ফা খেয়ে একটু হাট্তে বেড়োলাম। সঙ্গে  ক্যামেরাবাবাজিও ছিলো। 
      ভেঁপু  
     অবসর ১ 
    অবসর ২ 
   অবসর ৩ 
  অসবর ৪ 
সকালের খেয়েদেয়ে বাক্স-প্যাটরা নিয়ে ফেরা। সোজা পথ নয়। ভায়া পেডং। মোটামোটো কিলোমিটার দশেক দূরের এক ছোট্ট পাহাড়ী জনপথ। সপ্তদশ শতাব্দীর এক প্রাচীন বৌদ্ধ মন্দির এখানকার প্রধান আকর্ষন। নাম না জানা বাদ্যযন্ত্রের দ্রিমিদ্রিমি ধ্বনী আর প্রার্থনাসংগীত এখোনো কানে লেগে আছে।
   ধ্বজা  
   আদর 
                                                           ******************************************
                # দীপালোক

