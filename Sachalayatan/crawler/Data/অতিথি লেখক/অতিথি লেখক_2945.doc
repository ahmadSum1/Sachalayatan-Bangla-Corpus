একজন অচলের সচল কথন



১। সচলের সাথে ঠিক কবে পরিচয় তা আর দিনক্ষণ হিসাব করে বলতে পারবো না তবে আনুমানিক ২০০৭ এর শেষভাগ কিংবা ২০০৮ এর প্রথমদিকে । তখন 'অভ্র'র  সহায্যে নতুন নতুন নেটে বাংলা লিখতে শিখেছি আর গুগুলে যেয়ে বিভিন্ন বাংলা 'কি ওয়ার্ড' দিয়ে সার্চ এর ফলাফল দেখছি, কিছুটা উত্তেজনা আছে ব্যাপারটায় কারণ তখন পর্যন্ত আমার সাত বছরে নেট ব্যাবহারের অভিজ্ঞতায় এটা(নেটে বাংলা লেখা) একেবারে নতুন সংযোজন । যাইহোক বাংলা গানের উপর শ্রদ্ধেয় অনিকেতদার একটা চমৎকার লেখা (হাবিব-ফুয়াদ-অর্নব আর আমরা) পেয়ে যাই। এইধরনের তীক্ষ এবং গভীর  লেখা তার আগে খুবই কম পড়ার সৌভাগ্য হয়েছিলো, ।সুতরাং সাইটটিতে বিশেষ করে অনিকেতদার ব্লগে কয়েকবার ঢু মারি। এরই মধ্যে তার অন্যতম কম্পোজিশান 'নতুন দিনের গান' এর লিঙ্ক ধরে ডাউনলোড করার পর কিছুটা সম্ভিত। মাত্র কয়েক মিনিটের একটা ইনস্ট্রুমেণ্টালে তিনি যেন সন্তুর এর সব সুর বের করে এনেছেন । এই ইনস্ট্রুমেণ্টালটা বহুদিন আমার সেলফোনে ছিল(নষ্ট হবার আগ পর্যন্ত) আর এখনও পিসিতে মাঝে মাঝে "ব্যাপক" ভলিউম দিয়ে তন্ময় হয়ে শুনি। তবে অনিকেতদার এই কম্পোজিশানটা নিয়ে একটাই অভিযোগ  আমার তা হচ্ছে যদি এটাকে আর একটু বড় করতেন তাতে কি ক্ষতি হতো?
২। মধ্যপ্রাচ্যের সময়গুলি দ্রুত কেটে যাচ্ছিলো । সচলায়তেনর থেকে আমি বিবিসির গিগাবাইটের টরেণ্ট ফাইলগুলো নামানোয় বেশী ব্যস্ত হয়ে পড়েছিলাম। আরেকটি সাইট আমাকে তখনকার সময়গুলি মুগ্ধ করে রেখেছিলো(এখনো রাখে)  আর সেটি হচ্ছে 'মুক্তমনা' ।
৩। সনঃ ২০১০, স্থানঃ সিটি অফ হ্যামিলটন, বারমুডা । মধ্যরাত্রিতে এই লেখাটি লিখছি। কারণ বিগত কিছু দিন ধরে সচলের লেখাগুলি না পড়লে আমার ঠিক পেটের ভাত হজম হচ্ছে না। তবে এই বার সাইটটিতে অনেক সময় নিয়ে বিভিন্ন লেখকের/ব্লগারের লেখা/ব্লগ পড়ছি আর  হাত পা কামড়াচ্ছি এতদিন কেন সাইটিতে নিয়মিত আসি নাই !
৪। ভাবছিলাম সচলে যাঁদের লেখা আর মন্তব্যগুলি আমার সন্ধাগুলিকে সচলে আটকে রাখে তাঁদের একটা তালিকা দিব। কিন্তু  তালিকাটা এত বড় হয়ে যাচ্ছে যে জায়গা সংকটের কথা ভেবে এই প্রচেষ্টা থেক বিরত থাকলাম !
৫। যুদ্ধাপরাধীদের বিচারের দাবি সংক্রান্ত পোষ্টগুলান বার বার পড়ি আর মনের মেঘ দূর হয়। হবে, এইবারই বরাহ শিকার হবে ।
.........................................................................................
তারাপ কোয়াস

