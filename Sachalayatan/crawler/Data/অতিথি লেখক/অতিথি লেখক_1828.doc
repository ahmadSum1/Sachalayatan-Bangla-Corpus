ফেসবুক



আপনি কি নিশ্চিত যে আপনি ‘নেশাগ্রস্ত’ নন?
কিছু টেস্ট করে দেখে নিতে পারেন:
১। স্মোকারদের যেমন একটু পরপর সিগারেটের তৃষ্ণা তৈরী হয়, আপনারও কি একটু  পরপর ফেসবুক তৃষ্ণা তৈরী হয়, লগ-ইন করার জন্য অস্থির অস্থির লাগে?
২। ফেসবুকে লগ-ইন করে উপরের বামদিকে লাল রঙ এবং কিছু সংখ্যা (নটিফিকেশন) না দেখলে কি আপনার মনে রাজ্যের হতাশা ভিড় করে? আর লালের মধ্যে বড় বড় সংখ্যা দেখলেই কি আনন্দে মন ভরে উঠে?
৩। প্রচুর লাইক এবং কমেন্ট পড়বে এমন স্ট্যাটাস দিতে পারাটাকেই কি জীবনের অন্যতম প্রধান উদ্দেশ্য মনে হয়?
৪। কয়েক ঘন্টার মধ্যে কোন স্ট্যাটাসে লাইক না পড়লেই কি সকল পরিচিতদের প্রতি এক অজানা ক্ষোভ জেগে উঠে, নিজেকে খুব একা একা মনে হতে থাকে? তখন কি মনে হয় যে, “সবাই কি এত ভেরেন্ডা ভাজে যে একটা লাইক দেয়ার সময় পায় না?” 
৫। আপনি কি স্টুডেন্ট? ক্লাসে পড়ানো নতুন টপিক সম্পর্কে জ্ঞান নেয়ার চেয়ে ফেসবুকের লেটেষ্ট নিউজ ফিড সম্পর্কে জ্ঞান নিয়ে নিয়ে অসংখ্য রাত ব্যয় করে ফিউচার নিলামে তুলে ফেললেও কোন অসুবিধা টের পান না?
৬। কোন জায়গায় বেড়াতে গেলে কি থাকা-খাওয়ার সমস্যার চেয়ে ফেসবুক একসেস করার সুবিধার অভাবটাই প্রধান সমস্যা মনে হতে থাকে?
৭। রোজা রেখে একটানা ১৪ ঘন্টা না খেয়ে থাকতে পারলেও একটানা ১৪ ঘন্টা ফেসবুকে লগ-ইন না করে কি থাকতে পারেন না, ‘Crazy Feeling’ তৈরী হয়?
উপরের কোনটার সাথে যদি নিজের মিল খুঁজে পান, এখনি সতর্ক হয়ে যান।
সুমন_সাস্ট

ছবি: 


 



