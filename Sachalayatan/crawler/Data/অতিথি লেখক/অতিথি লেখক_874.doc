ফ্লেক্সিলোড



জেরিন দুপুর থেকেই আজ একটু অস্থির হয়ে আছে । এমন না যে রান্না করতে গিয়ে তরকারিতে লবন বেশি দিয়ে ফেলেছে , মারুফ অফিস থেকে এসে খেতে বসে ভ্রূ কুচকে অনুযোগ এর সুরে তার রান্নার একগাদা ত্রুটি বের করবে ! ব্যাপারটার সাথে সে অভ্যস্ত হয়ে গেছে ! গত পাঁচ বছরে সে অনেক কাজ শিখে ফেললেও রান্নায় এখনো আনাড়িই রয়ে গেছে । মারুফের এসব কথা তার এখন গায়ে লাগে না , সে তার মতই রান্নার বই দেখে দেখে আর টিভিতে কেকা ফেরদৌসির রান্নাঘরের রান্না দেখে রান্না শেখার চেষ্টা করে যাচ্ছে !
জেরিনের ছেলের বয়স সাড়ে তিন । এই বয়সেই ছেলে দুর্দান্ত কথা শিখে গেছে ! সারা বাড়িতে তার বিচরণ ! সারাটা দিন একলা থাকলেও ছেলের উপস্থিতির জন্য তার কখনোই খারাপ লাগে না । একেবারে বাপের স্বভাব প্যেছে ছেলেটা ! সবসময় শুধু এটা ওটা নিয়ে প্রশ্ন করবে । জেরিন উত্তর দিবে , আবার প্রশ্ন করে তার মাথা খারাপ করতেই থাকবে । সন্ধায় মারুফ বাসায় এলে জেরিন একটু হাফ ছেড়ে বাঁচে । অন্তত ছেলের প্রশ্ন আর কথা শোনার একজন মানুষ তো পাওয়া গেল !!
দুপুরে জেরিনের টেনশন বাড়ল মারুফের সাথে কথা বলার পর । মারুফই ফোন দিয়েছিল !
-কি কর ?? 
-এইতো রান্না করছিলাম !
-বাবু খেয়েছে ?? 
-হুম, ও ঘুমাচ্ছে !
জিজ্ঞেস করবে না করবে না ভেবেও জেরিন আর না বলে পারল না -
-তুমি কি জানতে আমার মোবাইলে যে ব্যালেন্স নেই ??
-নাতো , কেন তুমি তো বল নাই আমাকে , ব্যালেন্স কি পাঠাবো কাউকে দিয়ে ?
-না থাক , সমস্যা নাই, চলবে আমার । তুমি তাড়াতাড়ি চলে এসো আজ, আমার ভালো লাগছে না !
ফোন রেখে জেরিন চুপ করে বসে রইল ! সে ঘামছে । তারমানে মারুফ টাকা পাঠায় নাই ! তাহলে কে পাঠালো !! একটু আগে তার মোবাইলে দেড়শ টাকা ব্যালেন্স পাঠিয়েছে কে যেন ! ব্যপারটা অস্বাভিকে তেমন কিছু না হলেও জেরিনের কিছুই ভালো লাগছে না ! তারই ভুল হয়েছে , এত পুরানো নাম্বার এতদিন ধরে ব্যবহার করছে সে । অনেক আজেবাজে মানুষের কাছে নাম্বার চলে যেতে পারে । 
আরেকটা শঙ্কা জেরিনের মনে উকি দিয়ে গেল । তবে কি , , ,
নাহ , জেরিন আর ভাবতে পারছে না ! ! !   
একটু আগে ফ্লেক্সিলোডের দোকান থেকে বের হয়েছে  জহির । অনেকদিন পর তার বন্ধ থাকা একটেল সিমটা ওপেন করল সে আজ ! প্রায় পাঁচ বছর ! এই দীর্ঘ সময়ে একবারের জন্য ও সিমটার প্রতি সে আকর্ষন অনুভব করেনি । আজ হঠাত কি মনে করে মানি ব্যাগের পকেট থেকে বের করে মোবাইলে ঢুকালো ! ব্যালেন্স নেই । বাসার পাশেই ফ্লেক্সিলোডের দোকান ,দোকানে নাম্বারটা দিয়ে রাস্তায় নামতেই মনে হল কিছু একটা ভুল হয়েছে ! 
দৌড়ে দোকানে ফিরে গেল জহির । ততক্ষণে দোকানি টাকা পাঠিয়ে দিয়েছে !শেষের দুই ডিজিট ৩৪ এর জায়গায় সে ৩৫ লিখে এসেছে । এমন না যে সে নাম্বার ভুলে গেছে , সচেতনভাবেই সে অবচেতন মনে নাম্বারটা লিখে এসেছে !!!
নাম্বারটা জেরিনের ! একসময় সে আর জেরিন মিলে একটেলের পার্টনার নাম্বার নিয়েছিল কম খরচে কথা বলার জন্য । জেরিনের অনেক নিষেধ সত্বেও সে নিজের নাম্বারে যখন টাকা লোড করত জেরিনের নাম্বারেও লোড করে ফেলত । জেরিন এটা নিয়ে অনেক রাগ করেছে , জহির পাত্তা দেয় নি ! দুজন তো একই !
একটু পর দোকানি কনফার্মাশেন মেসজ পেয়ে জানালো যে টাকা পৌছে গেছে !
জহির একটা দীর্ঘশ্বাস ফেলল । সে তার সাধের সীমটা বন্ধ করে সেখানেই থেমে আছে আজ পাঁচ বছর ! অপরটি বেঁচে আছে, বেঁচে থাকুক তাকে ছাড়াই !! এভাবেই চলুক জীবন !!! এ-ভাবেই !!
আয়ন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%65%6e%64%32%61%79%6f%6e%40%79%61%68%6f%6f%2e%63%6f%6d%22%3e%73%65%6e%64%32%61%79%6f%6e%40%79%61%68%6f%6f%2e%63%6f%6d%3c%2f%61%3e%27%29%3b'))

