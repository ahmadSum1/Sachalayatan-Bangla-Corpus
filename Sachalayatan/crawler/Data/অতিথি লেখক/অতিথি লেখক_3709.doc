চলুন সবাই সচলায়তন বয়কট করি



সচলায়তনের সাথে পরিচয় বেশিদিনের না। বন্ধু নিঝুমের মাধ্যমে পরিচয়। নিঝুম একটা একটা লেখা লিখে আর আমাকে ফেসবুকে লিঙ্ক পাঠায় পড়ার জন্য। ওর লেখা পড়ে পাঠক শ্রেণীতে ভর্তি হলাম। তারপর আস্তে আস্তে আসতে লাগলাম নিয়মিত, শুরু করলাম অন্যদের লেখা পড়া। সব লেখাই যে অতি উন্নত মানের, তা না, কিন্তু বাংলায় কিছু পড়তে পারছি, এই আনন্দটাই মুখ্য হয়ে উঠল।
   যখন শুধুমাত্র পাঠক ছিলাম, তখন সচলায়তনের প্রতি এতটা আসক্ত ছিলাম না। হঠাত হঠাত আসতাম, কিছুক্ষন এর ওর লেখা পড়তাম, তারপর চলে যেতাম। সময়টা ডিসেম্বর, ২০০৭। এরপর নিঝুম শুরু করে গুতাগুতি...তুইও কিছু লিখা দে...অতিথি লেখক হয়ে শুরু কর...ইত্যাদি। প্রথম প্রথম পাত্তা দিতাম না। শেষে একদিন অতিষ্ঠ হয়ে অভ্র ডাউনলোড করলাম। ডাউনলোড করা পর্যন্তই। এরপর অভ্র আমার ল্যাপটপে বসে থাকল অকেজো প্রায় ২ মাস। মাঝে মাঝে মনে করতাম ডিলিট করে দিব, কিন্তু করি না, কখন আবার কোন কাজে লেগে যায়! আর কখনো যদি লেখার চিন্তা মাথাচাড়া দিয়ে উঠে, তখন ব্যবহার করব...এই চিন্তা করে রেখে দিলাম অভ্র।
   অবশেষে চিন্তা করলাম লেখালেখি শুরু করেই দেখি, কি হয়। কিন্তু প্রথমেই বিপত্তি। কমপিউটার সম্পর্কে জ্ঞান আতি সামান্য। অভ্র কিভাবে ব্যবহার করতে হয় এটা বুঝতেই লাগলো বেশ কয়েকদিন। তারপর হাল প্রায় ছেড়েই দিচ্ছিলাম। কারণ অনেক কষ্টে যেটুকু টাইপ করি, বানান দেখি ১০০ টা ভুল। কোনটার বানান কিভাবে টাইপ করে কে জানে! ক্ষ লিখতে পারি না, ঠ লিখতে পারি না, ঢ লিখতে পারি না। ঘোড়ার মাথা।এত কষ্ট করে কেউ টাইপ করে নাকি! 
    কোন কিছু না পারলে আমার রোখ চেপে যায়। সচলায়তনে লিখি আর না লিখি, অভ্রতে নির্ভুলভাবে টাইপ করা শিখেই ছাড়ব। অবশেষে শিখলাম। শিখার পর চিন্তা করি, কষ্ট করে শিখলামই যখন, কিছু একটা হাবি জাবি লিখেই দেখি, পাবলিক খায় কি খায় না। শুরু করলাম হাবি জাবি লেখা।
    সমস্যা বাধলো ২/১ টা লেখা প্রকাশ হবার পর। তখন আমার নেশায় পেয়ে বসলো...কিছু একটা লিখতে হবে...দেখি মডুরা ছাপায় কিনা...আর ভুল করে যদি ছাপিয়ে ফেলে, তাহলে কেউ পড়ছে কিনা, পড়ে থাকলে কিছু বলছে কিনা, বলে থাকলে কি বলছে...
  সপ্তাহ খানেক পরে দেখা গেল, ল্যাপটপ খুলে বসলেই মনের অজান্তে সচলায়তনে এসে ঢুকছি, কিংবা পড়াশোনার শ্ত চাপ দূরে রেখে বসে বসে হাবি জাবি লিখছি। খামোখা সময় নষ্ট ছাড়া আর কি!
   তাই আমি বলি, সচলায়তন একটি অতি সময় আপচয়কারী বস্তু। আর সময় আপচয়কারী শয়তানের ভাই। সেই হিসাবে সচলায়তন সাক্ষাত ইবলিশের ছোট ভাই।
   সচলায়তন একটি মারাত্মক নেশাও বটে। যে কোন নেশাই বিপদজনক। আমরা যারাই এখানে লেখালেখি করি (বা করার চেষ্টা করি),চিন্তা করে দেখুন একবার, আমরা সবাই নেশাখোর। আমাদের সবার দ্রুত আরোগ্য দরকার।
    যদি বলেন আপনি নেশাখোর না, তবে আপনার প্রতি আমার চ্যালেঞ্জ, এক সপ্তাহ সচলায়তনে না এসে থাকুন তো দেখি, পারেন কিনা? কেমন...পারলেন নাতো? একটা কথা জেনে রাখবেন, নেশাখোররা কখনো টের পায় না যে তারা নেশায় আসক্ত। আমি জাতে মাতাল তালে ঠিক বলে ঠিকই ধরে ফেলেছি যে আমরা আসলে নেশাখোর, আর তাই আপনাদের ও সাবধান করে দিচ্ছি। দেরী করবেন না। কারণ, দেরী করলেই লেট হয়ে যাবে। নেশার পথ থেকে ফিরে আসুন। মনে রাখবেন, যে ব্যক্তি আপনাকে নেশা করতে বলে, সে আপনার প্রকৃত বন্ধু না। নিঝুম ও সেরকমই। ও হচ্ছে দুষ্ট বন্ধু।
   তাই বলি, আসুন সবাই সচলায়তন বয়কট করি, সুস্থ হয়ে বাঁচি সবাই। সময়টা কাজে লাগাই হিন্দি কোন মুভি দেখে। তাতে বিনোদন ও হবে, নতুন একটা ভাষাও শেখা হবে।
(রেনেট)
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%61%6e%65%74%5f%75%73%61%40%79%61%68%6f%6f%2e%63%6f%6d%22%3e%72%61%6e%65%74%5f%75%73%61%40%79%61%68%6f%6f%2e%63%6f%6d%3c%2f%61%3e%27%29%3b'))

