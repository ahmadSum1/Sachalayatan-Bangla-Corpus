সুবিধাবাদের বিশ্বরূপ



১
আমার ছেলেবেলার একটা ঘটনা মনে পড়ে যাচ্ছে। আমার সাথে বিকেলে এক মাঠে খেলতো পিঠাপিঠি দুই ভাই। প্রতিদিনই খেলতে আসতো । একদিন বিকেল বেলার পর থেকে আর কোনদিনই খেলার মাঠে ফিরে আসতে পারে নি তারা। কারণ আগের দিন রাতে হাসপাতালে তাদের মা মারা গেছে। যদিও বিশ্বাসীর বলবে, আয়ু ঈশ্বরের হাতে। কিন্তু আমার প্রবল আপত্তি আছে এই বিশেষ মৃত্যুটিতে। সামান্য ডায়রিয়া থেকে পানি শূণ্যতা। হাসপাতালে ভর্তি করা হয়েছিলো। কিন্তু হাসপাতালে যথেষ্ট স্যালাইন না থাকায় , আমার খেলার সাথীর বাবাকে বলা হয়েছিল বাইরে থেকে স্যালাইন কিনে আনতে। টাকার অভাবে স্যালাইন কিনতে দেরী হয়েছিল তাঁর। তীব্র পানিশূণ্যতা থেকে মৃত্যু হয় আমার খেলার সাথীদের মায়ের। অনেকদিন আগের কথা। ছেলেদুটিকে আমি তাদের বাবার দোকানে কাজ করতে দেখতাম। এটা কোন বিচ্ছিন্ন ঘটনা নয়, আমি জীবনে কত শত বার হাতে ব্যবস্থাপত্র নিয়ে ভিক্ষা করতে দেখেছি, তা আমি গুণে রাখি নি। কত জন মানুষ বিনা চিকিৎসায় মারা যায়, তার কোন ইয়ত্তা নেই।
২
বাংলাদেশো ওষুধের বাজার মোটামুটি ১২ হাজার কোটি টাকা। যা তৈরী করতে যে পরিমান খরচ হয়, তা সম্ভবত: চার হাজার কোটি টাকার বেশী নয়। টেকনিক্যালি বাংলাদেশ সরকার যদি সুস্থ ব্যবস্থাপনা করে তবে স্বাস্থ্যখাতে বাজেটের দুই-শতাংশ খরচ বৃদ্ধি করে, তবে বাংলাদেশের প্রতিটি মানুষকে বিনা পয়সায় অষুধ বিতরণ করতে সক্ষম হবে, এমনকি ক্যান্সার রোগের ওষুধসহ। এমন অনেক খাত আছে , যেখান থেকে সহজেই এই পরিমাণ অর্থ বের করা সম্ভব। (বাংলাদেশে ব্যক্তিগত খাতের সর্বোচ্চ কর মাত্র ২৫% (?),  তা শুনে আমেরিকার মত পুঁজিবাদী রাষ্ট্র তা শুনেও লজ্জায় মুখ লুকাবে। কর্পোরেট কর বেশী হলেও, বিভিন্ন জটিল উপায়ে কর্পোরেশান সমূহ তা থেকে মুক্তি পেয়ে থাকে।) যাহোক সরকার এখাতে বরাদ্দ বাড়াচ্ছে না।  কারণ কোন না কোন ভাবে, এই দু:শাসনের সুবিধাবাদী বাংলাদেশের জনগোষ্ঠীর একটি বড় অংশ।
১. ওষুধ শিল্পের পুঁজিপতিরা: আমি ব্যক্তিগত এদরে অনেককেই চিনি। বাংলাদেশের ওষুধ শিল্প গড়ে তোলার ব্যাপারে এদের অবদান অনস্বীকার্য। এবং ওষুধ ব্যবসার সাথে জড়িত অনেক শ্রদ্ধেয় নাম বর্তমান।( স্যামসন এইচ চৌধুরী, হামিদুর রহমান সিনহা)। কিন্তু দু:খ জনক হলেও সত্য বিনামূল্যে  ওষুধ বিতরণের সবচেয়ে বড় বাধা তাঁরাই। তারা তাঁদের সর্বোচ্চ সামর্থ নিয়োগ করবে, যাতে সরকার এধরণের কার্যক্রম হাতে না নিতে পারে।  ‌ব্যবসা করার অধিকার নিয়ে অনেক তর্ক হতে পারে , আমি সেদিকে যাচ্ছি না। 
২. ওষুধ শিল্পের কর্মকর্তারা:  বাংলাদেশের ওষুধ বিপণনের যে ধারা , তার দুটি প্রধান দিক আছে। একটি হচ্ছে, অপেক্ষাকৃত বেশী লাভ এবং রেভেন্যু যে সব সব ওষুধ দেয় সেগুলো মৃতসঞ্জীবনী হিসাবে প্রতিষ্ঠিত করা। যেমন- যেখানে কম দামের ওষুধ কাজ করে, সেখানে বেশী দামের ওষুধ ভালো বলে প্রচার করা। অন্য দিকটির রঙ আরো নিকষ কালো। তা হলো চিকিৎসকদের অর্থ ও সম পরিমাণ দ্রবাদি দিয়ে তাঁদের ব্রাণ্ড প্রামোট করা।
৩. ডাক্তার: তাঁরা সমাজের মেধাবী অংশ। যদিও আমি অনেক অসাধারণ সৎ ডাক্তারও দেখেছি। কিন্তু তাঁরাও এর সঙ্গী। 
৪. ওষুধ ব্যবসায়ী
৫. পুঁজিপতিরা যাঁরা কর ফাঁকি দিচ্ছেন।
৬. যে শ্রেণীটি বাজেটে দৃষ্টিকটু ভাবে ভাগ বসাচ্ছেন।
৭. সরকার প্রতিটি মানুষের স্বাস্থ্যে দায়্ত্বি যাঁদের হাতে।
বলা যায় বাংলাদেশের বিরাট একটা অংশের সুবিধাবাদের শৃঙ্খল পূর্ণ করার নিমিত্তেই, বিনা চিকিৎসায় মারা যাচ্ছে অথবা ধুঁকছে অসংখ্য মানুষ। তাহলে তারা আমরা কি প্রকারান্তরে খুনী নয়। বাংলাদেশে অন্তত: এই বিষয়ে সুব্যবস্থাপনা থাকলে, কত গুলো মানুষের মৃত্যু বা কান্না ঠেকানো সম্ভব ছিল, তার কোন হিসেব নেই। অমর্ত্য সেন যেমন অংক কষে দেখিয়েছেন , বাংলাদেশের দূর্ভিক্ষে অগণণ মৃত্যুর পেছনে পেছনে দায়ী ততকালীন বৃটিশ রাষ্ট্র যন্ত্র। এতো জ্ঞান আমার পেটে নেই। তবে বলতে পারি, আমরা অনেক মৃত্যু হয়তো ঠেকাতে পারতাম।
 ৩
পৃথিবী সবচেয়ে বেশী আয় করা কোম্পানীর প্রথম দশটির মধ্যে সাতটি কোম্পানী তেল নিয়ে ব্যবসা করে। সাতটি কোম্পানীর মিলিত রেভেন্যু ৩০০০ বিলিয়ন ডলার (উইকিপিডিয়া)। তিন লক্ষ্ কোটি ডলার। ২,২৫,০০,০০০,০০,০০,০০০ কোটি টাকা। এ টাকা ঘরে তুলতে খরচও হয়। তেলের দাম কমে গেলে এই বৃহৎ বেনিয়াদের ক্ষতি হয়ে। তাই তেলের দাম বাড়াতে হবে, প্রধান উপায়-সাপ্লাই কমিয়ে দেয়া। সাপ্লাই কমাবার ভালো পথ হচ্ছে-মধ্য প্রাচ্যে যুদ্ধ বাঁধিয়ে দেয়া। ফলশ্রুতিতে ফিলিস্তিনে শিশু মরবে- কিন্তু হৃদয়হীন কর্পোরেট দানব নির্বিকার। ফিলিস্তিনে শিশু মরবে, তবেই অস্ত্র  ‌ব্যবসায়ীদের নৌকা ভরে উঠবে সোনালী ধানে। মধ্যপ্রাচ্যে যুদ্ধ বাঁধানো ভীষণ সহজ। বারুদ তৈরী করাই আছে। শুধু আগুন কাঠির প্রয়োজন। বারুদ হচ্ছে মধ্যপ্রাচ্যের ডগমাটিক অসহিষ্ণু মতবাদ সমূহ। 
বাংলাদেশের  একশ্রেণীর সুবিধাবাদী মানুষের জন্য  বিনা চিকিৎসায় মারা গেলেও সুবিধাবাদীদের কিছু যায় আসে না। তেমনি ফিলিস্তিনে শিশু মারা গেলে কর্পোরেট দুনিয়ার কি যায় আসে। সুবিধাবাদের কোন ধর্ম নেই , দেশ নেই।
৪
পুতিন সাহেব ইসরায়েলকে হুমকি দিয়েছে, আমার ফেসবুক বন্ধুরা পুলকিত। রাশিয়ায় চেচেন মুসলিমদের ক্ষেত্রে পুতিেনর মানবিকতা কোথায় ছিল? পৃথিবীর এক নম্বর ব্যাংক হিসেবে সিটি ব্যাংকের নাম শুনতাম। আজ দেখলাম তা একুশ নম্বরে। চীনের ব্যাংকগুলো সে স্থান দখল করে নিয়েছে। ব্রিক ব্যাংকের যাত্রা শুরু হলো। ভারত পুতিনের পদাংক অনুসরণ করেছে। পশ্চিমা বিশ্ব আরো অর্থনৈতিক অবরোধ আরোপ করেই যাচ্ছে রাশিয়ার বিরুদ্ধে। যেন ঠাণ্ডা যু্দ্ধের উষ্ণতা ফিরে ফিরে আসছে। রাশিয়ায় আগামী বিশ্বকাপ পশ্চিমা বিশ্ব বর্জন করলেও আমি অবাক হবো না। 
হলদে ঘাস
টরোন্টো, ৩১শে জুলাই ২০১৪

