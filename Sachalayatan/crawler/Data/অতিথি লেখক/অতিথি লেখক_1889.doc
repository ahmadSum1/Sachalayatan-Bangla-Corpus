ক্ষমতা...



সবুজ আলোয় ঢেউ তোলা তরল 
পুকুরজুড়ে কেন্দ্রাতিগ বৃত্ত এঁকে গেল
আর নীল দ্রবণ একটু গা বাঁচিয়ে 
জলের বালতিতে ছটফট করতে করতে 
ঝাঁপ দিলো সবুজ বেড়ি ভেঙে নিজের দখল নিতে...
স্বর্গের ওপেনিং-ডে তে শয়তান এসে এমনই কিছু মন্ত্র পড়লেন 
স্বর্গবাসীরা চুপ, শুধু সবার পকেটের টাকারা কথা বলে উঠলো 
আনন্দময় করতালিতে ফেটে গেল চত্ত্বর 
শয়তান আরও কিছু বললেন 
নির্বাক মানুষের কাছ থেকে টাকাগুলো 
হৈ-করে উড়ে গেল মঞ্চে 
"শয়তানের কাছে থাকতে চাই -
আমি... আমিও... আমিও... আমরাও... আমরা সবাই ফাদার"
শয়তান ভ্রূ নাচিয়ে টাকাদের বলে 
গডফাদার বল ব্যাটা'
মানুষগুলো কি? তারা কে, তারা ওখানেই বা কেন?
তারা কি ভূমিহীন, নাকি উদ্বাস্তু ভুখনাঙ্গা?
উচ্চতা ক্রমশ দীর্ঘ হয়ে গেলে 
মানুষ শয়তান হয়ে যায়...

