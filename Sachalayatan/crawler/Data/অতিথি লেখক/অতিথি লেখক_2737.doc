দরকারী জন



বন্ধু তুমি সহজ সরল,বন্ধু তুমি বোকা,
বন্ধু তুমি থাকলে বিজি লাগে ফাঁকা ফাঁকা,
বন্ধু তুমি এলার্ম ঘড়ি বন্ধু তুমি ফোন,
মাঝে মাঝেই বদলে যাওয়া আমার রিঙ্গিন টোন
,বন্ধু তুমি হঠাত দেখা বন্ধু তুমি হাসি,
বন্ধু তুমি অলস দুপুর গল্প রাশি রাশি,
বন্ধু তুমি অভিমানী বন্ধু তুমি রঙ
,মাঝে মাঝে নজর কাড়া অকারণের ঢং,
বন্ধু তুমি কাজের মাঝে হাসির বিনিময়,
বন্ধু তুমি দুধ ছাড়া চা কেবল চিনিময়,
বন্ধু তুমি দুঃখের সময় ফ্রি এডভাইস,
ফাস্টফুডেতে খাওয়ার শেষে বিলের সারপ্রাইজ,
বন্ধু তুমি ভাংতি টাকা এবং ফোনের কার্ড,
বন্ধু তুমি আমার আকাশ উড়ন্ত এক বার্ড,
বন্ধু তুমি প্রয়োজনের পাঁচশ টাকা চাই,
মিষ্টি হেসে বলতে পার দোস্ত টাকা নাই,
বন্ধু তুমি বৃষ্টি বিকাল,
ভীষণ মজার চটপটি ঝাল,
বন্ধু তুমি "মিজাজ গরম"রাগের শেষের ধ্যাত্তেরি বাল 
বন্ধু তুমি ফুটপাতের ঐ দোকানদারের বিড়ি,
বন্ধু তুমি আড্ডাতে সেই শ্যাওলা জমা সিড়ি।
বন্ধু তুমি কেমন জানি ভীষন ভাবের পাট,
অনেকদিনের লম্বা চুলে বলিউডের ছাট।
বন্ধু তুমি খুঁতখুঁতে খুব বন্ধু তুমি চুজি
বন্ধু তুমি রাস্তা ঘাটের সুন্দরী মেয়ে খুঁজি।
বন্ধু তুমি মাসের প্রথম কি খাবি চল যাই
মাসের শেষে দোস্ত খাওয়া আমার টাকা নাই।
বন্ধু তুমি হঠাত গায়েব বন্ধ ফোনে কল,
পরের দিনের খোঁচা দাড়ি কি হয়েছে বল?
বন্ধু তুমি অনেকদিনের ময়লা সাদা শার্ট,
কি যে বলিস নীলা আমায় বলল যে স্মার্ট।
বন্ধু তুমি রাত জাগা চোখ ,আধো জাগা ক্লাস,
রেজাল্ট বোর্ডের সবার আগে তুমি যে এ প্লাস।
বন্ধু তুমি বিরক্তিকর ফ্লপ খাওয়া সব জোক,
দোস্ত পিলিজ আজকে খাওয়া ঠান্ডা একটা কোক।
                                উত্তল দর্পণ

