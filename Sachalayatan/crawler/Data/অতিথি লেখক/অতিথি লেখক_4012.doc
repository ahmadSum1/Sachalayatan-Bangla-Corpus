আজ নিঝুমের জন্মদিন



নিঝুমের সাথে পরিচয় ১৯৯৩ সাল থেকে। রেসিডেন্সিয়াল মডেল কলেজের ৫ম শ্রেণীতে। সেই নিঝুম আর আজকের নিঝুমে আকাশ পাতাল তফাত। সেদিনের নিঝুম ছিল ক্লাসের অন্যতম ডানপিটে ছেলে, স্যারদের দৃষ্টিতে কখনোবা বেয়াড়া, এবং অতি অবশ্যই ক্লাসের প্রধান খেলোয়াড়...কি ফুটবল, কি ক্রিকেট, লম্ফ-ঝম্ফ কি করত না ও। 
   আর আজকের নিঝুম? বলাই বাহুল্য। খেলাধুলাটা এখন ও হয়তোবা করে যাচ্ছে আগের মতই, কিন্তু আগের চেয়ে অনেকটাই শান্ত হয়ে গেছে (হয়তোবা ওর দুষ্টামির কোটা শেষ করে ফেলেছে)। এক সময়ের সেই দুরন্ত নিঝুম আজ বিয়ে করে সংসারী হয়েছে। শুনতে পাই, বিবাহিত জীবনে ভীষণ সুখী ও। বিবাহিত পুরুষ মাত্রই জানেন, সংসার জীবনে সুখী হওয়ার গোপন মন্ত্রটি কি। সেদিনের সেই টাইগাররূপী নিঝুম আজ বিয়ে করে মেনি মাছ হয়ে গেছে (আফসোস!)। সারা জীবন যে কারো কথা শুনতে চায় নি, সে আজ বউ মুখ খোলার আগেই জ্বী আচ্ছা বলে। লোক মুখে শুনেছি, মাথা নেড়ে হ্যাঁ বলতে বলতে ওর ঘাড়টা নাকি কাত হয়ে যাচ্ছে আস্তে আস্তে। 
   জানি, জন্মদিনের সবচেয়ে বড় উপহারটা ও ঠিকই পেয়ে গেছে রাত ১২ টার সময়,(কার কাছ থেকে... এটাও বলে দিতে হবে?) তাই বলে আমাদের সবার অভিনন্দনকে ছোট করে দেখিস না। তাহলে কিন্তু সামনের বছর যখন আমাদের ভাতিজা ভাতিজি হবে, তখন আমরা কেউই আর অভিনন্দন জানাবো না।
শুভ জন্মদিন, নিঝুম। 
(রেনেট)
ranet_usa@yahoo.com

