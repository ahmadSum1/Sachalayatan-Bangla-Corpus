ভালোবেসে, অতঃপর -



একদা একজন ক্যাকটাসকে ভালোবেসে -
ভালোবাসায় সে হয়েছিল ডুবন্ত।
তারপর থেকে তার একচক্ষু মাতালের,
আর একচক্ষু অন্ধের।
এইরকম দু’চোখে দেখে
পরম মমতায় সে জড়িয়ে ধরেছিল -
ক্যাকটাসকে
সেই থেকে তার হৃদয় হয়েছে রক্তাক্ত বারবার।
রক্তাক্ত হতে হতে
জীবনের সব উত্তপ্ত লোহিত ভালোবাসা, আবেগ
গেছে ঝরে দেহ থেকে।
ভালোবাসায় ডুবন্ত সেই মানুষ
প্রেম হারিয়ে লাশ হয়ে ওঠে ভেসে।
আহা! আজ সে যতটুকু মৃত, নিরব, হিমশীতল -
অথবা রক্তহীন, ফ্যাকাশে
তার পুরোটা কৃতিত্বই তোমার।
হে ক্যাকটাস, তোমাকে তাই অভিনন্দন!
তামান্না কাজী

ইমেইল অ্যাড্ড্রেস প্রকাশ না করার জন্য অনুরোধ করছি

