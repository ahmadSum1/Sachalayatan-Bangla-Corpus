অসাম্প্রদায়িক থেকে উগ্র ধর্মীয় পথে প্রিয় স্বদেশ



অসাম্প্রদায়িক থেকে উগ্র ধর্মীয় পথে প্রিয় স্বদেশ
পাকিস্তান আমলে ১৯৬৯/১৯৭০ সালে বেতার টিভিতে রবীন্দ্রসংগীত প্রচার বন্ধ করে দেয়া হয়েছিলো।
কারণ, পাকিস্তান মুসলিম দেশ, আর মুসলিম দেশে হিন্দুলোকের লেখা গান কবিতা বাজতে দেয়া যেতে পারে না।
তৎকালীন পশিম পাকিস্তানের শাষকরা হয়ত পূর্ব বাংলার অন্য ধর্মের মানুষগুলোকে মানুষ মনে করতো না।
অনেক সংগ্রাম, অনেক রক্ত, অনেক আত্নত্যাগের বিনিময়ে আমরা  পেয়েছিলাম আমাদের প্রিয় স্বদেশ।
 আজকে সারাদিন বাইরে ছিলাম। বিকালে ঘরে ফিরে পেপারটা খুলেই একটা খবর পড়ে মনটা খুব খারাপ হয়ে গেলো।
খবরটার সাথে বড় করে একটা ছবি, একদল কওমি মাদ্রাসার  ছাত্র এয়ারপোর্টের প্রবেশ পথে নির্মানাধীন "লালন" এর ভাস্কর্য
দড়ি দিয়ে টেনে ভূপাতিত করতে চাইছে। সম্ভবত, সারাদিন এ বিষয়ে ব্লগে অনেক লেখালেখি হয়েছে। তাই আমি নতুন করে
কিছু লিখবো না।
   এয়ারপোর্ট একটি দেশের আন্তর্জাতিক প্রবেশ দ্বার। সবাই চাইবে তার দেশের শিল্প-সংস্কৃতি-ঐতিহ্য কে এখানে সংক্ষেপে তুলে
ধরতে। লালন কি কোন ধর্মের মুর্তি? অমার প্রিয় স্বদেশ কি গুটিকয়েক (অসীম!) শক্তির লোকের কারণে  অসাম্প্রদায়িক থেকে উগ্র ধর্মীয়
দেশের পরিচয় লাভ করবে?

