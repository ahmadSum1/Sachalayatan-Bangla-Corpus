অবাক জোছনা




-মাইনুল এইচ সিরাজী
এক দেশে ছিল এক জোছনা...
    - এক দেশে ছিল এক জোছনা? রূপকথার গল্প?
     -শুনুন না। ভালো লাগবে।
    - আচ্ছা বলুন।
     -এক দেশে ছিল এক জোছনা। সে একা একা জোছনা দেখে। জোছনা দেখে সে অবাক হয়। অবাক হয়ে স্বপ্ন দেখে। স্বপ্ন দেখে তার পেট গুলিয়ে আসে।
     -ওমা। স্বপ্ন দেখে পেট গুলিয়ে আসবে কেন? সে কি বমি করে?
    - না। বমি করে না। সে যখন অবাক হয়, সে যখন স্বপ্ন দেখে, তখন সে অন্য কারও হাত ধরতে চায়। হাত ধরে স্বপ্ন দেখতে চায়। স্বপ্ন দেখে অবাক হতে চায় । জোছনায়।
     -ধরলেই পারে।
     -একদিন সে হাতটা খুঁজে পায়।
    - তাহলে?
     -সেটাই তো গল্প।
     -বলুন।
     -জোছনা দেখতে দেখতে তার বুকটা কেঁপেও ওঠে। জোছনা থাকতে থাকতে হাতটা সে ধরতে পারবে তো?
     -তারপর?
     -তাকে কে বোঝাবে জোছনা শেষ হয় না। আজকে শেষ হলে কাল আবার আসবে।
     -আচ্ছা!
     -একদিন সে হাতটা খুঁজে পায়। আজ রাতের জোছনায় সে হাতটা ধরবে। সে অবাক হয়, স্বপ্ন দেখে। আজ রাতে সে অবাকজোছনা দেখবে। অবাকস্বপ্ন দেখবে।
     -তারপর?
    - কিন্তু তখনই খবর আসে, আজ থেকে আর আকাশে চাঁদ উঠবে না। কোনও দিনও উঠবে না।
     -আজব খবর! কে দিল এই খবর?
     -জানি না। তবে এটা জানি, জোছনার আকাশে আর কখনো চাঁদ ওঠেনি।
    eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%68%73%5f%62%73%70%69%40%79%61%68%6f%6f%2e%63%6f%6d%22%3e%6d%68%73%5f%62%73%70%69%40%79%61%68%6f%6f%2e%63%6f%6d%3c%2f%61%3e%27%29%3b'))

