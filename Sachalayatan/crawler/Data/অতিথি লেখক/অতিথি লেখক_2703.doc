চলছে যেমন চলবে তেমন



চলছে যেমন চলবে তেমন
                   রবিউল ইসলাম
চলছে যেমন চলবে তেমন
আজব এই দেশটাতে
যার যা খুশি করছে সবাই
টানছি মিলে পশ্চাতে।
গাড়ির নিচে পড়ছে কেউবা
কেউবা চাপা ভবন ধ্বসে
জানটা নিয়ে বাঁচবো নাকি
এই হিশেবই করছি কষে।
ট্র্যাফিক জ্যামে বসে বসে
বয়সটা ভাই যাচ্ছে বেড়ে
বাসে উঠলে তাকিয়ে দেখি
যমদূতটা আসছে তেড়ে।
সিএঞ্জি তে যাবেন নাকি?
আছেন রাজি চুক্তিতে?
দ্বিগুন ভাড়া নিচ্ছে যারা
তারাই আছে ফুর্তিতে।
দিনবদলের বলছি কথা
মানছি নাতো মন দিয়ে
আগুন মাঝে পুড়ছে জীবন
ঢাকছি মাছ শাক দিয়ে।
ঘুমের ঘোরে স্বাপ্ন দেখি
একটি সোনার বাংলাদেশ
লোডশেডিং এ ঘুম ভেঙ্গে যায়
হাপিত্যেশ এর নেইকো শেষ।
চলছে যেমন চলবে তেমন
শত হলেও বাংলাদেশ
যে যা পারিস লুটে নে ভাই
পাবি কোথায় আর এমন দেশ!
eco.rabi@gmail.com

