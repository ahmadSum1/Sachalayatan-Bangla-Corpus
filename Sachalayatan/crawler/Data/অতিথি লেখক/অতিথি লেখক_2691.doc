“পাঙ্কু মিঁয়ার চেঙ্কু গল্প”



“পাঙ্কু মিঁয়ার চেঙ্কু গল্প”
           রবিউল ইসলাম
সব দিনই যে যাবে ভালো
এও কখনো হয়?
পাঙ্কু মিঁয়ার চেঙ্কু গল্প
এই কথাটাই কয়!
আগে ছিলো ছাত্রদলে
এখন করে লীগ
উপরি আয় ছিল যে ঢের
লিঙ্কটা অনেক বিগ।
একে একে শুনুন এবার
কি হলো যে তার
ফাইস্যা গিয়া মাইনকা চিপায়
ছিঁড়লো মাথার তার।
কোন দুখেতে পল্টি  দিল
লীগের আরেক দলে?
ওই দলের তো নাই কোনো বেইল
পড়ছে অথৈ জলে।
ভীষণ রকিং জিএফ দিলো
খবর খুবই শকিং
নিউ রোমিও লেগেছে ভালো
তাকেই দিবে বুকিং।
পকেটমারে মারল পকেট
চোরে কাটলো তার
মিলছে এবার ধীরে ধীরে
দুইয়ে দুইয়ে চার।
গ্যাস বিলটা দেয়নি জুনে
মে তে কারেন্ট বিল,
দোকানদার ও শাসায় এখন
করছে খারাপ ফিল!
দিনে রাতে মাঝদুপুরে
করতো ধান্দাবাজি
পাপ ছাড়ে না বাপকে কারো
লাগবা নাকি বাজি?
eco.rabi@gmail.com

