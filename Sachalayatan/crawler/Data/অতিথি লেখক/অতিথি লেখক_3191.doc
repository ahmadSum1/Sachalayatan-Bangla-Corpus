কবিতা- রবার্ট ফ্রস্টের, দ্য রোড নট টেকেন



দুটি পথ দু'দিকে গেছে চলে হলুদ ফুলে ছাওয়া বনে
দুঃখ বাসা বাঁধে মনে জানি যাবে না হাওয়া একসাথে দু'টি পথে
আর যেহেতু পথিক আমি একা, থাকলাম দাঁড়িয়ে দীর্ঘক্ষণ নিশ্চুপ--
দু'চোখ মেলে দৃষ্টি যতদূরে যেতে পারে--
যেথায় পথ গেছে বেঁকে ঝোপঝাড়ের মাঝে;
তারপর বেছে নিলাম অপর পথটি, মনোরম অন্যটির মতো
বরং অন্যটির চেয়ে এটা আরো ভালো, কারণ
এ পথ ঘাসে সমৃদ্ধ যা ছাঁটা জরুরি
যদিও লোকেরা ঐ পথ ধরেই যায় চলে
পার্থক্য খুব সামান্য, দু'টি পথ যমজ যেন।
আর প্রতি ভোরে উভয় পথই শুয়ে থাকে--
ঝরা পাতা নিয়ে বুকে, মাড়িয়ে যায় না সে পথ কেউ পদভারে
আহ্‌; প্রথম পথটি রেখে দিলাম অন্য কোন দিন সে পথে হাঁটবো বলে
যদিও জানি পথ নিয়ে যায় নিরবধি অন্য কোনো পথে
তাই তো সন্দেহ জাগে মনে-- কোনদিন পারবো কি আসতে
ফিরে পথের শেষে!
বলেই যাবো দীর্ঘশ্বাস নিয়ে বুকে
অন্য কোথাও যুগ যুগ ধরে
দু'টি পথ গেছে দু'দিকে বনের মাঝে হারিয়ে, আর আমি?
এই আমি-- বেছে নিয়েছি সে পথ, যে পথে গিয়েছে কম লোকে
আর সেটাই ভিন্নতা গড়ে দেয় সবকিছুতে, পৃথিবীর বুকে।
অনুবাদকঃ রহমান ম. মাহবুব

