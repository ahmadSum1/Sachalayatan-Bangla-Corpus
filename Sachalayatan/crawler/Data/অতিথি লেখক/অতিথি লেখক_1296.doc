সম্পাদিত জন্মতারিখ – জন্ম থেকে জ্বলছি



শিরোনামে একটু সংশোধন আছে, আসলে হবে আমৃত্যু জ্বলবো। আমাদের প্রজম্নের বেশীরভাগই ( তার আগে/ পরের ও হয়ত ) , মেঘ না চাইতে বৃষ্টির মত দুটি জন্মদিন পেয়ে গেল। সত্যিকারের জন্মদিনের পাশাপাশি সার্টিফিকেট জন্মদিন, যা বেশিদিন সরকারি চাকরির বা সেশনজট পেরিয়ে বেশিবার ধরে বি.সি.এস দেবার সহায়িকা। যখন নিজের মত করে ভাবার বয়স হয়নি এসব নিয়ে, তখন মনে মনে খুশিই লাগত। আমার চালাক পিতা-মাতার এহেন পরিণামদর্শিতা (!) দেখে ভাবতাম কী সাংঘাতিক কাজের কাজই না করেছে। আমার বয়স তাদের আপন হাতে দুলতে দুলতে পাক্কা এক বছরের লাভ। বন্ধুদের সাথে গল্পে বলতাম; যদি তার থেকে আমার লাভ বেশি হয় তো খুশির সীমা থাকতো না। এ যেন তেন কথা! আমার অগ্রজের ক্ষেত্রে আবার আরেক কাঠি সরেস। স্খুলের প্রিয় দিদিমনি তার সেই উপকারটুকু করে আজীবন কৃতজ্ঞতাপাশে আবদ্ধ করেছে – এক কালির খোঁচাই পাক্কা দেড় বছরের লাভ। 
আমরা যারা এ ভুক্তভোগীর দলে, তাদের অধিকাংশই সরকারি চাকরির পথে পা মাড়ায়নি বা হোঁচট খেয়ে অন্যস্থানে থিতু হয়। সেই সম্পাদিত বয়স তার কোন কাজেই লাগে না। তারপর আজীবন তাকে এক মিথ্যা বহন করতে হয়। যেকোনো পরিচিতি প্রদানে, নামের সাথে জন্মতারিখ লাগেই। অতএব, ‘মিথ্যা তুমি দশ পিঁপড়া’ – র সাথেই বসবাস অকারণে। এমন না যে সবাইকে সত্যবাদি যুধিস্তির হতে হবে। ফলে পেশাগত জীবনে বিব্রতকর পরিস্থিতিতে পরতে হয়। সার্টিফিকেট জন্মদিন এ কেক কাটতে বা উইশ পেতে কারই তেমন ভালো লাগার কথা নয়। কিসের বা কতটুকু লাভের জন্য মা বাবা এমন একটা মিথ্যার আঁটি বুকের উপর চাপিয়ে দেয়। দেশের সীমা পেরিয়ে যারা বিদেশে কাজ করে, পড়ে বা গবেষণা করে, তারা পরে আর সংকোচে- পারে না সয়তে, না পারে কয়তে!
সবচেয়ে দুঃখজনক হল একটি নিষ্পাপ মনে পিতামাতা একটি মিথ্যার বীজ বুনে দেয়। ছোট্ট শিশু দেখে, তার সবচেয়ে প্রিয় মানুষগুলো মিথ্যে বলে। সেই মনে হয় মিথ্যার হাতে খড়ি। কতটা সম্মানহানি হয় সন্তানের কাছে! সারাজীবনের জন্য, একটু অতিরিক্ত পাবার আশায় একটা খুব বেসিক তথ্য পালটে দেয়া হয়। এটা আসলে শিশুর একটা অধিকার লঙ্ঘনের সামিল। অধিকাংশ সন্তানের তা কোন কাজেই লাগে না আবার। ম্যাডামের জন্মদিনের ক্যারিক্যাচার দেখে যে একটু দম খুলে হাসব, তার উপায় কয়; নিজের ও তো দুটা জন্মদিন।
জানি না এখনকার ট্রেন্ড কেমন ! কিন্ত একটু চিন্তা করলেই হয়, ছোট শিশু একটু গাছের চারার মত। তাকে বিশুদ্ধ জল দিনে বড় করে তোলায় মা-বাবার বড় সান্ত্বনা ; প্রতিদিন, প্রতিবার। মিথার বিষবলয় থেকে তাদের আরেকটু বেশীদিন দূরে রাখায় যায় ; যেন সে উদার আলোকমাঝে বাঁচতে শেখে।
সারাজীবন

