জিএম ফসল ভাবনা ২



আরিফিন সন্ধি
স্টকহোম বিশ্ববিদ্যালয়, সুইডেন
প্রথম পর্বের পরে অনেকেই আমার কাছে অভিযোগ করেছেন লেখাটির পরিমাণ এত কম কেন? সবার জন্য জানাচ্ছি আমার এই হাতদুটো এখনো বাংলা লিখতে (কম্পিউটারের কি বোর্ডে অতটা সচল হতে পারিনি)। তবে কথা দিচ্ছি, যতটা সম্ভব বড় করবো।
এখন কথা হলো এই কীট প্রতিরোধী জিএম পণ্যের দরকারটা শুরু হলো কখন থেকে। সত্তরের দশকে বিশ্ব স্বাস্থ্য সংস্থার এক গবেষণা জরিপে দেখা গেছে, প্রতিবছর সারা বিশ্বে প্রায় ৫ লক্ষের মত লোক কীটনাশক বিষক্রিয়ায় শিকার হয়।যার মাঝে মৃত্যু ঘটে ৫ হাজার মানুষের, ভেবে দেখুন ফি বছর ৫ হাজার মানুষ একদম সম্পূর্ণ বিলীন হয়ে যাচ্ছে এই কীটনাশকের কারণে। একই সাথে মার্কিনিদের পরিবেশ প্রতিরোধ সংস্থা ( ইপিএ) জানায় তাদের দেশে কৃষক সম্প্রদায়ের মধ্যে প্রবিছর ১০ থেকে ২০ হাজার এই বিষক্রিয়ায় আক্রান্ত হচ্ছেন। আফ্রিকায় এবং এশিয়ায় এই আক্রান্তের মধ্যে নারীর সংখ্যা বেশি ।শুধাচ্ছেন কেন? সাধারণত দরিদ্র দেশগুলোতে কৃষিতে নারীদেরকে সরাসরি মাঠের কাজে লাগানোর পরিবর্তে এই ধরনের কীটনাশক প্রক্্িরয়াকরণের কাজগুলোতে যুক্ত করা হয়। কোন রকম প্রতিরক্ষামূলক পরিচ্ছেদ ছাড়াই তারা এই ভয়ংকর কাজটি করে থাকে পরিবারকে সহায়তা করার জন্য। শুধু নারীদের কথা বলছি না।বংলাদেশে গ্রামে গঞ্জে যারা বড় হয়েছেন তারা নিশ্চয়ই দেখেছেন কুষক বাবা যখন কীটনাশকগুলো মেশাতে থাকে, তখন তার শিশুরা বিপুল উৎসাহে সেটার দর্শক বনে যায়।ভাবখানা এমন যেন সার্কাস হচ্ছে। মাঝে মাঝে স্রেফ স্টুপিড হয়ে যাই ( এই কথাটি মনে হয় প্রবাসে থাকার জন্য আস্তে আস্তে আমার মাঝে চলে আসছে) এই কীটনাশক বিক্রেতা প্রতিষ্ঠানগুরো কেন মাঠ পর্যায়ে তাদের ভোক্তাদের এই বিষয়গুলোর ভয়াবহতা ভাল করে জানায়না। বাংলাদেশে এই বিষয়ে কোন জরিপ হয়না, কোন তথ্য ভান্ডার নেই, মানুষগুলো মওে যাচ্ছে শুধু উদাসীনতার জন্য।  শধু মানুষ কেন এক বিশাল সংখ্যক  পাখি স্রেফ হাপিস হয়ে যাচ্ছে এই কীটনাশকের কল্যাণে, এই সংখ্যাটি আমেরিকায়  হচ্ছে ৭০ মিলিয়ন। গত পর্বে বলেছিলাম সূচনা লগ্নে মূলত তিনটি ফসলকে এই জিন পরিবর্তন করে তৈরী করা হয়েছিল ।মূলত সেই ব্যাকটেরিয়ার ( বিটি) আমিষকে আলাদা করে এই ফসলের জীনের মধ্যে ট্রান্সফার করে তৈরী করা হয়েছির প্রথম দিককার জিএম ফসলের জাতগুলোকে। মনে রাখবেন, দুটি কারনে এই জিএম ফসলের আগমনটা পৃথিবীতে আসাটা জরুরী হয়ে পরেছিল এক হচ্ছে হার্বিসাইড ( যেটাকে সোজা বাংলায় বলা চলে গুল্মনাশক) এবং কীট প্রতিরোধী ক্ষমতা ফসলের মধ্যে নিয়ে আসা।
হার্বিসাইড প্রতিরোধের কারণ হচ্ছে প্রতিবছর কৃষক যে পরিমাণ পানি,সার এবং উদ্ভিদেও পুষ্টি উপাদান ক্ষেতে দেয় তাতে অযাচিত অতিথির মতো এসে হানা দেয় ফসলের মাঠে লকলকিয়ে বেড়ে ওঠা আগাছা।আর প্রকৃতিগত কারণে মাঠের বুনো আগাছাগুলো ক্ষেতের ফসলের তুলনায় সহ্য করার ক্ষমতা বেশি তাকে।ক্ষেতের মাটিতে জোর যার মুল্লুক তার। সেখানে আধাআধি ভাগ করে খাওয়ার কোর প্রবনতা আগাছা কিংবা ফসলেল  মধ্যে কারোর নেই। তা সহজ গণিত সমাধান ।কৃষক বিপুল পরিমাণ আগাছানাশক মাটিতে ঢেলে দিচ্ছে । সেই সাথে মরছে ক্ষেতের ফসলও। তাই জিএম ফসলের শুরু দিকে গ্লাইফসফেট এবং গ্লুফসিনেট- অ্যামোনিয়াম ভিত্তিক আগাছানাশক জিন ঢুকিয়ে দেয়া জিএম ফসলের জীনে।মরবে এবার শুধু আগাছা।শুধু আগাছা প্রতিরোধী জিএম ফসলগুলোকে বলা হত এইচটি (হার্বিসাইড টলারেন্স) জাত।   
এবার আসি এই বিটি কাজ করে কিভাবে। জিএম ফসলের জীনে মূলত বিটি (ব্যাকটেরিয়া থেকে সংগ্রহীকৃত প্রোটিন) এক ধরনের ক্রিস্টাল হিসেবে পরাগরেণুর সাথে পতঙ্গের পেটের মধ্যে ঢুকে যায়। বিটির এই ক্রিস্টালগুলো পরিপাক তন্ত্রের মাঝে যেয়ে কিন্তু চুপটি করে বসে থাকেনা। ক্রিস্টালগুলোতে পিএইচ ( এসিড এবং বেস এর পরিমাপের স্কেল) অনেক বেশি থাকার কারণে এটি পরিপাকনালীতে ছিদ্র করে ফেলে। যার কারনে পোকার দেহে অভ্যন্তরীণ মারাত্বক ক্ষতি সাধিত হয়। আর কোন খাবার আর পোকার মুখে রোচে না। ঘন্টা দুয়েকের মাঝে খাবার খাওয়া বন্ধ হয়ে যায় আর মরে যেতে সময় লাগে ১-২ দিন। আপনারা যারা ছবিতে দেখছেন তারা দেখতে পারেন কিভাবে এটি পোকার দেহে আক্রমণ শুরু করে জানা গেছে ১৫০ ধরনের পোকা এই বিটি ক্রিস্টাল দিয়ে তাড়ানো সম্ভব।
বিটি কটনের কথা যখন আসলো তখন দেখা যাক বিটি কটনের আগে কেমন ছিল এই তুলার উৎপাদন। মূলত ১৯৯৬ সালের আগে আমেরিকাতে বিটি কটনের পরিবর্তে সাধারণ কটন চাষ করা হতো। এই সাধারণ তুলায় প্রতিবছর পোকার আক্রমণে শতকরা ৪ ভাগ উৎপাদন হ্রাস পেত যা কিনা  ছিল  এক বিলয়ন ডলারের চার ভাগ!! আর বিটি তুলার চাষ শুরুর পর ফসলের মাঠে উৎপাদন ব্যয় কমে গেছে ২৫ থেকে ৬৫ ডলার প্রতি একরে।মার্কিন মুল্লুক থেকে যদি চোখ ফেরাই আফ্রিকার দিকে। সেখানে তুলার প্রধান শত্রু ছিল আমেরিকান বোলওয়ামর্, রেড বোলওয়ামর্, এবং স্পাইনি বোলওয়ামর্, (খটমটো ল্যাটিন নাম দিচ্ছি না) কারোর প্রয়োজন পরলে আমাকে ইমেইল করতে পারেন নাম পাঠিয়ে দেবো। মাখাতিনি অঞ্চলে ( মেজাম্বিক এবং দক্ষিণ আফ্রিকা সীমান্তেও কাছে অবস্থিত) এলাকাতে বিটি কটন চাষ করার ফলে সাধারণ তুলার তুলনায় উৎপাদন বেড়ে গেছে শতকরা ১৮ ভাগ ( ১৯৯৮/৯৯ সালে) এবং ৬০% ভাগ (১৯৯৯/২০০০ সালে)। যদিও বছর গুলো  পরিসংখ্যানের ভাষায় ৫% পি ভ্যালুর লেভেল অব সিগনিফেকেন্স এ নন সিগনিফেকেন্স ছিল।
কিন্তু ু কিছুটা আশ্চর্যের ব্যাপার হলো চীন, আমেরিকা এবং আফ্রিকায় বিটি কটন নিয়ে কৃষক লাভের গুড় ঘরে তুললেও প্রতিবেশী দেশ ভারতের কৃষকদের জন্য বিটি কটন গলার ফাঁস হয়ে দাড়িয়েছে। তারা তো কোন লাভের মুখ দেখেনি।বরঞ্চ ফসল উৎপাদন ব্যয় বেড়ে গেছে আর ফলন গেছে কমে। ভারতের এই বিটি কটন সমস্যা নিয়ে সামনের কোন পর্বে কিছুটা গবেষনা সারসংক্ষেপ লিখবো   

