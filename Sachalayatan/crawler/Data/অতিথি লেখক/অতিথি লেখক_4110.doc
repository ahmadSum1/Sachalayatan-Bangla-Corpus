প্রাক-প্রলয়ে



( খেকশিয়াল )
মহাবিশ্বের মহাসমুদ্র মন্থন , এক পাশে দেবতার গুষ্ঠি "হেইয়ো!", আরেকপাশে অসুরেরা "হেইয়ো", কিলবিল করে টানছিল সব অনন্ত-বাবাজির আগা পাছা ধরে, বেচারা নাগ বাবাজী ছেড়ে দে মা কেদে বাঁচি অবস্থা।
উঠে এলো কত কি ! সুরাসুরেরা খেল সব ভাগাভাগি করে, লক্ষ্মীকে বগলদাবা করে আরেক বগল বাজাতে বাজাতে চলে গেলো বিষ্ণুদাদা, আমরা ছিলাম হা করে, অমৃত উঠে আসতেই সুরাসুরেরা খেয়ে শুরু করে দিল মাতলামি, কে বলে আসুরেরা ভাগ পায়নি, যতসব বাজে কথা ! মদ্যপগুলো সব টাল হয়ে রে রে করে বানাতে বসল একেকটা বিশ্ব আর তা নিয়ে নিউটন টনে টনে সূত্র কুড়াতে লাগলো সাগরতীরে । আইনস্টাইন আর হকিন্স ভাবতে বসলো “কেমনে কি!”
তারপর এলো থিকথিকে গরল। তাতে হতাশা ছিল, ঘৃণা ছিল, হিংসা ছিল, আশা ছিল, আবিষ্কার ছিল... ভালবাসাও ছিল । কেউ ফিরেও চাইল না ওইদিকে, গাজার ছিলিমে দম দিতে দিতে মহাদেব দেখছিলেন সবই, কলকিটা ছুড়ে ফেলে হা করে গিলে নিলেন তারই এক সিপ, একটু রেখে আমাদের দিকে উঁচিয়ে বললেন “নে খেয়ে না বাকিটূকু নাক বন্ধ করে, ভাঙ্গতে হবে অনেক কিছু...”

