সংগীত নির্ভরতা ও সংগীত নিধন



”... মানুষ হ, মানুষ হ, আবার তোরা মানুষ হ...
... বিশ্ব মানব হবি যদি কায়মনে বাঙালি হ...”
গুরু সদয় দত্ত অনুভব করেছিলেন সোজা হয়ে দাঁড়াবার জন্যে নিজের পা ভিন্ন অন্য কোন মাধ্যম উপযুক্ত হতে পারে না। মাটির প্রতি দায়িত্ববোধ সহজ নয়; মাটিকে আশ্রয় করে যে মানুষ শেঁকড় ছড়িয়ে তরতর করে বেড়ে ওঠে তাঁর মাটি -বিচ্ছিন্ন হয়ে বাঁচবার অদ্ভূদ কৌশলটি লেজকাটা শেয়ালের সেই পুরোনো গল্পের সঙ্গে বেশ মানিয়ে যায়। অন্ততঃ অনুভূতির জায়গাটিতে দেশ-মাটি-সংস্কৃতির একটি অনবরত চর্চার বিররীতে কপর্দকশূণ্য নরপতির বেশে, সব হারানোর বেদনায়- লিঙ্কিন পার্ক, সেপুলচুরার হেভি মেটালে বেশ মানিয়ে নিচ্ছি-জাতীয় অন্তসারশূন্য সংস্কৃতি চর্চা কোন ইঙ্গিত বহন করে থাকলে সেই ভয়াবহতার উপলব্ধি একান্ত দরকার। কারণ সঙ্গীত মর্মস্পর্শী। সংগীত রচনা করে সাংস্কৃতিক পরিচয়, নির্দেশ করে বোধের ঠিকানা। কিন্তু একইসাথে বিষয়টি অন্যভাবে বিবেচনার দাবি রাখে। আমরা আলোচনা করছি সঙ্গীত নির্ভরতা বিষয়ে; বিষয়টির কেন্দ্রে একটি প্রচ্ছন্ন আহ্বান পাঠক মাত্রই উপলব্ধি করবেন। যে কারণে গুরু সদয় দত্তকে ডেকে আনবার প্রয়োজনীয়তা অনুভূত হয়েছে। অর্থাৎ নিজস্ব কিছু আছে কি নেই সে বাস্তবতা উপলব্ধির অন্ততঃ একটা লে ম্যান ভিউ পয়েন্ট এক্সপেরিমেন্ট বেশ করা যেতে পারে। অভিজ্ঞ পন্ডিতসম ওয়াহিদুল হক বলেছিলেন ’তা আছে।’ কিন্তু আমরা বুঝি কীভাবে? মমতাজ গান করেন, বারী সিদ্দিকীও জনপ্রিয়তা পেয়েছেন। রবীন্দ্র-নজরুল-পঞ্চকবি কেউই শোনছেন না সেটাও বলা যায় না। মিলা-কনা’র সিডি নিশ্চয়ই  একটা ভালো পরিমানে বিক্রি হয় বা ইভা রহমানেরও কদর নিশ্চয়ই রয়েছে। আর তরুণ প্রজন্মের থ্রাস কিংবা হেভি মেটাল নিদেনপে ইংরেজি/বাংলা হার্ড রক তো রয়েছেই। হিন্দি গানের জনপ্রিয়তা নাগরিক মাত্রই জানেন। আর বিশুদ্ধ,শাস্ত্রীয়,ক্যাসিকাল বলতে উচ্চমার্গের বিবেচনায় বা এগুলো বোঝার জন্যে যে ধরণের ওরিয়েন্টেশান দরকার তা না থাকায় আপন ভাবার অবকাশ হয়না। অন্ততঃ আমার েেত্র সেরকমই ঘটেছে। তাহলে সংগীত নির্ভরতার জায়গাটিতে একটি স্পষ্ট মেরুকরন রয়েছে যা কিনা এমনকি শ্রেনীদ্বন্দে গিয়ে ঠেকেছে শেষ পর্যন্ত। যদিও আমাদের ল্যচ্যুত হবার অবকাশ নেই। 
গুরু সদয় দত্ত ব্রতচারী আন্দোলনের স্রষ্টা। পরিপূর্ণ মানুষের স্বপ্ন দেখতেন তিনি। মাটির কাছাকাছি থাকতে চেয়েছেন। এ মাটি নিঃসৃত রসে সিক্ত হয়েছেন। রাঢ় বাংলার রায়বেঁশে বা এই বাংলার ঢালী’র পৃষ্ঠপোষকতা এর দুটি প্রকৃষ্ট উদাহরন। এ দুটি লোক নাচে এত বিশুদ্ধ শিল্পরস থাকতে পারে তা কলপনাতেও ছিল না। ঘটনাক্রমে নাচ দুটি প্রত্য করার সুযোগ হলে এর শিল্পমান আমাকে স্তম্ভিত করে। অসময়ে বিষয়টির অবতারণা এই কারনে যে, কী নেই সে বিষয়ে আমরা যতটা সরব, যা আছে তা বোঝার বা দেখার েেত্র আসলেই কী কোন ফাঁক রয়েছে। না হলে সংগীতের সংজ্ঞা বদলে যাচ্ছে কেন? বিশ্ব সংগীতের কোন ধারাকেই অবহেলা বা তুচ্ছ করা আমাদের উদ্দেশ্য নয়। স্বয়ং রবীন্দ্রনাথও সরাসরি বিদেশি সংগীত আমাদের মেজাজে উপস্থাপন  করেছেন। সেটা আমাদের নব সম্পদ হিসেবেই গৃহিত হয়েছে। যা হোক সংগীতের েেত্র একটি বিশ্বজনীন অবস্থান প্রত্যাশা করা যায় না। বাঙালি মাত্রই সঙ্গীতের একটি বিশেষ ধারাতেই আগ্রহ দেখাবেন সেটাও বোধকরি কোন যুক্তিযুক্ত সমাধান নয়। তবে জাতি হিসেবে, আমাদের নিজস্ব সংস্কৃতির উৎস সন্ধানে অমনযোগী হওয়ার অবকাশ নেই। এবং আমাদের সংগীত সেই সংস্কৃতিরই একটি শক্তিশালি অংশ। 
আবদুশ শাকুর বলেছিলেন, একমাত্র সঙ্গীতই পারে সম্মিলিত মানুষকে একত্রে আনন্দ দিতে। শিল্পের অন্যান্য মাধ্যমে সেটি কষ্টকর। পুস্তক পাঠে এক ধরনের বিচ্ছিন্নতা প্রয়োজন বা চিত্রকর্ম দর্শনেও তেমনি। এবং সঙ্গীতই একমাত্র মাধ্যম যাতে মাথা না খাটিয়েই পাওয়া যায় অনেকখানি। নানাবিধ নাগরিক লম্ফ-ঝম্ফ শেষে তাই সঙ্গীত নির্ভরতা জোড়ালো।  মিলা-কনা-জানা-অজানা কেউই কোন সমস্যা নন হেভি ইন্স্ট্রুমেন্টের  ধুম-ধুম আওয়াজ বেরোলেই নিশ্চিত প্রশান্তি। তাহলে বিশুদ্ধ রসের জায়গাটি আপাততঃ শিকেঁয় তুলে রাখাই বেশ নিরাপদ নয় কি? 

