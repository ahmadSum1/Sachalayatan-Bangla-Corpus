বন্ধুত্ব



মনের সাথে মনের মিল, প্রাণের সাথে প্রাণ,
বুকের মাঝে আয়রে সখা, আয় ধরি সেই গান।
ছোট্টবেলা নদীর ধারে, জলের মাঝে পা দুলিয়ে,
গান জুড়োতাম গলা ছেড়ে। সময়টা দেয় সব ভুলিয়ে।
তবু ভুলিনি সেসব স্মৃতি, শতকথা তোমার-আমার।
বুঝিনি তখন বন্ধুত্ব কী, গুরুত্ব কী তোমার।
ঝড়ের রাতে আম কুড়োতাম মজিদ মিয়ার বাগে;
ফিরলে বাড়ি, কান মলুনি দিতেন মা রাগে।
সন্ধ্যেবেলা জ্বরের ঘোরে কেঁপে কেঁপে মরি,
চুরি করে এনে দিতে জ্বর তাড়ানোর বড়ি।
পরলে ধরা, জ্যাঠামশাই দিলেন তোমায় মার,
মার খেয়েও দুষ্টূমিটা মানেনি কভু হার।
আজ একলা যখন থাকি, মনটা বড়ই কাঁদে।
তোমার থেকে অনেক দূরে, জীবনেরই ফাঁদে।
ভাবি নানান কাজের মাঝে, লিখবো চিঠি তোমায়,
বন্ধু তুমি আছো কেমন? মনে আছে আমায়?
আজ বুঝি বন্ধুত্ব কী, আমার তুমি কী যে।
যতই থাকো দূরে তুমি, আছো হৃদয় মাঝে।
দেবাশিস মুখার্জি
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%64%62%2e%6d%75%6b%68%65%72%6a%65%65%2e%62%6c%6f%67%40%67%6d%61%69%6c%2e%63%6f%6d%22%3e%64%62%2e%6d%75%6b%68%65%72%6a%65%65%2e%62%6c%6f%67%40%67%6d%61%69%6c%2e%63%6f%6d%3c%2f%61%3e%27%29%3b'))

