অদম্য সোবহানের কাছে পাথর ভারী না জীবন ভারী  ।



এস এস সি ২০১১ তে জিপিএ ৫  পাওয়া পঞ্চগড়ের অদম্য আবদুস সোবহানের কথা পত্রিকা মারফত সারা দেশে আজ  অনেকেরই জানা। কিন্তু কোন দৈনিকে খবর আসে নি যে বিগত কয়েক দিন সোবাহান ও তার পরিবারের মুখে ভাত জুটেনি। 
কেন জোটেনি তা একটু খোলাসে করে বলা যাক। সওবাহানরে বাবা অসুস্থ, ঘরে শয্যাশায়ী। সোবাহানের মা  পঞ্চগড়ের পাথর কোয়ারির দিনমজুর; মজুরী দৈনিক ১০০ টাকা। গত ২০ মে  ২০১১ থেকে পঞ্চগড়ের পাথর কওয়ারিতে পাথর তোলা বন্ধ। সোবাহানের মায়ের মত পাথর কোয়ারিতে কাজ করা কয়েক হাজার শ্রমিকের গাতে কাজ না থাকায় দিনমজুর পরিবারেগুলোতে ক'দিন ঠিক মত খাবারই জুটছে না।
[sb]পাথর ভারী না জীবন ভারী [/sb]
১ ঘন ফুট পাথর বা বালির ওজন কম-বেশি ১২০ পাউন্ড ( ৫৪.৫০ কেজি) অর্থাৎ প্রায় দেড় মন । দেড় মণ  পাথর / বালি Stack হতে ট্রাকে তুললে সোবাহানরে মায়ের মত পাথর কোয়ারির শ্রমিকদের কে দেওয়া হয় ১.৩০ টাকা। এভাবে  দিন ভর  যদি ১৫০ মণ পাথরের বোঝা টানতে পারে তবে তাদের ভাগ্যে জুটে দনি শেষে ১৩০ টাকা। ঢাকা শহরে এসে সেই পাথর বিক্রয় হবে ১২ হাজার টাকায়। সেই পাথরে- বালিতে গড়ে উঠবে নতুন নতুন সুরম্য অট্টালিকা, মসৃণ পিচ ঢালা রাস্তা।বিদ্যুতের খামব্বা বসবে দেশের আনাচে কানাচে। তড়তড় করে এগিয়ে যাবে রাষ্ট্রীয় উন্নয়ন সূচক।
বিগত ১ বৎসের প্রতি ১০০ ঘন ফুট (১৫০ মন) পাথরে দাম বেড়েছে আড়াই থেকে ৩ হাজার টাকা। অথচ বিগত  ৩ বছরে পাথর শ্রমিকের মুজরী বাড়েনি ১ পয়সাও। তাই কয়কে গাজার পাথর টানা শ্রমিক জোট বেধে দাবি করেছিল যেন প্রতি দেড় মন পাথর বহনের মজুরী ১.৩০ টাকা থেকে ২.০০ টাকা উন্নতি করার।অর্থাৎ, ১৫০ মন পাথর বহনে সর্বমোট ৭০ টাকা বৃদ্ধির।এই দাবি নিয়ে কয়েক হাজার বালি পাথর টানা মুজুর মিছিল করে এসেছিল পঞ্চগড়ের জেলা প্রশাসকের কাছে।
মজুরদের কী স্পর্ধা !!!!!!!!!!!!!!
সে দাবি মানবার উপায় নেই। কারণ তবে যে ব্যবসায় ভয়ংকর লোকসান হয়ে যাবে । তাই, পঞ্চগড়ের পাথর ব্যবসায়ী আর পাথর কোয়ারি ইজাদার (পাথর-বালি ব্যবসায়ী ও সরবরাহকারী যৌথ ফেডারেশন) জোট বেঁধে পাথর তোলাই বন্ধ করে দিয়েছেন।

যা ব্যাটারা ক'দিন পাথর না তুলে থাকবি।দু'দিন পরেই পেটে দানা-পানি না পরলে ঠিকই সুড়-সুড় করে চলে আসবি ১.৩০ টাকা পাথর টানতে।পাথর তো আর আলু পটল না যে দুদিন বেচা বন্ধ থাকরে পচে যাবে।

সূত্র : পঞ্চগড়ে পাথর-বালি কেনাবেচা বন্ধ।
http://www.dailykalerkantho.com/?view=details&type=gold&data=Hotel&pub_no=530&cat_id=1&menu_id=24&news_type_id=1&index=17&archiev=yes&arch_date=24-05-2011
সদস্যনাম: অগ্নি প্রভা

ছবি: 


 



