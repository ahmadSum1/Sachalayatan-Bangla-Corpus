শহীদ মুনির তপন জুয়েলের খুনীরা কে কোথায়? 



বর্তমান সময়ে সিলেট জামাতের শক্ত একটা ঘাটি হিসেবে গড়ে উঠলেও ৯০ এর স্বৈরাচার বিরোধী আন্দোলনের আগে পর্যন্ত সিলেটে জামাতের তেমন কোনো অবস্থানই ছিলো না। তখন প্রগতিশীলরাই সিলেটকে নিয়ন্ত্রণ করতেন। সিলেটে জাসদ ছাত্রলীগের রমরমা দিন ছিলো। ছাত্রলীগও জাসদের সামনে দাঁড়ানোর খুব একটা সাহস পেতো না। পুরো শহরেরই নিয়ন্ত্র্রণ তখন একচ্ছত্রভাবে জাসদ ছাত্ররীগের হাতে ছিলো।
 সেই সময়ে, সময়টা ১৯৮৮ সাল, কোনঠাসা জামাত সিলেটে নিজেদের অবস্থান তৈরি করার জন্য ছাত্রশিবিরকে খুনের রাজনীতিতে লেলিয়ে দেয়। আর সিলেটে প্রথম খুনের রাজনীতিরও সুচনা করে একাত্তরের ঘাতক রাজাকার জামাতের উত্তরসুরি ইসলামি ছাত্রশিবির। একেবারে কোনঠাসা জামাতশিবির সিলেটে নিজেদের অবস্থান করে নিতে ১৯৮৮ সালের একই দিনে খুন করে জাসদ ছাত্রলীগের তিন অকুতোভয় সৈনিক মুনির তপন ও জুয়েলকে। এই তিনজনের অপরাধ ছিলো, তারা সিলেটে জামাত শিবিরের অবস্থানের বিপক্ষে রুখে দাঁড়িয়েছিলেন।তখন জাসদ ছাত্রলীগ সিলেট শহর থেকে শিবির উৎখাত করার পরিকল্পনা নেয়। কিন্তু শিবিরের নারকীয় তাণ্ডবলীলার কাছে তারা বিপর্যস্ত হয়ে পড়ে। জাসদ ছাত্রলীগের দুর্গে চরম আঘাত করে সিলেটে খুনের রাজনীতির শুরু ও নিজেদের অবস্থান করে নেয় জামাত শিবির ১৯৮৮ সালের সেপ্টেম্বর মাসে। একদিনেই জাসদ ছাত্রলীগের নিবেদিতপ্রাণ মুনির, তপন ও জুয়েল এই তিন কর্মীকে নির্মমভাবে হত্যা পিশাচরা। সেই সময়ে শিবিরের তান্ডবে সিলেট নগরীতে আহত হয় অনেকেই।
বর্তমানে সিলেট নগরীতে জামাত শিবিরের অবস্থান অন্যান্য দলগুলোর চেয়ে অনেক মজবুত। আওয়ামীলীগ বা বিএনপি ভোটের রাজনীতিতে যোজন যোজন এগিয়ে থাকলেও মাঠ দখলের লড়াইয়ে সিলেটে শিবিরের ধারেকাছেও কেউ নেই। যুদ্ধাপরাধীর বিচার প্রক্রিয়া ব্যাহত করতে প্রায় প্রতিদিনই জামাত শিবির সিলেটে কোনো না কোনো কর্মসুচি পালন করছে। রমজান শুরু হওয়ার ঠিক আগের দিন তারা সিলেট নগরীতে রমজানকে স্বাগত জানিয়ে মিছিল করার নামে নগরীতে তান্ডব চালায়। বর্তমানে সিলেটে যারা জামাতকে নেতৃত্ত্ব দিচ্ছে অথবা শিবিরের কর্মপরিকল্পনা ঠিক করছে তারা অনেকেই সিলেটের প্রতিষ্টিত ব্যবসায়ী, এবং এই প্রতিষ্টিত ব্যবসায়ীদের অনেকেই মুনির তপন জুয়েলের খুনী। ২০০১ সালে চারদলীয় জোট ক্ষমতায় আসার পর মনির তপন জুয়েলের খুনীরা সিলেটে ব্যবসায়িকভাবে নিজেদের অবস্থান তৈরি করে নেয়। তারা নিজস্ব ক্যাডারবাহিনী ব্যবহার করে সিলেটের যত্রতত্র হিন্দু সম্প্রদায় ও দরিদ্র মানুষের জমি দখল করতে শুরু করে। কেউ তাদের বিরুদ্ধে কথা বললেই তার উপরে এই খুনীরা জামাত শিবির স্টাইলে অত্যাচার করেছে। অনেককে মিথ্যা মামলা দিয়ে হয়রানিও করেছে। আবার কাউকে ভয় দেখিয়ে পানির দামে কিনে নিয়েছে তার মূল্যবান জমিটুকু। সিলেটে এখন অনেক বড় বড় ব্যবসা প্রতিষ্টান ও প্রায় সব হাউজিংয়েরই মালিক বনে গেছে মুনির তপন জুয়েলের খুনী সহ জামাতিরা।
 
মুনির তপন জুয়েলের খুনীরা বর্তমানে কে কোথায় আছে :

মুনির তপন আর জুয়েল এই তিন হত্যাকান্ডের মাধ্যমেই সিলেটে নিজেদের অবস্থান করে নেয় জামাত শিবির। এরপর তারা বিভিন্ন সময় বিভিন্ন ইস্যূতে সিলেটে তান্ডক চালিয়েছে বারবার। শাহজালাল বিশ্ববিদ্যালয়ের নামকরণ বিরোধী আন্দোলনেও জামাত শিবিরের খুনী চক্র নামকরণের পক্ষে আন্দোলনকারী ও সাধারণ মানুষের উপরে তান্ডব চালায়। বিডিআরের সাথে প্রকাশ্যে নগরীর রাস্তায় গুলাগুলিও করে তারা। অথচ প্রশাসন বা সরকার কিছুই করেনি জামাত শিবিরের এই খুনীদের বিরুদ্ধে। কেউ কেউ গ্রেফতার হয়ে জেলে গিয়েছিলো ঠিকই কিন্তু বের হতেও তাদের খুব একটা সময় লাগেনি। বর্তমানে ১৯৮৮ সালে সিলেটে শিবির হঠাও আন্দোলনে খুন হওয়া মুনির তপনের জুয়েলের খুনীরা এখন কি করছে আর কোথায় আছে...

জিয়াউদ্দিন নাদের
মুনির তপন জুয়েল ট্রিপল মার্ডারের প্রধান পরিকল্পনাকারী হচ্ছে এই জিয়াউদ্দিন নাদের। এছাড়া দুর্ধর্ষ শিবির ক্যাডার জিয়াউদ্দিন নাদের এখন জামায়াত নেতা। তবে ভূমিদস্যু হিসেবেই সে বেশি পরিচিত। সিলেটের ছাত্র রাজনীতির সবচেয়ে ভয়ঙ্কর হত্যা মিশনে নেতৃত্ত্ব দিয়েছিলো এই নাদের। ১৯৮৮ সালে নগরীর শাহী ঈদগাহ এলাকায় জাসদ ছাত্রলীগের নেতা মনির, তপন ও জুয়েল হত্যাকান্ডের মাধ্যমে তার উত্থান। নাদেরের বাড়ি সিলেটে না। তার বাবা খাদিমনগরে একটি সরকারি অফিসে তৃতীয় শ্রেণীর কর্মচারী ছিলো। নাদের ছাত্রশিবিরের রাজনীতিতে একজন দুর্ধর্ষ ক্যাডার হিসেবে পরিচিত। ৯৩ সালে তার নেতৃত্বে শিবির ক্যাডাররা ওসমানী মেডিকেল কলেজ ছাত্রদলের সভাপতি নিয়াজ ও সহ-সভাপতি আদনানের ওপর হামলা চালিয়ে তাদের গুরুতর আহত করে। সন্পাসী কর্মকান্ডের জন্য একাধিকবার জেলেও গেছে নাদের। কিন্তু বারবারই সে জেল তেকে বেরিয়ে এসেছে খুব সহজেই। ছাত্র রাজনীতিতে যুক্ত থাকা অবস্থায় নাদের শিবিরের ক্যাডার বাহিনী দ্বারা বিরোধপূর্ণ জায়গা দখল এবং জাল দলিলের মাধ্যমে অন্যের জায়গা হাতিয়ে নেওয়া শুরু করে। নাদের বাহিনীর রোষানলে পড়ে অনেক নিরীহ মানুষ তাদের সব হারিয়েছে। নাদেরের টিলাগড় শাপলাবাগ এলাকায় দখল করা জায়গায় এখন গড়ে উঠেছে গাজী বোরহান উদ্দিন আবাসিক প্রকল্প। এছাড়া দক্ষিন সুরমার শিববাড়ি জৈনপুরে হিন্দুদের জায়গা দখল করে নাদের তৈরি করেছে সিলভার ভ্যালি হাউজিং নামের আরেকটি প্রকল্প। সিলভার ভিলেজ হাউজিং নিয়ে সিলেটে অনেক মামলা পাল্টা মামলা হয়েছে। পরে নাদেররা চারদলীয় জোট ক্ষমতায় থাকাকালে কিভাবে যেনো রাতের আধারে বিশাল একটা জায়গা দখল করে নেয়। যারা বাধা দিয়েছিলো তাদেরকে বিভিন্ন ভাবে হয়রানি করা হয়েছিল। এখন এখানে প্লট করে জায়গা বিজ্ঞাপন দিয়ে বিক্রি করা হচ্ছে। নগরীর মা মণি পলি ক্লিনিকের একজন মালিকও এই নাদের । এছাড়া নগরীর ইসলামপুর মেজরটিলায় আল আমিন জামেয়া নামে নাদেরের একটা স্কুল রয়েছে।
নাদের নগরীর উপশহরের রোজভিউ কমপ্লেক্সের নিচতলায় সিলভার ভিলেজের অফিসে বসে অফিস করে। মা মণি ক্লিনিক মারামারি ও প্রতিপক্ষের হামলায় আহত শিবির ক্যাডারদের চিকিৎসা দেওয়া হয়।
নাদেরের ছোট ভাই শিবিরের অস্ত্র সংরক্ষক এবং ক্যাডার। নামটা মনে নেই। নামকরণ বিরোধী আন্দোলনে নাদের ও তার ছোটভাই য়ের নেতৃত্বেই সংগঠিত হয়েছিল শিবির ক্যাডাররা।
জিয়াউদ্দিন নাদের এখন সিলেট জজকোর্টের একজন আইনজীবি।
যতরপুরে বাসার গেটে লেখা- জিয়াউদ্দিন নাদের, এডভোকেট, জজকোর্ট, সিলেট। সে বর্তমানে ২২ লাখ টাকা দামের একটি মাজদা আক্সেলা গাড়ি ব্যবহার করে।
মাওলানা লোকমান
দুর্ধর্ষ শিবির ক্যাডার থেকে এখন কোটিপতি জামায়াত নেতা মাওলানা লোকমান । বর্তমানে সে দক্ষিণ সুরমা উপজেলা চেয়ারম্যান। বাতিল হওয়া ২০০৭ এর ২২ জানুয়ারির নির্বাচনে সিলেট-৩ (দক্ষিণ সুরমা-ফেঞ্চুগঞ্জ) আসনে চারদলীয় জোটের মনোনয়ন না পেয়ে স্বতন্ত্র প্রার্থী হয়ে অনেক টাকা-পয়সা খরচ করেন লোকমান। ভূমি দখল, জঙ্গি কানেকশনসহ নানা অপকর্মের অভিযোগ আছে তার নামে। তার নামে একাধিক মামলাও আছে। জেলও খেটেছে বহুবার। জুয়েল তপন মনির হত্যাকান্ডে সরাসরি জড়িত ছিল এই লোকমান।
১৯৮৮ সালে লোকমান যোগ দেয় ছাত্রশিবিরে। একপর্যায়ে মদনমোহন কলেজ ছাত্রশিবিরের সভাপতি হয়। অথচ সে কোনোদিনই ওউই কলেজের ছাত্র ছিল না। সে পড়তো আলিয়া মাদ্রাসায়। মদন থেকে শুরু করে সে ধীরে ধীরে নেটওয়ার্ক গড়ে তোলে সিলেট সদর, দক্ষিণ সুরমা ও ফেঞ্চুগঞ্জ এলাকায়। বিশেষ করে বরইকান্দি এলাকাকে সে পুরোপুরি শিবিরের একটা নিরাপদ ঘাটি বানিয়ে ফেলে। বরইকান্দি এলাকার পলিটেকনিকের ছাত্রদের মেসগুলোকে সে চট্রগ্রাম ভার্সিটির আদলে গড়ে তুলে।
১৯৯৩ সালে এক রাতে রিকাবীবাজারে ওসমানী মেডিকেল কলেজ ছাত্রদলের সাবেক সভাপতি ডা. নিয়াজ মোহাইমিন, সহ-সভাপতি ডা. আদনানের ওপর নৃশংস হামলা চালানো হয় তার নেতৃত্ত্বে। ১৯৯৫ সালে সিলেট পলিটেকনিক ছাত্রদলের ঘুমন্ত নেতাকর্মীদের ওপরও লোকমানের নেতৃত্ত্বে হামলা চালানো হয়। পরে পুলিশ লোকমানের বাড়িতে অভিযান চালিয়ে বিপুল পরিমাণ অস্ত্র উদ্ধার করে। এই অস্ত্রগুলোর মধ্যে বিপুল পরিমান রাম দা ও পাইপগান ছিল্ পুলিশ সেদিন লোকমানকে বাড়িতে না পেয়ে তার ভাই ও মাকে গ্রেফতার করে। অথচ অস্ত্র মামলায় লোকমানের কিছুই হয় না।
১৯৯৭ সালে তার নেতৃত্বে এমসি কলেজ ছাত্রদল সভাপতি মীর মোশাররফ হোসেনকে কলেজ হোস্টেল থেকে ধরে এনে হাত-পায়ের রগ কেটে দেওয়া হয়।
ভূমিদখল, এলাকায় সালিশ বৈঠকের নামে আর্থিক সুবিধা আদায়সহ বিভিন্ন অভিযোগ রয়েছে তার নামে। সে সিলেট পরিবহন মালিক সমিতির মহাসচিব। সিলেট শহরে যে টাউন বাসগুলো চলে সেগুলোর এসোসিয়েশনের চেয়ারম্যান লোকমান। এছাড়া সিলেট মৌলভীবাজার শ্রীমঙ্গল রুট দখল করে আছে লোকমান। লোকমান টার্মিনালে ব্যাপক চাদাবাজি করে এবং সাগরিকা বাসের কাউন্টার দখল করে আছে ৫ বছর থেকে।
দক্ষিণ সুরমার চন্ডিপুল থেকে হুমায়ুন রশীদ স্কয়ারের যে বাইপাস রোড আছে তার দুই পাশে হিন্দুদের প্রচুর জায়গা দখল করেছে লোকমান। এই জায়গা দখল আর বিক্রি করেই সে মূলত টাকাওয়ালা হয়েছে। তার গ্রামের বাড়ি দক্ষিন সুরমার বরইকান্দির কামুশানা গ্রামে। লোকমানের বাবা দিনমজুর ছিলো। তার চাচাতো ভাইয়েরা এখনো দিনমজুরের কাজ করে জীবিকা নির্বাহ করে। লোকমানের বড় ভাই মানিক দক্ষিণ সুরমার আরেকজন কুখ্যাত ভুমি খেকো। মানিক আর লোকমান মিলে চন্ডিপুল থেকে শুরু করে হুমায়ুন রশীদ স্কয়ার পর্যন্ত যে বাইপাস গেছে তার দুইপাশে প্রায় শত বিঘা জায়গা দখল করেছে। এমনকি তারা পিরোজপুর গ্রামবাসীর গোরস্থান দখল করতেও ছাড়েনি। লোকমানের এসব অপকর্মে তার সাথী দক্ষিণ সুরমার ধরাধরপুর গ্রামের মুহুরী ফয়সল। সে ডিসি অফিস ও রেকর্ডরুমের সব ফাইল গায়েব করে লোকমানকে জায়গা দখলে সহায়তা করে আসছে। দক্ষিন সুরমায় এই কথাটা প্রায়ই শোনা যায়, লোকমান ২ কোটি টাকা খরচ করে উপজেলা চেয়ারম্যান হয়েছে।
লোকমানের সিলসিটি নামের একটা ঢাকা সিলেট রুটে চলাচলকারী বাসের কোম্পানী আছে। এছাড়া সে একটা হাউজিং প্রতিষ্টানেরও মালিক। স্টেশন রোডে আপতাব ম্যানশন নামে একটা মার্কেট আছে তার । সেখানে একটি রঙের দোকান সে নিজে পরিচালনা করে। লোকমানের ছোট দুই ভাই মুজাহিদ ও সুরমানও শিবির ক্যাডার।
লোকমান সিলেট থেকে একটা দৈনিক পত্রিকা বের করার প্রস্তুতি নিচ্ছে।  লোকমান ব্যবহার করে ৫০ লাখ টাকা দামের মিৎসুবিশি পাজেরো।
আব্দুর রহমান
নগরীর উপকন্ঠের কালাগুল সাহেববাজার এলাকায় ভূমিদস্যূ বলে পরিচিত আব্দুর রহমান। দুর্ধর্ষ শিবির ক্যাডার থাকাকালে ১৯৮৯ সালের সেপ্টেম্বর মাসে ছাত্রলীগের তপন, মনির ও জুয়েল হত্যাকান্ডে জড়িত থাকার অভিযোগে তার বিরুদ্ধে হত্যা মামলা দায়ের করা হয়েছিল এবং সে এই হত্যাকান্ডে সরাসরি জড়িত ছিলো।
এ জামায়াত নেতা অল্প দিনে কোটি কোটি টাকার মালিক হয়ে নগরীর অদূরে গড়ে তুলেছে দু’টি হাউজিং প্রকল্প। বিমানবন্দর এলাকার কালাগুল ও এর আশেপাশের এলাকায় জনপদের হতদরিদ্র মানুষের কয়েকশ’ একর জমি গ্রাস করে নিয়েছে ।
তার নেতৃত্বাধীন দুর্ধর্ষ সন্ত্রাসীচক্র এলাকার মানুষকে ভিটেমাটি থেকে উচ্ছেদ করে গড়ে তুলে আল মক্কা ল্যান্ড এন্ড কোং ও নর্থইস্ট ল্যান্ড ডেভেলপম্যান্ট কোম্পানী নামে হাউজিং প্রকল্প। সেখানে হাতিয়ে নেয়া হয়েছে এলাকার গরীব ও অসহায় লোকজনের জায়গা জমি। এখন পত্রিকায় বিজ্ঞাপন দিয়ে আবদুর রহমান গং সেই জমি প্লট আকারে বিক্রি করছে। 
জয়নাল আবেদীন :
এককালের দুর্ধর্ষ শিবির ক্যাডার জয়নাল আবেদীন এখন ভূমিখেকো জয়নাল নামেই পরিচিত। রাজনৈতিক প্রভাব খাটিয়ে দক্ষিণ সুরমায় বিপুল পরিমাণ সরকারি জমি ও ব্যক্তি মালিকানাধীন ভূমি দখল করে গড়ে তুলেছেন সোনারগাঁ আবাসিক প্রকল্প। জানা যায়, নব্বইয়ের দশকে জয়নাল তার চাচা ডা. আবদুল মতিনের চেম্বারে এটেনডেন্ট হিসেবে কাজ করত। অথচ সে কোটি টাকা দামের গাড়ি চালায় আর জৈন্তাপুর উপজেলার চেয়ারম্যান। এই জয়নাল জুয়েল তপন মুনির হত্যাকান্ডে সরাসরি জড়িত ছিলো।
১৯৮৮ থেকে ‘৯৫ সাল পর্যন্ত নগরীতে শিবিরের বিভিন্ন অপারেশনে সে অগ্রণী ভূমিকা রাখেন। চারদলীয় জোট ক্ষমতায় আসার পর জড়িয়ে পড়ে ব্যবসায়। আরো কয়েকজনকে নিয়ে দক্ষিণ সুরমার লালমাটিয়া এলাকার জলাভূমি দখলে নামে। এলাকার গরিব মানুষের কাছ থেকে নামমাত্র দামে কিছু জমি কিনে আশপাশের সরকারি বিল-নালা ও খাল ভরাট করে গড়ে তোলে সোনারগাঁ আবাসিক প্রকল্প। এ প্রকল্পের নামে প্রবাসীসহ বিভিন্ন জনের কাছ থেকে কোটি কোটি টাকা হাতিয়ে নিয়েছে। জয়নাল সোনারগা আবাসিক প্রকল্প ছাড়াও দক্ষিন সুরমার লালমাটিয়ায় আরেকটি আবাসন প্রকল্প গড়ে তুলছে। এখানে সে বেশিরভাগ জায়গা দখল করেছে হিন্দু আর দরিদ্র মানুষদের।
জয়নাল বর্তমানে জৈন্তাপুর উপজেলার চেয়ারম্যান।
এরা ছাড়াও মুনির তপন জুয়েলের খুনে সরাসরি জড়িত শিবির ক্যাডার শাহিন ও ফখরুল সিলেটে প্রতিষ্টিত ব্যবসায়ী ও চিহ্নিত ভুমি দখলকারী হিসেবে পরিচিত। তারা দুজনে সিলেট নগরীর বেশ কয়েকটি আবাসন প্রকল্পের সাথেও সরাসরি জড়িত।
যুদ্ধাপরাধীর বিচার কার্যক্রম শুরু হয়েছে। কিন্তু মুনির তপন ও জুয়েলের খুনী চিহ্নিত এই সাবেক শিবির ক্যাডাররা নানাভাবে যুদ্ধাপরাধীর বিচার প্রক্রিয়া নস্যাৎ করার চেষ্টা অব্যাহত রেখেছে। সিলেটে প্রায় প্রতিদিনই এরা কোনো না কোনো ব্যানারে সরকার বিরোধী আন্দোলন চালিয়ে যাচ্ছে। সরকার বিরোধী আন্দোলনের পেছনের কারণট, যে কোনো মূল্যে যুদ্ধাপরাধীর বিচার প্রক্রিয়া বন্ধ করাই তাদের প্রধান লক্ষ্য।
যুদ্ধাপরাধীর বিচারের পাশাপাশি সিলেটে খুনের রাজনীতি শুরু করা জামাত শিবিরের এই খুনী পিশাচদেরও বিচার হওয়া প্রয়োজন।
মুনির তপন জুয়েল, যারা একদিন রুখে দাঁড়িয়েছিলো এই নরপশুদের, যাদেরকে রুখে দাঁড়ানোর কারণে নিজেদের প্রাণ বিসর্জন দিতে হয়েছিলো, তারা আজ মুনির তপন জুয়েলের স্মৃতি বিজড়িত নগরে দামি গাড়ি চড়ে...!
এই খুনীরা প্রকাশ্যে ঘুরে বেড়াচ্ছে, সমাজে প্রতিষ্টিত হয়ে গেছে, একদিনে তিন খুন করেও তাদের বিচার কোনো বিচার হলো  না,  মুনির তপন জুয়েলের পরবর্তী প্রজন্ম হিসেবে এটা কি আমাদের ব্যর্থতা নয় ?

লিখেছেনঃ- জাহামজেদ

