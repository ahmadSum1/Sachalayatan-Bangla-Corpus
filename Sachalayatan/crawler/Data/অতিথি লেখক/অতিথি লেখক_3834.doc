আমি এ পৃথিবীর কেউ হতে চাই না



আমি এ পৃথিবীর কেউ হতে চাই না/অন্তোজ......
জন্মের শুরু থেকে শেষ অবদি মানুষকে করতে হয় নানা কসরত মানে জীবন যুদ্ধ,বেচে থাকার লড়াই, তিনবেলা খাওয়ার লড়াই,আরো নানাবিধ। জন্মটা আসলেই একটা বিচিত্র প্রক্রিয়া,মানুষ জন্মায় আস্তে আস্তে প্রক্রিয়ার মাঝে বড় ও হয়,এক সময় ক্রিয়া বিক্রিয়া ঘটিয়ে মারাও যায়।
ছোট বাচ্ছাকে বললে সে বলে বড় হয়ে সে পাইলট, ডাক্তার, ইন্জিনিয়ার, বা আরো নানাবিধ পেশায় নিজেকে দেখতে চায়। কিশোর বয়সে কথাগুলো একটা জায়গায় থেমে যায়, তখন তারা বলে এখন যা করছি তাতেই মনোযোগ দেই। যুবক বয়সে সবাই বলে "আমি কনফিউসড", কি করবো, কোনটা করলে ভালো হবে কিছুই বুঝতে পারছিনা।
আসলে পৃথিবীর আলোতে সবাই নিজেকে আলোকিত করতে চায়, স্থান করে নিতে চায় সবার মাঝে, কেউ পারে কেউ পারে না, যারা পারে তারা বলে আমি আরো কল্যাণ! করতে চাই, যারা পারে না তারা বলে ধুর ছাই আজাইরা সব কিছু।
কিন্তু সরল একটা কথা আমি মানি, এই পৃথিবীর নামী দামী কেউ বা কল্যানকারী বা জনপ্রিয় কেউ হতে চাইনা, সামনে যা আসবে তাকেই বরন করে নেব। এতে নামধারী কেউ হতে না পারলেও দু:খ যেমন থাকবে না তেমনি মরলে একটু শান্তিতে কবরে শুতে যেতে পারবো, তা না হলে আমার লাশটা নিয়ে রাজনীতি বা টানাটানি শুরু হতে পারে।
** মানুষ হিসেবে বাচতে চাই। পৃথিবীর বুকে "কেউ" হয়ে নয়।
অন্তোজ......

