ঘোড়া কর ভগবান



২০০৯ এর এপ্রিলের মাঝামাঝি স্বস্ত্রীক কোলকাতা গেলাম, ঘুরতে। সেখানেই জ্যোতিদার মাধ্যমে পরিচয় হলো আনন্দদার সাথে। আনন্দ গোপাল সেনগুপ্ত, ৯১ বছরের এক টগবগে তরুন। সেই অগ্নিযুগের বিপ্লবী, ৪২এর বিপ্লবে জেল খেটেছেন, তার পর শেয়ার বাজারের ব্রোকার, আর কতো কি করেছেন... সে এক রূপকথার মতো গল্প।
বাবা ছিলেন নাম করা কবিরাজ, রবিন্দ্রনাথ ঠাকুরের ব্যাক্তিগত চিকিৎসক। সেই সময়ের সব রথী-মহারথীদের নিত্ত আনাগোনা তাদের বাড়ী! বললেন মহাত্মা গান্ধীর কোলে চড়ে কতো দুষ্টুমী করেছি, তখন কী আর জানতাম তিনি কে!!!! সেই তাঁদের আশীর্বাদেই কি না জানি না, তবে পায়ের ধুলোর শক্তি তো দেখাই যাচ্ছে। টানা চল্লিশ বছর ধরে মাসিক সাহিত্য পত্রিকা সমকাল চালালেন, এখন অবসর জীবন কাটছে আস্তাবলে।
হ্যাঁ আস্তাবল, তাঁর বাড়ীর নাম। ৪৩এ জেল থেকে বেড়িয়ে ঘটনা চক্রেই পরিচয় ঘোড়ার সাথে। তার পর প্রেম। রেসের মাঠে তাদের দাপট তাঁর হৃদয় কেড়ে নিল। সেই তার ঘোড়া প্রেম, সেখান থেকেই বাড়ির নাম আস্তাবল।
কোলকাতায় চারদিকে তখন সাম্প্রদায়িক দাঙ্গা, মানুষ রাস্তায় পড়ে থাকে মড়ে, কেউ খোঁজ নেয়ার নেই। কিন্তু আস্তাবলের ঘোড়ার নাদি যদি এক আউন্স কম আসে, ডাক্তার বদ্যি চলে আসে... অথচ মানুষের কোন দাম নেই। সেসব দেখে লিখে ফেললেন "ঘোড়া কর ভগবান", তখন তার নামই হয়ে গিয়েছিল ঘোরার কবি...
কবিতাটা সবার সাথে শেয়ার করার লোভ সামলাতে পারলাম না!
ঘোড়া কর ভাগবান
আনন্দ গোপাল সেনগুপ্ত
মানব জীবন খোঁড়া করে প্রভু,
ঘোড়া কর ভগবান,
বেতো ঘোড়া নয়---ছ্যাকড়া টানিয়া
আবার যাইবে প্রাণ।
রেসকোর্সের ঈপ্সিত ঘোড়া
করে মোরে ছেড়ে দিও
তোমা চেয়ে বেশী ভক্ত জুটিবে
শনিবারে দেখে নিও।
প্রতি শনিবারে মোর লাগি’ হবে
উদ্দাম জনরোল,
গ্রীবাটি বাঁকায়ে নূতন ঢঙেতে
শুনিব সে কলরোল।
এমনি তো কেউ ফিরে নাহি চাহে
কুঁচকায় নাকো চোখ,
রজত-শায়ক ছুঁড়িবে তখন
খালি করে নির্মোক।
আমার পূজারী পাই নাকো খুঁজে
আশে পাশে খুসীমত,
রেস-ঘোড়া হলে, আমারে জপিয়া
মরে যাবে লোক কত
সপ্তাহ ধরি ফিস ফিস করি
হবে কত কানাকানি,
ডুয়েল লড়িয়া আমারই জন্য
ফাটাইবে মাথা জানি।
মোর কথা কত রাখিবে গোপনে
শুনিতে না পায় মাছি,
আমার সহিসে রাজার দুলালও---
করিবে আমড়া-গাছি।
মোর ‘ফ্যানসি’তে হবে গৃহছাড়া
সেইতো আমার দাম,
তুমি যে গো কেন বুঝিয়া বোঝ না
কেন বিধি হও বাম ?
বাইশ বছর মানব জীবন
কাটায়ে দেকিনু প্রভু,
কিছু নেই এতে শুকনো ছিবড়ে
রস পাই নাই কভু।
টানাটানি আর ধকলেতে হায়
ধুক ধুক করে প্রাণ,
মানব জীবন খোঁড়া করে প্রভু
ঘোড়া কর ভগবান।
--- থাবা বাবা!
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%68%61%2e%72%61%6a%69%62%40%67%6d%61%69%6c%2e%63%6f%6d%22%3e%72%68%61%2e%72%61%6a%69%62%40%67%6d%61%69%6c%2e%63%6f%6d%3c%2f%61%3e%27%29%3b'))

