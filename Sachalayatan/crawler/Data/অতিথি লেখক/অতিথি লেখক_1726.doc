একজন ডাক্তার ও কিছু কথা



পূজার বন্ধে বাসায় বসে টিভির রিমোর্টের উপর অত্যাচার করছিলাম।হঠাৎ একটা খবরে চোখ আটকে গেল।সিলেট মেডিকেলে সেবার নামে ডাক্তারদের অবহেলা এবং দালালদের দৌরাত্ন।পুরো রিপোর্টটা দেখলাম।মনটাই খারাপ হয়ে গেল।সরকারি মেডিকেলে চিকিৎসা সেবা পুরোপুরি নিশ্চিত করা আসলেই একটু কঠিন।বেশিরভাগ সময়ই বিশেষজ্ঞ ডাক্তাররা দিনের বেলায় রাউন্ড দেন।রাতের বেলা তাদের খুজে পাওয়া যায় না।তখন পুরো দায়িত্ব পড়ে ইন্টার্নি,আই এম ও আর রেজিষ্টারের উপর।সদ্য পাশ করা ইন্টার্নি আর আই এম ও কতটুকুই বা স্বাস্থ সেবা নিশ্চিত করতে পারে।
একটা ব্যক্তিগত আভিজ্ঞতার কথা বলি।আমরা তখন ৩য় বর্ষে।নতুন নয়ুন ওয়ার্ডে যাই।একদিন রাতে ওয়ার্ডে গিয়েছি।স্যার তখনো আসেননি।এক বেড থেকে আর এক বেডে ঘোরাঘুরি করছি।এমন সময় ইমার্জেন্সি থেকে এক ও পি সি পয়সনের পেশেন্ট এডমিট করা হল আমাদের মেডিসিন ওয়ার্ডে।রোগী সম্পূর্ণ জ্ঞানহীন ছিল।তার সাথে আসা আত্নীয়স্বজনরা তখন তাকে ঘিরে মরাকান্না জুরে দিল।অনেক খোজাখুজির পর এক ইন্টার্নি ডাক্তার পাওয়া গেল।তিনি পুরো পরিস্থিতি দেখে ঘাবরে গেলেন।ও পি সি পয়সনিং এর ম্যানেজমেন্ট তার জানা।একমাত্র অভিজ্ঞতার কারনে তিনি তাকে স্পর্শ করার সাহস করলেন না।বাংলাদেশ বলে কথা,যদি কিছু হয়ে যায় তাকে তো আর আস্ত রাখবে না । তার চিকিৎসা শুরু হল রেজিষ্টার আসার পর।সৌভাগ্যক্রমে সে বেচে গিয়েছিল।
গতকালের ঘটনাটা আমি সারাজীবন মনে রাখব।মূলত গতকালের ঘটনাটাই আজ আমাকে লেখার অনুপ্রেরণা যুগিয়েছে।সকালে ওয়ার্ডে ক্লাশ করছিলাম আমরা।এক বেডের চারপাশে ঘিরে স্যার আমাদের ক্লাশ নিচ্ছেন।হঠাৎ পেছনের বেড থেকে এক মহিলার আর্তচিৎকার শুনে পেছনে ফিরে তাকালাম।তার স্বামী পেশেন্ট।হঠাৎ করেই তার পেশেন্টের তীব্র শ্বাস কষ্ট দেখা দিয়েছে।মহিলার চিৎকারে দুজন ডাক্তার ছুটে এলেন।একজন ইমার্জেন্সি হাসপাতালের ই,সি,জি ডিপার্টমেণ্টে ফোন দিয়ে ই,সি,জি করার ব্যবস্থা করলেন।দেখা গেল যে তার হার্ট ফেইল করেছে।হাসপাতালের বেড গুলো খুব চাপাচাপি করে রাখা এরই মাঝে একজন ডাক্তার তার বেড টেনে বের করে ফেলেছেন।তাকে তখুনি সি,সি ইউ (কার্ডিওলজি ) তে এডমিট করা জরুরী হয়ে পড়ে।সাধারনত এক ডিপার্টমেন্ট থেকে আরেক ডিপার্টন্টে ট্রান্সফার করার প্রক্রীয়াটা জটিল।কাগজ পত্র সহ অনেক ঝামেলার মধ্যে দিয়ে যেতে হয় রোগীর পরিবারের।এই বিলম্ব অনেক সময় পেশেন্টের জন্য মৃত্যুর কারন হয়ে দারায়।কার্ডিওলজির রেজিষ্টার কে ফোন দিয়ে তারা খুব সুন্দর ভাবে ব্যবস্থা করে ফেললেন।তাদের প্রতি কৃতজ্ঞতায় আমার মনটা ভরে উঠল।আর আমিও সেই টিভি চ্যানেলের সমালোচনার মোক্ষম জবাব পেয়ে গেলাম।।
এটা ঠিক যে ডাক্তারদের মাঝে অনেক অসাধু ডাক্তার আছে।ডাক্তার নামের সাথে কসাই নামটা মানিক জোড় হয়ে গেছে।কিন্তু আমরা ভুলে যাই যে তারাও মানুষ।টানা বারো থেকে আঠারো ঘণ্টা ডিউটি কখনো সমান মনযোগ আর মেজাজ নিয়ে করা যায়না।তবুও তারা অপরাধী যে কোন ভুলের জন্য।কিছু করার নেই
সর্বশেষে একটা কথাই বলব এই শ্রেণীর উপর ঢালাও ভাবে অভিযোগ না করে আমাদের যেকোন কিছুরই সুষ্ঠ তদন্ত করা।ভাল মন্দ সব জায়গায় ই বিদ্যমান।
-আয়ন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%72%75%70%61%6e%7a%65%6c%40%79%61%68%6f%6f%2e%63%6f%6d%22%3e%72%72%75%70%61%6e%7a%65%6c%40%79%61%68%6f%6f%2e%63%6f%6d%3c%2f%61%3e%27%29%3b'))

