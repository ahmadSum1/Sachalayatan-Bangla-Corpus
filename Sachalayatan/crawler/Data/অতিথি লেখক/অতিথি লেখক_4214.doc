কয়েকটি বিলবোর্ড



ছাইদান
জন্মটাই বর্জ্য বহনের লাগি-- শুধু মালবোঝাই আর খালাস 
শত্রু
মানুষের সবচেয়ে বড়ো শত্রু সে নিজেই 
দৃশ্য
নদীতে সিনান করে ঝরাপাতার সাথে জড়াজড়ি হয়ে ভোরে আগুন পোহাচ্ছে শীতকাল 
ছবি
ঘরে ফিরে দেখি-- থুতনিতে হাত রাখা উপবাস অশ্রু লুকাতে প্রাণান্ত করে যাচ্ছে 
গতি 
কোনো গতিময়তাকে কখনো রুখতে পারে নি বিদ্রূপ 
সমবায়
মানুষ একাকী একা বোধ করে-- তাই সমবায় 
ঘড়ি
ঘড়ির কাঁটার দিকে তাকালে আমার কেবলই মরে যাচ্ছি বলে মনে হয় 
আত্মা 
আশ্চর্য-- গ্রাম গ্রামকে ছেড়ে গেছে, নদীও নদীকে
আমি কবে ছেড়ে যাব আমার আমিকে
মুজিব মেহদী

