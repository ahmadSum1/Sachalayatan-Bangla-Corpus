ব্যবহারিক কল্পবিজ্ঞান-২: ঠিক এই মূহুর্তে বিশ্ব ধ্বংস হয়ে যাওয়ার মহাকাশীয় যুক্তি কি হতে পারে?



আমি জ্যোতির্বিদ নই। তবে এই সংক্রান্ত ক্ষুদ্র জ্ঞান দিয়ে যদি বাস্তবের কাছাকাছি একটা কল্পনাভিত্তিক যুক্তি দাঁড় করাই তাহলে কেমন হয়? বিশ্ব ধ্বংস হওয়ার হাজারটা কারন থাকতে পারে, তার মধ্যে কেবল একটা নিয়েই আজ কথা বলব। বিজ্ঞানের একটা ইন্টারেস্টিং ফ্যাক্ট জানা হয়ে যাবে, পাশাপাশি এর একটা (অপ?) ব্যাখ্যাও। মূল বিষয়ে যাওয়ার আগে একটা বিজ্ঞান রিভিউ হয়ে যাক। 

পৃথিবী আমাদের সৌরজগতের ৩য় গ্রহ। ৫১০,০৭২,০০০ বর্গ কিলোমিটারের এই গ্রহে লক্ষ লক্ষ প্রানীর বাস। অন্য গ্রহে প্রানী আছে কিনা তা নিয়ে অনেক গবেষনা চলছে, চলবে। বাকি গ্রহগুলির ফটো দেখলে আর সেখানে প্রানী নেই কল্পনা করলে আসলে আমাদের পৃথিবীর নীল রংটা অনেক বেশি প্রিয় লাগে। যাই হোক, সূর্য আমাদের সৌরজগতের স্টার। এই রকম ১০০-৪০০ বিলিয়ন স্টার এবং তাদের গ্রহদের নিয়ে আমাদের ছায়াপথ (গ্যালাক্সি) মিল্কি ওয়ে। এই রকম বহু বিলিয়ন ছায়াপথ আছে। 

ফটোঃ মিল্কি ওয়ে
সেইরকমই আমাদের প্রতিবেশি এক ছায়াপথ আছে যার নাম অ্যান্ড্রোমিডা। আমাদের মিল্কি ওয়ের চেয়ে অ্যান্ড্রোমিডার আবার স্টার বেশি.. ১ ট্রিলিয়নের মত। এই ছায়াপথকে আমরা রাতে খালি চোখে দেখতে পাই। এই যে রাতের আকাশে এত এত নক্ষত্ররাজি, ছায়াপথ ইত্যাদি দেখতে পাই, তার কারন হল তাদের কাছ থেকে আলো বিকশিত হয়। আলো এত দূরত্ব অতিক্রম করে আমার চোখে আসে, তখন তারা আমাদের কাছে দৃশ্যমান হয়। 
শিশুকাল থেকেই আমরা পড়ে এসেছি আলো সেকেন্ডে ১,৮৬,২৮২ মাইল যায়। আলো এক বছর সময় ব্যয় করে যতটুকু দূরত্ব অতিক্রম করে সেটাকে বলা হয় লাইট ইয়ার বা আলোকবর্ষ। অ্যান্ড্রোমিডা বেচারা এত দূরে যে তার কাছ থেকে আমাদের চোখে আলো আসতে মাত্র ২,৫০০,০০০ আলোকবর্ষ লেগে যায়। এর মানে হল, আমরা খালি চোখে যে অ্যান্ড্রোমিডাকে দেখি সেটা তার ২,৫০০,০০০ আলোকবর্ষ আগের অবস্থা।
মজার বিষয় হল, এই অ্যান্ড্রোমিডা আমাদের মিল্কি ওয়ের দিকে ধেয়ে আসছে, এবং এ দুটোর সংঘর্ষ হবে। ঠিক হিসাবটা হচ্ছে ১২০ কিলোমিটার/সেকেন্ড বেগে এটা ধেয়ে আসছে। মানে ঘন্টায় ৪ লাখ, ৩২ হাজার কিলোমিটার বেগে। যদিও এই গতি অকল্পনীয়ভাবে বেড়ে যাওয়ার কথা যতই এদের দূরত্ব কমতে থাকবে। সামান্য ঘন্টায় ১২০ কিলোমিটার বেগে প্রিয় টুথব্রাশটাও এসে লাগলে ঘিলু ভর্তা হয়ে যাওয়া অনিবার্য। আর সেখানে এক গ্যালাক্সির আরেক গ্যালাক্সির ওপর আছড়ে পড়া ঘন্টায় ৪ লাখ, ৩২ হাজার কিলোমিটার বেগে!

ফটোঃ অ্যান্ড্রোমিডা 
অবাক হচ্ছেন, এই রকম সিরিয়াস একটা ব্যাপার কি করে মজার হল? হ্যাঁ। কারন এই সংঘর্ষ আপনার জ্ঞ্যাতিগুষ্টির কেউ কোনদিন দেখতে পারবে না। মাত্র ৪.৫ বিলিয়ন বছর পর এটা ঘটবে। 
জ্যোতির্বিজ্ঞান এখনও বেশ অপরিনত। অনেক কিছুরই সঠিক ব্যাখ্যা এখনও করা সম্ভব হয়ে ওঠে না। প্রায়ই নানা তত্ত্ব ভুল প্রমান হয় – এতদিন যেটা ঠিক বলে সবাই মেনে ছিলেন, তার ভিন্ন ব্যাখ্যা আসে, আগের তত্ত্ব বাতিল হয়ে যায়। সব বিজ্ঞানেই কমবেশি এমন। আবার মনে করে দেখি, আমরা খালি চোখে যে অ্যান্ড্রোমিডাকে দেখি সেটা তার ২,৫০০,০০০ আলোকবর্ষ আগের অবস্থা। এতদিনে নিশ্চয়ই অ্যান্ড্রোমিডা আমাদের দিকে অনেকটাই এগিয়ে গেছে। আগামীকাল সকালে উঠে যদি অ্যান্ড্রোমিডাকে মাথার ওপরে চলে আসতে দেখি খুব বেশি অবাক হতে হবে? যদি ধরে নেই, বিজ্ঞানের কোন অপরিনত তত্ত্বের সুযোগে অ্যান্ড্রোমিডা ইতিমধ্যে আমাদের মিল্কি ওয়ের সীমার কাছে চলে গেছে?
আরও একটু অতি কল্পনা করি। পৃথিবীর কত কিছুরইতো বিজ্ঞানের সন্তোষজনক ব্যাখ্যা নেই। আর মহাকাশীয় ব্যাপার স্যাপারতো প্রায় অন্ধের হাতি দেখার মতই। যদি কল্পনা করি, এমন কোন মহাকাশীয় ঘটনা ঘটলো যার এখন পর্যন্ত কোন বৈজ্ঞানিক তত্ত্ব নেই, যাতে করে অ্যান্ড্রোমিডা সেকেন্ডে আলোকবর্ষের চেয়েও বহুগুনে গতি পেয়ে গেল। কিছু বুঝতে না বুঝতেই সময়ের বহু আগেই আমাদের মিল্কি ওয়ে ধ্বংস হয়ে শেষ – সেই মহাকাশীয় ঘটনা অবজার্ভ করে, ফর্মুলা বের করাতো পরের ব্যাপার! অ্যান্ড্রোমিডার যদি ৪.৫ বিলিয়ন বছর ধৈর্য্যে না কুলায় আমারা কি করে বাধা দেব?
এলিয়েন আসার জন্য হয়ত অপেক্ষা করতে হবে না, তার আগেই ধ্বংস হওয়ার অনেক বন্দবস্ত আছে। মানুষ কালে কালে আরো কত মহাকাশীয় বিপদের কথা জানতে পারবে তার শেষ নেই। সেদিন এক প্রতিবেদন পড়লাম, পুরো মিল্কি ওয়েই নাকি একটা ব্ল্যাকহোলের মধ্যে! সে গল্প আরেকদিন। মৃত্যুর আগ পর্যন্ত আরও যে কতবার বিস্মিত হতে হবে তার কোন অনুমান করতে পারি না। এই বিশ্বের সৃষ্টিরাজিকে পর্যবেক্ষন করে তার রহস্য নিয়ে পুলকিত হতে না হতেই আমাদের দুনিয়া থেকে বিদায় নেয়ার সময় হয়ে যায়। আমরা এতই ক্ষুদ্র আর দুর্বল – মাঝে মাঝে ভাবি যিনি এত বিস্ময়ের সৃষ্টি করেছেন তিনি কত বড়!
পূর্ববর্তী এপিসোডঃ ব্যবহারিক কল্পবিজ্ঞান-১
তানজিম সাকীব
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%7a%69%6d%48%65%72%65%40%47%4d%61%69%6c%2e%63%6f%6d%22%3e%7a%69%6d%48%65%72%65%40%47%4d%61%69%6c%2e%63%6f%6d%3c%2f%61%3e%27%29%3b'))

