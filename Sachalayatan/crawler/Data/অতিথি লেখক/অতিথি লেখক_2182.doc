ফেব্রুয়ারি বিপ্লব; জাতীয় স্বতন্ত্রতা ও সাংস্কৃতিক মুক্তির প্রশ্নে



ফেব্রুয়ারি বিপ্লব আমাদের জাতীয় মুক্তি ও সংগ্রামের পথে ছিল ভিত্তিপ্রস্তর স্থাপনের মত । এ ঐতিহাসিক ঘটনার ফলাফল আমাদের স্বাধীনতা। দেশ ভাগের পর মাত্র ৫ বছরের মাথায় কেন এই গন বিস্ফোরণ, কোন চেতনায় তারা মুখোমুখি দাঁড়িয়েছিল অন্যায়-অত্যাচার-শোষণ-আগ্রাসনের বিরুদ্ধে তা কখনই নতুন প্রজন্মের সামনে সঠিক ভাবে উপস্থাপন করা হয় নাই। এ প্রজন্মের বেশির ভাগ অংশ শুধু এইটুকুনই জানে এটি একটি গুরুত্বপুর্ন দিন, যে দিন কিছু মানুষ বা ছাত্র পুলিশের গুলিতে শহীদ হয়েছিল। তাদের সম্মানে শহীদ মিনারে ফুল দেয়া হয় । আর গাওয়া হয় ‘আমার ভায়ের রক্তে রাঙানো___একুশে ফেব্রুয়ারি’ গানটি। 
এই দিনটি উৎযাপনে রাষ্ট্র পক্ষের মধ্যে উৎসবের আমেজ লক্ষ্য করা যায় । এরা প্রভাত ফেরীর ভাবগাম্ভির্য্য নষ্ট করেছে। মধ্যরাত হতেই শুরু হয় এদের ফুল দেবার প্রবনতা। রাত ১২ টার আগেই রাষ্ট্রপক্ষ সশস্র বাহিনী দিয়ে শহীদ মিনার দখল করে নেয়, তারপর রাষ্ট্রপতি হতে শুরু হয় ফুল দেবার পালা, চলতে থাকে রাজনৈতিক দলগুলোর শাখা প্রশাখা নাগাদ। শ্রদ্ধার চেয়ে সেখানে নিরাপত্তার প্রশ্ন বেশী, ফুল দেবার ছলে ক্যামারা বন্ধী হবার ইচ্ছা সেখানে প্রবল। 
যাই হোক অন্য সকল দিক ছাড়াও সাংস্কৃতিক দিক থেকে ফেব্রুয়ারির গুরুত্ব ও তাৎপর্য অপরিসীম। আমরা ৪৭ এ কেন আলাদা রাষ্ট্র গঠন করলাম? আমাদের সামনে দ্বি-জাতি তত্ব উপস্থাপন করা হয়েছিল যা বেশীরভাগ মানুষই ধর্মিয় ও শোষণ মুক্তির প্রশ্নে স্বমর্থন করে। পুর্ব বাংলার মানুষের কাছে এ নতুন রাষ্ট্রটি ছিল স্বপ্নের হাতছানি। তারা ভেবেছিল ধর্মভিত্তিক এ নতুন রাষ্ট্রটিতে আর খাবারের চিন্তা করতে হবে না অথবা বছরের পর বছর ধরে তারা যে শোষিত হয়েছে, বঞ্চিত হয়েছে তার চিরবসান ঘটবে।  
সহজ ভাবেই দেখা যায় সম্পদ বণ্টন ব্যাবস্থা হতে উপরি কাঠামোর সকল ক্ষেত্রে পুর্ব বাংলার শ্রমজীবী মানুষেরা ঐতিহাসিক নিয়মে শোষিত হয়েছে। ব্রিটিশরা লন্ডন শহরের আদলে গড়ে তুলে তাদের রাজধানী কলকাতা। সুবিধা সচেতন হিন্দু সম্প্রদায় পায় ব্রিটিশদের নৈকট্য। ব্রিটিশরা তাদের কাঙ্খিত কর্মচারি শ্রেণী তৈরির জন্য আনুষ্ঠানিক শিক্ষার প্রচলন করে, যার মধ্য দিয়ে একটি শিক্ষিত মধ্যবিত্ত শ্রেণীও গড়ে উঠে হিন্দু সম্প্রদায় হতে। অভিমানী, দাম্ভিক ও তুলনামূলক গোঁড়া মুসলমান সম্প্রদায় ইংরেজদের নৈকট্য লাভে আগ্রহ করে না, অন্যদিকে সচেতন হিন্দু শ্রেণীটি সহজেই ইংরেজদেরর কাছ হতে সুবাধা আদায় করে নেয়। ফলে পুঁজির বিকাশের ধারাবাহিকতায় কাঙ্খিত মধ্যবিত্ত-শিক্ষিত-মধ্যবর্তি শ্রেণীটি তৈরি হয় হিন্দু সম্প্রদায়ের হায়্যার ক্যাস্ট থেকে। অন্যদিকে মুসলমান সম্প্রদায় শুধু পিছিয়েই পড়ছিল (আবার হিন্দু সম্প্রদায়ের নিম্ন বর্নের মানুষেরাও মুসলমানদের মত এবং মুসলমানদের চেয়েও বঞ্চিত ছিল)। যেহেতু পুর্ববাংলার মুসলমান সম্প্রদায় সরাসরি উৎপাদনের সাথে জড়িত ছিল তাই তারা অবধারিতভাবে শোষিতই হচ্ছিল। এ অঞ্চলে ঘুরত উৎপাদন আর অর্থনিতির চাকা আর শস্যল হত কলকাতা শহর। পুর্ব বাংলার জমিদাররা ছিল প্রায় সবাই কলকাতাবাসী হিন্দু আর প্রজারা ছিল মুসলমান, স্বভাবতই শাসক শ্রেণীটি দরিদ্র কৃষকদের উপর নানাভাবে অত্যাচার-শোষণ করত। এটা শ্রেণী শোষণ যা এক অবধারিত ঘটনা মাত্র। কিন্তু দ্বিজাতি তত্বের প্রেক্ষাপটে এ শোষণ ও  শঠতাকে সাম্প্রদায়িক দিক থেকেই দেখানো হয়েছিল। এই সমীকরণ অশিক্ষিত-দরিদ্র-মুসলমান সম্প্রদায়ের কাছে খুব সহজবোধ্য ছিল যে তাদের সকল দুরাবস্থার জন্য দায়ী এই হিন্দুরা আর ইংরেজরা। অন্যদিকে হিন্দুদের কাছে এটি ছিল রেনেসাঁ যুগ, শত শত বছর ধরে বহিরাগত মুসলমানদের শাসন-শোষণ-লুণ্ঠন তাদের উন্নয়ন-জাগরন-স্বাধীনতাকে হরন করে দমিয়ে রেখেছিল এই মন্ত্রনা দেয় ব্রিটিশরা। এর ধারাবাহিকতাতেই দেখা যায় দ্বি-জাতি তত্বের মত অবৈজ্ঞানিক-দুর্বল তত্ব সুসংঘটিত রাজনৈতিক কাঠামো লাভ করে। 
যাই হোক ভারত ভাগ হল। দ্বি-জাতি তত্বের স্বমর্থনের পেছনে অন্যান্য কারনের সাথে সাংস্কৃতিক বৈষম্যও অনেক গুরুত্বপুর্ন ছিল। অর্থাৎ সাংস্কৃতিক প্রেক্ষাপট সহ যাবতীয় সকল বৈষম্য মুক্তির মহৌষধ হিসেবে পুর্ব বাংলার বাঙ্গালীরা দ্বি-জাতি তত্বকে স্বমর্থন করে। এক্ষেত্রে বাংলা ভাষার বিকাশ পর্বের দিকে নজর দিচ্ছি। ফোর্ট উইলিয়াম কলেজের হাত ধরে বাংলা ভাষা তাঁর আধুনিক কাঠামো লাভ করে। এখানে উইলিয়াম কেরি সাহেবরা কৌশলে পুর্ব বাংলার কৃষকদের মুখের ভাষাকে দূরে ঠেলে দিয়ে সাংস্কৃতি ভাষা হতে ‘শব্দ’ ধার করে এনে বাংলাকে ফলবতী করে তুলে।  বাংলায় সংস্কৃতি শব্দের ঢল নামল আর দূরে দাঁড়িয়ে ঢুকরে ঢুকরে কাঁদতে থাকল পুর্ব বাংলার কৃষকদের প্রাত্যহিক ব্যাবহার্য ‘বেওয়ারিশ’ শব্দ গুলো। বাকি কাজটুকুন করে ইংরেজদের হাত দিয়ে গড়া শিক্ষিত শ্রেণীর প্রতিভূ রাম মোহন, ইশ্বর চন্দ্র, বঙ্কিমরা । মাইকেল বাংলাকে দুমড়ে, মুচড়ে নতুন কাঠামো দিতে গেলেন। বঙ্কিম এলেন, অসাধারন প্রতিভাধর বঙ্কিম প্রাশ্চাত্য থেকে অর্জিত জ্ঞান গরিমা দিয়ে বাংলা ভাষাকে সাঁজাতে ব্যাস্ত হলেন। সম্পুর্ন ইচ্ছাকৃত ও সচেতনভাবে তিনি সাম্প্রদায়িক হিন্দু জাতীয়তাবাদকে জাগিয়ে তুলতে মনোনিবেশ করলেন। ওই সময় সে চূড়ান্ত মাত্রায় সফলও হলেন। তাঁর এ জনপ্রিয়তা-গ্রহন যোগ্যতা-হিন্দু জাতীয়তাবাদের জ্বালানী ছিল মুসলমান বিদ্বেষ এবং অনেক ক্ষেত্রে ইতিহাসকে বিকৃত করে। অতঃপর রবীন্দ্রনাথ; বাঙালীর জাতীয় ইতিহাসের এই মহানতম শিল্পী বাংলাকে টেনে নিয়ে এলেন পৃথিবীর শ্রেষ্ঠ ভাষা সমূহের কাতারে। 
তাই স্বাভাবিক ভাবেই দেখা যায়, আধুনিক বাংলা ভাষার বিকাশ হিন্দু বাঙ্গালীদের হাত দিয়েই হয়েছে। এর কাঠামো, সম্ভৃদ্ধি, বিস্তার তাদেরই অবদান। যে শিক্ষিত সামাজিক শ্রেণী কলকাতাকে কেন্দ্র করে গড়ে উঠেছিল তারাই সময়কে নিজেদের মত করে সাজিয়ে ছিল। পুর্ব বাংলা ভাষা সহ সাংস্কৃতির সকল দিক হতে বঞ্চিত হয়েছিল সেদিন, যদিও এর মানে এই নয় যে পুর্ব বাংলার সমাজ বিবর্তন, তাদের সমাজ ও সংস্কৃতি থেমে রয়েছিল। এটা কখনো হয় না, শোষিত শ্রেণীর সব কিছুই তাদের মধ্যে বহাল তবিয়তে নিজের মতই বেঁচে থাকে, নিজের মতই সম্পদশালীও হতে থাকে। 
যাই হোক এ সকল কারনেই আমরা এ অঞ্চলে সবিশেষ উল্লেখযোগ্য কোন চিন্তাশীল ব্যাক্তিত্ব, কোন মনীষারও  সরব উপস্থিতি দেখি না। এ অঞ্চলে যে দু একজন লেখক তৎসময়ে এক আধটু খ্যাতি কামিয়েছিলেন তাও প্রবল ইচ্ছা আর প্রতিভার জোরে। তারা লিখতেন দুরু দুরু বুক নিয়ে। যথাসম্ভব কলকাতার বাবুদের মত বা কাছাকাছি করে লেখার চেষ্টা করতেন। কেননা লেখার আলোচনা-সমালোচনা-গ্রহন-বর্জন-প্রসংশা-দুর্নাম সব ঐখান হতেই আসত। উনারা স্বীকৃতি দিলেই কেবল একজন সাহিত্যিক হিসেবে পরিচিত হতে পারত। মীর মশারফ হোসেন ‘বিষাদ সিন্ধু’ খুব যত্ন সহকারেই লিখেছিলেন ঠিক ‘উনাদের মত’ করে। এজন্যেই বঙ্কিম বাবু খুশী হয়ে লিখেছিলেন ‘এই লেখকের লেখায় পেয়াজ রসুনের গন্ধ নাই’। নজরুল অবশ্য এসবের ধার ধারেন নি। তিনি বলেছেন, তিনি লিখেছেন, তিনি গেয়েছেন নিজের ইচ্ছায়। তাঁর জন্মই হয়েছিল ভেঙে আবার গড়ার জন্য। তাকে স্বীকৃতি দিতে উনারা বাধ্য ছিলেন। তারা জ্ঞানী মানুষ, রতন চিনতে তাদের ভুল হয়েছিল না, তাই নজরুলের পৃষ্ঠপোষকও সেই কলকাতাই। এ বাংলা নয়, এ বাংলা তো তাকে নাস্তিক বলতেও দ্বিধা করেনি।
যাই হোক মুদ্দা কথা এই বলা যায় সাহিত্য-সংস্কৃতির ভিত্তি রচনা করে কলকাতা বাসী। পুর্ব বাংলা আর্থ-সামাজিক কারনেই তাদের সমাজ হতে বড় মনীষার জন্ম দিতে পারে নি। এ বাংলার মানুষের পক্ষে তাদের সমকক্ষ হওয়া সম্ভব ছিল না। এ ব্যাপারটা এ পারের মানুষের কাছে ছিল খুব দুঃখজনক। স্বাভাবিক ভাবেই জ্ঞান গরিমায় শ্রেষ্ঠ বাবুরা এ পারের কৃষক শ্রেণীকে মোটামোটি হেয় জ্ঞান করতেনই এবং বাঙ্গালীও বলতে চাইতেন না। বলতেন বাঙাল, যাই হোক ব্যাপারটা অনেকাংশেই আঞ্চলিকতা প্রশ্নে নিছক সম্বোধন বলেই নেয়া যায়। যাই হোক এ পারের মানুষ যেহেতু তাদের সমকক্ষ হতে পারবে না তাই অবচেতনভাবেই বিকল্প পথের কথা তারা ভাববে এটাই স্বাভাবিক। 
আবার লক্ষ্য করুন ব্রিটিশ রাজ ভগরথির তীরের ভাষাকেই মান ভাষা হিসেবে গ্রহন করলেন। তাই পুর্বাঞ্চলের ভাষা হয়ে গেল বিকৃত উচ্চারনের। কিন্তু উল্টোটাও হতে পারত। এ পারের বেশ কিছু লেখক বিশেষ করে আবুল মনসুর আহমদ তাঁর অনেক রচনাতে এই দেখানোর চেষ্টা করেছেন ভাষাগত দিক, উচ্চারন গত দিক হতে এ অঞ্চলের ভাষাই সঠিক, ও পারের বাঙ্গালীরাই বাংলাকে বেশ খানিকটা বাঁকিয়ে উচ্চারন করে। আগ্রহীরা তাঁর ‘পাক বাংলার কালচার’ বইটি পড়তে পারেন। 
স্বাধীনতার পরও আমারা দেখি আমাদের কিছু স্বপ্নিল, আত্ববিশ্বাসী মানুষ ভিন্ন চিন্তা করেন। এদের মধ্যে মনীষা আহমদ ছফা অন্যতম। খুব সম্ভবত তিনিই প্রথম জাতীয় সাহিত্য বা সাহিত্যের জাতীয় ধারার কথা বলেন। আবুল মনসুর আহমদ এই ব্যাপারটিকে বা বোধটিকে বলতেন ‘স্বতন্ত্রতা’। তিনি তাঁর কিছু রচনাতে এরকম বলেছেন, মার্কিনিরা স্বাধীনতার অনেক বছর পরও নিজেদের পায়ে দাঁড়াতে পারছিল না যতদিন তারা জাতিগত ভাবে ব্রিটিশ সংস্কৃতির প্রভাবমুক্ত অথবা স্বতন্ত্র হতে পারছিল না। তারা জ্ঞানে বিজ্ঞানে তখনই শ্রেষ্ঠত্ব পেল যখন তারা নিজেদের মত চিন্তা করতে পারল, ফলশ্রুতিতে তারা স্বতন্ত্র জাতি হিসেবে পৃথিবীতে প্রতিষ্ঠা পেল। 
অর্থাৎ আমরা আমাদের মত হব। ওরা ব্রিটিশদের কাছ হতে শিখেছে কিন্তু বেড়ে উঠেছে নিজেদের মত। এক্ষেত্রে সাহিত্য ধারা ভাষার ক্ষেত্রে আমাদের যেকোন অঞ্চলের হতে পারত, ঢাকাইয়া, ময়মনশিংহি বা টাঙ্গাইল্যা যে কোন স্টাইলের হতে পারত। তবে অনেকেই ভাবতে পারেন আমাদের উপভাষা গুলোর ক্ষেত্রে তো একটা অন্যাটা হতে অনেক দুরের, ব্যাপারটা তো একই হয়ে গেল। কিন্তু মোদ্দা কথা আমাদের ভাষার ‘শব্দ ভাণ্ডার’, যেগুলো আমাদের নিজস্ব। আর আমাদের সব অঞ্চলের সকল আঞ্চলিক উপভাষা সমূহের সমন্বয়ে, শব্দ বাছাই করে আমাদের নিজস্ব সতন্ত্র মান ভাষাও তৈরি করা যেত। আরেকটা ব্যাপার একটা উপভাষা হতে আরেকটা দূরে হলেও অচেনা নয়। তবে আলাদা দেশ বাংলাদেশ হবার পরে আমাদের ভাষার নিজ্বস্ব একটা ধরন আপনা আপনি দাঁড়িয়ে গেছে, তবে কাঙ্ক্ষিত সাহিত্য যেমন ওপারের সাথে তুলনা করলে আমরা এখনও যোজন যোজন পেছনে। সে আলোচনার সুযোগ এখানে নেই। আমরা এখন প্রচলিত এই ‘মান বাংলা’ ভাষাটাতে বেশ অভ্যস্ত হয়ে গেছি তাই একে সরিয়ে আমাদের মত মান ভাষা গঠনের চেষ্টা, অনেকের কাছে ব্যাপারটা উদ্ভট ঠেকবে। আসলে এই সময়ে মানে পুঁজিতান্ত্রিক মুক্তবাজার অর্থনীতির এই সময়ে এরূপ চিন্তা নির্বুদ্ধিতা, তবে এমন কিন্তু হতে পারত। তো আসল কথা হল আমাদের নিজেদের ভাষা তো ওই ‘মান ভাষার’ মত না। তো একজন কৃষকের সন্তানের কাছে এই বাংলা ভাষাটি বেশ নতুন এবং প্রায় বিদেশী ভাষার মত তাই এটি তাঁর কাছে একটি বিদেশী ভাষা শিখে নেবার মতই। শব্দগুলো তাঁর কাছে অচেনা, যে নদীটিকে সে জন্ম হতে ‘গাং’ বলে জেনেছে তাঁর ভদ্র নাম ‘নদী’, যে গৃহপালিত গরুটির দুধ খেয়ে সে বড় হল যারে ‘গাই’ বলে চিনত তাঁর কেতাবি নাম ‘গাভী’ যা তাকে যারপরনাই আন্দোলিত করে। কদিন পর ফাইভ পাশ করে কয়েকটি ভদ্র শব্দ ব্যাবহার করে বাংলা বলতে পারলেই সে বড়  অর্জন হিসেবে ধরে নেয়। তাঁর কাছে মনে হয় সে ক্রমাগত শিক্ষিত সমাজের পথে একজন হয়ে যাচ্ছে। তো ক্রিয়াপদ গুলো শিখতেই তাঁর আত্বা খাঁচাছাড়া হবার যোগার হয়। এই ব্যাপারগুলা আমরা মানে মধ্যবিত্ত শিক্ষিত সমাজের মানুষেরা সহজে উপলব্ধি করতে পারি না।
যাই হোক এমন স্বপ্ন হয়ত দেখতেন কিছু স্বপ্ন বিভোর মানুষেরাই। তবে এটা হয়ত পিছিয়ে পরা এ অঞ্চলের মানুষদের খানিকটা দ্রুত সামনের দিকে নিয়ে যেতে পারত। তবে এমনই প্রাত্যাশা ছিল সদ্য বিভাজিত পাকিস্তানের ক্ষেত্রে। প্রাত্যাশা পূরণের বিন্দুমাত্র নমুনাও তারা দেখাল না। বরং অন্যান্য শোষণের সাথে তাল মিলিয়ে এল সাংস্কৃতিক আগ্রাসন। শত বছরের বহিরাগত শাসন হতে শুরু করে ব্রিটিশ শাসন শোষণের সকল ধাক্কাকে তুচ্ছ করে এল আরও ভয়াবহ হাজারগুন শক্তিশালী ‘সরাসরি আগ্রাসন’। বাংলাকে সরিয়ে পুর্ব বাংলার রাষ্ট্র ভাষা উর্দু করার পরিকল্পনা করা হল। নৃতাত্ত্বিক দিক থেকে যে জাতি ‘বাঙ্গালী’ যার শারীরিক বিবর্তনের সাথে যে ভাষাও বিবর্তিত হয়ে তাদের মুখের ভাষা ‘বাংলা’, তাকে সরানোর চেষ্টা উন্মাদনা ছাড়া আর কিছুই ছিল না। এটা সম্ভব হতে পারে ছোট ও অর্থনিতিক ভাবে স্বাবলম্বী কোন নৃতাত্বিক গোষ্ঠীর ক্ষেত্রে, যেমনটি হয়েছে সিঙ্গাপুরের মালয় জাতির ক্ষেত্রে। 
আসলে উর্দু ভাষী কারা ? এরা বেশির ভাগই দেশ ভাগের ফলে হিন্দুস্থান হতে পাকিস্থানে আসা নেতৃত্ব স্থানীয় শ্রেণীটি। পাকিস্তানের কোন অঞ্চলের ভাষাই উর্দু নয়। এই উর্দু ভাষী মানুষগণ ছিল পাকিস্তানের মোট জনসংখ্যার মাত্র ২%। তারা পশ্চিম পাকিস্তান অঞ্চলে সহজেই ওই ভাষাটি চাপিয়ে দিয়েছিল। কিন্তু পুর্ব পাকিস্তানেই ঘটল যত বিপত্তি। আসলে সাংস্কৃতিক দিক হতে ‘বাংলা’ ছিল পাকিস্তানের অন্য যে কোন ভাষার চেয়ে সম্বৃদ্ধ ও শক্তিশালী। এদিক থেকে উর্দু নিতান্তই উদ্বাস্তু ভাষা। তাই পাকিস্থানের বেশির ভাগ মানুষের মুখের ভাষা ‘বাংলা’ কে সরানোর চেষ্টা ছিল চরম বোকামি, অবশ্য তারা অল্প সময়েই তা বুঝে নেয় এবং ভিন্ন রাস্তায় অগ্রসর হয়। 
এক্ষেত্রে তাদের মনে শঙ্কা কাজ করত। ব্যাপারটা পাকিস্থান রাষ্ট্রের স্থায়িত্ব নিয়ে। পুর্বাঞ্চলের মানুষ ও ভাষা ছিল সংখ্যাগরিষ্ঠ অবস্থানে। দু অঞ্চলের একমাত্র কমন বিষয় বা ঐক্যের জায়গা হল তারা বেশিরভাগই মুসলমান, বাকি সকল দিক থেকে দু অঞ্চল ছিল সম্পুর্ন আলাদা। সর্বোপরি এ বিশাল দূরত্ব, শোষণ, প্রতিবাদ, অসন্তোষ ইত্যাদি রাষ্ট্রটির দুর্বলতাই প্রকাশ করছিল। তার উপর সবকিছু ছাপিয়ে মুর্তিমান আতঙ্ক হিসেবে পেছনে লেগে থাকত ভারত। তাই  রাষ্ট্রটির ভিত আরও মজবুত এবং সেই সাথে উর্দু ভাষীদের শাসন আরও দৃঢ় করার নিমত্তে আরও ঐক্যের প্রয়োজন ছিল। এটিও একটি চিরায়ত পক্রিয়া, ভারতের দিকে লক্ষ্য করুন। ৪৭ এর সময় ভারতের কোন জাতীয় ভাষা ছিল না। তখন ‘হিন্দু জাতীয়তাবাদ’ ছাড়া আর কোন বিষয়কে ফোকাস করতে দেয়া হয় নি, তাই পুর্ব পাকিস্তানে ভাষা ভিত্তিক জাতীয় রাষ্ট্র গঠনের সময় ভারতের বিভিন্ন অঞ্চলে ভাষা আন্দোলন দানা আন্দোলন দানা বেধে উঠতে চায়। ভাষা, সংস্কৃতি নিয়ে যে জাতীয়তাবাদ জেগে উঠে তা স্বাভাবিক ভাবেই যেকোন ধরনের ধর্ম ভিত্তিক সাম্প্রদায়িক জাতীয়তাবাদের চেয়ে হাজারগুন বেশি শক্তিশালী ও আবেগপ্রবন। এই ভয় তাড়িয়ে বেড়াত সবসময় ভারতের হিন্দি ভাষী শাসক শ্রেণীদের মধ্যে। তাই তারা তাদের বিভিন্ন অঞ্চলে গড়ে উঠা ভাষা আন্দোলন সমূহকে কঠোর হাতে দমন করে (অথচ কৌশলগত কারনে পুর্ব পাকিস্তানের ভাষা আন্দোলনকে স্বমর্থন দেয়)। যাই হোক আসল কথা হল ভারতে ৪৭ এ কোন একক গ্রহন যোগ্য জাতীয় ভাষা ছিল না, অফিসিয়াল ভাষা ছিল ইংরেজি এবং এই ধীর্ঘ সময় ব্যাপী হিন্দি ভাষী শাসকদের কৌশলগত পৃষ্ঠপোষকতায় আজ হিন্দি এক সর্বজন গৃহীত ‘জাতীয়’ ভাষা হয়েই উঠেছে(প্রায়)। পাকিস্তান শাসক গোষ্ঠীর ক্ষেত্রেও এই ব্যাপারটা হত কিন্তু তারা কৌশলের চেয়ে জোর খাটিয়েছিল বেশি এবং তাড়াহুড়া করেছিল সেই সাথে বাঙ্গালী ছিল অতিমাত্রায় ঐতিহ্য সচেতন। এইসব কারনের পুঞ্জিভুত ফল ১৯৫২ সালের ২১ শে ফেব্রুয়ারি । এই ফেব্রিয়ারির বৈপ্লবিক ঘটনা মুহুর্তে জাতীয় জীবনে ছড়িয়ে পরেছিল। চায়ের কাপ হতে কবিতায়, রাজনীতি হতে কৃষকের ধান ক্ষেত নাগাদ। ২১ শে ফেব্রুয়ারি থতমত শাসক শ্রেণীকে মোটামোটি চাপের মধ্যেই ফেলে দেয়। অতপর তারা অন্য রাস্তা দিয়ে এগুতে আরম্ভ করল, বিকল্প রাস্তাটি আরও সহজসাধ্য। বাংলা যেহেতু হিন্দু বাঙালীর হাত দিয়েই কাঠামো লাভ করেছে, আবার বাংলায় যেহেতু ‘সংস্কৃতি’ শব্দের প্রাধান্য বেশি অন্যদিকে বঙ্কিম বাবুরা শুধুমাত্র প্রচার করেই প্রতিষ্ঠা করে ফেলেছিল যে ‘বাংলা’ ‘সংস্কৃত’ এর মেয়ে তাই পাকিস্থানী শাসকরা প্রথমেই চাইছিল একে(বাংলা) হিন্দুয়ানী প্রভাব হতে মুক্ত করা। অবশ্য এখানে একটি ব্যাপার উল্লেখযোগ্য যে বাংলা যে হিন্দুয়ানী ভাষা তা অনেক অনেক আগ থেকেই এদেশ বাসীকে বুঝানো হয়েছিল। সেটা আবার আরেক বিশ্লেষণের দাবী রাখে যা এখানে না করাই বেশ।  
যা বলছিলাম, এবার পাক শাসকরা চেষ্টা করল সরাসরি ধর্মিয় অনুভূতিকে ব্যাবহার করে। এবার পাকিস্থানিরা ভুল করতে চাইল না এবং মোটামুটি ধীর্ঘ সময়ব্যাপী পরিকল্পনা করে এগুলো। তাদের প্রথম পদক্ষেপ হল হরফ পরিবর্তন। পরিকল্পনাটা ছিল বাংলা হরফকে সরিয়ে আরবি হরফ এনে তার ভেতর দিয়ে উর্দু করন। যেমনটা উর্দু ভাষা নিজেই; আরবি হরফে লেখা প্রায় হিন্দি ভাষা।
হাদিসে তিনটি কারনে আরবিকে অন্য ভাষা হতে শ্রেষ্ঠ বলা হয়েছে। ১. এটি কোরানের ভাষা ২. এটি বেহেস্ত বাসীর ভাষা ৩. এটি মুসলমানদের শেষ ও শ্রেষ্ঠতম নবী মুহাম্মদের মাতৃভাষা । স্বভাবতই প্রবল ধর্মানুভুতি জনিত কারনে আরবির প্রতি মানুষের দুর্বলতা প্রকাশ পায়। ইসলামের প্রাথমিক যুগে ইসলাম ও আরবি ভাষা ব্যাপারটা স্বমার্থক ছিল। ইসলাম গ্রহনের ক্ষেত্রে আরবি ব্যাপারটা ইসলামের পরিপূরক ছিল। ইসলামের প্রাথমিক যুগে এই ভাষাটি আগ্রাসী রূপ নিয়ে অন্য ভাষা সমূহের মৃত্যুর কারন হয়ে দাঁড়িয়েছে। যেমন ইসলাম আরব অধিকারের পুর্বে মিশর ও আফ্রিকার বিভিন্ন দেশে তাদের নিজ্বস্ব ভাষা ও বর্নমালা দুইই ছিল, কিন্তু আফ্রিকানরা ইসলাম গ্রহনের সাথে সাথে আরবি ঐ সকল ভাষাকে সরিয়ে দেয়। 
এই অঞ্চলে ইসলামের বিস্তরনে বিদেশী মুসলিম শাসকদের (পাঠান, মুঘলরা) কোন ভুমিকা ছিল না। সামাজিক শোষণ হতে নিস্তার পেতে এ অঞ্চলের নিরীহ মানুষেরা পর্যায়ক্রমে আর্য ধর্ম, অতঃপর বুদ্ধ ধর্ম এবং সবিশেষে তুলনামূলক বৈষম্যহীন ধর্ম ইসলাম গ্রহন করে। ইসলামের আগমন, বিস্তার, প্রচার, প্রসার ভিন্নতর প্রসঙ্গ।  যা বলতে চাচ্ছি তা হল, জাতিগত ভাবে যেকোন ভাষা গ্রহন করার জন্য একটি শক্ত আর্থ সামাজিক ভিত জাতির থাকতে হবে, নিম্ন শ্রেণীর এই শ্রমজীবী অশিক্ষিত মানুষগুলোর তা ছিল না। তাছাড়া ইসলাম সম্পর্কে তাদের ভাসা ভাসা ধারনা ছিল। তো এই অঞ্চলে এই আরবিকরনের চেষ্টা স্বাভাবিক ভাবেই চলেছিল(তবে তা নির্দিষ্ট শ্রেণীর মধ্যে)। কবিরা আরবিতে কাব্য লেখার চেষ্টা করেছিল, সুবিধা করতে না পেরে ফার্সিতে চেষ্টা করে, তাতেও কুলিয়ে না উঠে উর্দুতে আশ্রয় নেয় বিভিন্ন সময়। এই সব বিষয়ের বিস্তৃত বিবারন আছে মনীষা আহমদ শরীফ এর ‘একুশ শতকের বাঙ্গালী’, মনীষা আহমদ ছফার ‘বাঙ্গালী মুসলমানের মন’ প্রবন্ধ সমুহে। এ আরবি, ফারসির প্রতি দুর্বলতা, গ্রহনের ব্যর্থ চেষ্টা ইত্যাদি অনেক আগে থেকেই শুরু হলেও এসব বিশাল জনমনে বিন্দুমাত্রও প্রভাব ফেলতে পারেনি, কেননা বেশিরভাগ মানুষই শ্রমজীবী ও অশিক্ষিত শ্রেণীর। 
তবে পাকিস্তান সৃষ্টির পর তা সরকারী পৃষ্ঠপোষকতায় নতুন মাত্রা নিয়ে শুরু হয়। শাসক শ্রেণীর সরাসরি চেষ্টা ব্যর্থ হবার পর কৌশল অবলম্বন করে। এক্ষেত্রে তারা ধর্মীয় অনুভুতি ব্যাবহার করে আরবির পিঠে সওয়ার হয়ে উর্দু করনের পথ বেছে নেয়। আর বাঙ্গালী মুসলমানদের ক্ষেত্রে ফার্সি ও উর্দু, আরবির মতই পবিত্র ছিল। পবিত্রতার নিরখে ব্যাপারটি, আরবি>ফার্সি>উর্দু এরকম ছিল। এ অনুভূতিকে কাজে লাগানোর চেষ্টা করে সচেতনভাবে উর্দু ভাষী শাসক গোষ্ঠী ও অসচেতনভাবে ধর্মান্ধ নির্বোধ একটি শ্রেণী। 
এই পক্রিয়া ৪৭ এর আগ হতেই শুরু হয়েছিল। অষ্টাদশ শতকের শেষের দিকে আরবি হরফে বাংলা কাব্য-পুথি অনুলিখনের দৃষ্টান্ত মেলে। মনীষা আহমদ শরীফের এইসবের উপর অনেক বিস্তৃত প্রবন্ধ রয়েছে। তবে এইসবই ছিল কাব্য সাহিত্যে কৌতূহলী বিশেষ কতক মৌলবীদের নিতান্ত পরীক্ষণ মাত্র।
১৩২২ বঙ্গাব্দে ‘আল এসলাম’ পত্রিকায় ‘বাঙালীর মাতৃভাষা’ শিরোনামে ‘খাদেমুল ইনসান’ লেখেন,  ‘ উর্দুর ন্যায় আমাদের ভাষা কায়দা মত লেখা হইলে আরব পারস্যের লোক অতি সহজেই আমাদের ভাষা পড়িতে ও শিখিতে পারিব। আমাদের মাতৃভাষা আরবি অক্ষরে লিখিত হইলে নিশ্চই তাহার প্রতি সাধারনের ভক্তি অতি বেশি হইবে, ...... মুসলমানদের উচিত এই বিষয়ে যথাসাধ্য চেষ্টা করা ”
এ আন্দোলনের নেতৃত্বে থাকেন চট্টগ্রামের জে.এম.সেন স্কুলের আরবি-ফার্সির শিক্ষক মওলানা জুলফিকার আলী। বিভাগ পুর্ব হতেই তিনি আরবি হরফে বাংলা লেখার  উদ্যোগ করে আসছিলেন। এই প্রয়াসে তিনি বেশ কয়েকটি পত্রিকাও সম্পাদনা করেন এদের মধ্যে ‘হুরফুল কোরআন’ একটি। তার উদ্যোগেই ১৯৩৯ সালের ২৯-৩১ শে ডিসেম্বর কলকাতায় অনুষ্ঠিত হয় ‘all India Muslim education conference’ । এখানে আরবি হরফে বাংলা লেখার প্রস্তাব গৃহীত হয়। আর দেশ ভাগের পর তা সরকারী পৃষ্ঠপোষকতা পায়। 
আরবি হরফে বাংলা লেখার ‘দার্শনিক’ তথা মুল প্রবক্তা কেন্দ্রীয় বাঙ্গালী মন্ত্রী ফজলুর রহমান (বদরুদ্দিন উমর; পুর্ব বাংলার ভাষা আন্দোলন ও তৎকালীন রাজনীতি, ১ম খণ্ড)।  প্রকৃত পক্ষে তার স্বমর্থনে আর বেশ কিছু অতি উৎসাহী ব্যক্তি বর্গের সপ্রনদিত শ্রমে ও ষড়যন্ত্রে এ পক্রিয়া এগিয়ে যেতে থাকে। এদের মধ্যে উল্লেখযোগ্য শিক্ষা দফতরের সচিব ফজলে আহমেদ, টিচার্স ট্রেইনিং কলেজের অধ্যাপক উসমান গনি, আরমেনিটোলা স্কুলের শিক্ষক উর্দুভাষী মওলানা আব্দুর রহমান বেখুদ এবং সর্বেসর্বা চট্টগ্রামের মওলানা জুলফিকার আলী। 
মন্ত্রী ফজলুর রহমানের সুপারিশে ও উদ্যোগে সরকার পুর্ব পাকিস্তানে আরবি হরফে বাংলা প্রচলন ও শিক্ষার বিভিন্ন কর্মসুচি গ্রহন করে। আরবি হরফে বাংলা শিক্ষার জন্য বয়স্ক শিক্ষা, পাঠ পুস্তক রচনা, লেখকদের উৎসাহ প্রদান ইত্যাদি করতে থাকে। ১৯৪৯ ও ১৯৫০ সালের বয়স্ক শিক্ষার জন্য বরাদ্দকৃত সকল অর্থ এই কাজে ব্যয় করা হয়। ১৯৫১ সালে পুর্ব বাংলা সরকার আরবি হরফে বাংলায় শিশু শিক্ষার প্রবর্তন করেন। এ ব্যাবস্থা ও পক্রিয়াকে বেগবান ও সুসংবদ্ধ কাঠামো দেবার জন্য ১৯৪৯ সালে প্রতিষ্ঠা করা হয় ‘পুর্ব বাংলা ভাষা কমিটির উর্দু হরফ সাব কমিটি’।  ১৯৫১ সালে মওলানা নিছার উদ্দিন ও আকরাম খা সরাসরি আরবি হরফে বাংলাকে সরাসরি সমর্থন দেয়। এ পক্রিয়ার সকল উদ্যোগ ও সরকারী পৃষ্ঠপোষকতার পাশে দাঁড়ায় তৎকালীন প্রতিক্রিয়াশীল বুদ্ধিজীবী শ্রেণী যাদের মধ্যে উল্লেখযোগ্য হলেন মোঃ ওয়াজেদ আলী, শাইখ শরফুদ্দিন, কবি গোলাম মোস্তফা ইত্যাদি গনেরা। তবে এনামুল হক, ডঃ মোঃ শহিদুল্লাহ প্রমুখ ব্যাক্তিবর্গ এ প্রচেষ্ঠার বিরুধিতা করেন। তবে এনামুল হকের ভূমিকা নিয়ে যথেষ্ট বিতর্ক আছে। এ বিষয়ে পরে বলছি।  
উর্দু ভাষার প্রতি পুর্ব বঙ্গ বাসীর অনীহা, উর্দুকে রাষ্ট্রভাষা করার ঘোষণা হতে চরম প্রতিবাদ, বিক্ষোভ ইত্যাদি পাক শাসকদের বিকল্প পথ অনুসরন করতে বাধ্য করে। তারা তখন আরবি হরফের কাঁধে চেপে উর্দুকে নিয়ে আসার প্রতি অধিক জোড় দেয়।
এ ষড়যন্ত্রের প্রথম প্রতিবাদকারী আব্দুল হক। তিনি ১৯৪৯ সালে দৈনিক ইত্তেহাদ পত্রিকায় বলেন, “আরবি হরফ আর উর্দু ভাষা গ্রহনের পরও বাঙ্গালীরা, অবাঙ্গালী উর্দু ভাষীদের চেয়ে পশ্চাদপদ থাকবে, কেননা উর্দু তাদের মাতৃভাষা নয়। কখনোই তারা উর্দু ভাষীদের সমকক্ষ হতে পারবে না। অন্যদিকে ভাষা ও সাহিত্যের দিক থেকে পশ্চিম বাংলার বাঙ্গালীদের থেকেও পিছিয়ে থাকতে হবে। এক্ষেত্রে তারা বাঙ্গালীও হতে পারবে না অবাঙ্গালীও হতে পারবে না”।
আরবি হরফে বাংলার পবর্তন প্রশ্নে সবচেয়ে যুক্তিপুর্ন ও পরিকল্পনা মাফিক কৌশল অবলম্বন করে লেখা হয় ‘হরফ সমস্যা’ নামের প্রবন্ধ। লেখক এখানে ‘দুরদর্শি’ ছদ্মনামে লিখতেন, ধারনা করা হয় তিনি ছিলেন লেখক এনামুল হক। তিনি এই প্রবন্ধে ভাষা ত্বাত্তিক যুক্তি, ধর্মিও আবেগ, রাষ্ট্রীয় সংহতি ইত্যাদির মিশেল ঘটিয়ে অত্যান্ত সুচারুভাবে আরবি হরফে বাংলার পক্ষাবলম্বন করেন। যুক্তি গুলোর মুদ্দাকথা এরকম __
১. হিন্দুয়ানী প্রভাব হতে মুসলিম ‘তাহজিব তমুদ্দুন’ রক্ষা। 
২. আরবি হরফের সহজবোধ্যতা, বাংলা ভাষা সম্বৃদ্ধ হবার সুযোগ।
৩. পশ্চিম পাকিস্তানীদের বাংলা শেখার ক্ষেত্রে সহজ বোধ্যতা।
৪. বাংলা ভাষার মারাত্বক কিছু দুষে দুষ্ট, তা চিহ্নিত করে হরফ পরিবর্তনের যুক্তি।
৫. টাইপিং, কম্পোজিশনের সুবিধা।
৬. আরবিকে রাষ্ট্র ভাষা হিসেবে হিসেবে প্রতিষ্ঠার পথ প্রসারিত হওয়া। __ ইত্যাদি
অর্থাৎ ব্যাপারটা হল আরবি হরফ আমদানির চেষ্টা অনেক পুরাতন প্রচেষ্টা। তবে পাক শাসকরা যখন উর্দুকে রাষ্ট্র ভাষা করতে চূড়ান্ত ভাবে ব্যর্থ হয় তখন ওই পাশ দিয়ে চলতে থাকা বিকল্প রাস্তাটিকে আকরে ধরে, মানে আরবি হরফের পিঠে চেপে উর্দু করনের জোরদার চেষ্টা করে। আসলে পাক উর্দু ভাষী শাসক শ্রেণীটির শাসন চিরস্থায়ী করতে হলে এর উর্দু করন অত্যাবশ্যক ছিল। তারা সহজেই এই উর্দু পশ্চিম পাকিস্থানে চাপিয়ে দিয়েছিল। তারা পুর্ব বাংলায় এক্ষেত্রে চূড়ান্ত রকম ব্যর্থ হয় যার কারন বাঙ্গালীদের নিজস্ব শক্তিশালী সংস্কৃতি। 
অপরদিকে ভারতে কিন্তু হিন্দি ভাষা চাপিয়ে দেয়া বা তা ভাবারও সুযোগ ছিল না। ভারতে পাকিস্থানের মত মাত্র কয়েক জাতি নয় উপরন্ত অসংখ্য স্বাবলম্বী, আত্ব বিশ্বাসী জাতির সমাবেশ। এদের বেশির ভাগেরই কালচার খুব শক্তিশালী। তাই যে ‘হিন্দু জাতীয়তাবাদ’ দিয়ে বিশাল ভারত ইউনিয়ন গঠন করা হয়েছিল তাতে ‘হিন্দি ভাষা’ প্রশ্নে ফাটল ধরতই। তাই ভারতের হিন্দি ভাষী কেন্দ্রীয় শাসক সেটা করেছে ধীর্ঘ সময় নিয়ে। লক্ষ্য করলেই দেখবেন হিন্দি এখন ভারতের অঘোষিত ও সর্বজস্বিকৃত একমাত্র রাষ্ট্র ভাষা হয়ে দাঁড়িয়েছে। অন্য সকল ভাষা শুধু নামে মাত্রই রাষ্ট্র ভাষা, যে ভাষা গুলো হিন্দির প্রবল আগ্রাসনে মরতে বসেছে। 
যাই হোক, এভাবেই সংঘবদ্ধ ষড়যন্ত্র চলছিল।  ঐতিহ্য সচেতন বাঙ্গালী তার অস্ত্বিত্ত রক্ষার ষড়যন্ত্রে লিপ্ত হয় শেষমেশ। যার চূড়ান্ত পরিণতি ১৯৫২ এর ২১ শে ফেব্রুয়ারি। এই ২১ শে ফেব্রুয়ারির বিপ্লব বাঙ্গালীকে পুরুদমে পাল্টে দিয়েছিল তার জাতীয় চিন্তার জগত। ২১ শে ফেব্রুয়ারি ভাষা আন্দোলনকে সার্বজনিনতা দান করে। এতদিন যে সকল সাম্প্রদায়িক মূল্যবোধ তাদের অবচেতন মনে বাস করত ২১ তাদের জেটিয়ে বিদায় করে এবং তার সচেতন মনে, ঘুমিয়ে থাকা জাতীয়তাবাদের উত্থান ঘটায় । 
যাই হোক এ প্রবন্ধে আমি বাঙালীর উপর সংস্কৃতি আগ্রাসনের সবচে বড় মাত্রা ভাষিক আগ্রাসন ও তার পরবর্তি দ্বিতীয় ধাপের বা বিকল্প পথের ‘হরফ ষড়যন্ত্র’ তথা  ‘আরবি হরফের ভেতর দিয়ে উর্দু করন’ পক্রিয়ার কিছু দেখানোর চেষ্টা করলাম।
কিন্তু শেষ কথা হল বাঙ্গালী সব ষড়যন্ত্র বীরত্বের সাথে রুখে দিল এবং তা চূড়ান্ত মুল্য রক্তের বিনিময়ে। রাষ্ট্র ভাষা বাংলা বহাল থাকল, কিন্তু আমরা কি আমাদের সংস্কৃতিক মুক্তি পেলাম? আমরা কি আমাদের নিজ্বস্ব সাহিত্য, সংস্কৃতি, স্বাতন্ত্রতা নিয়ে বিশ্ব দরবারে প্রতিষ্ঠা পেয়েছি? আমরা কি সারা পৃথিবীকে জানান দিতে পেড়েছি, সারা পৃথিবীতে বাঙ্গালীদের একমাত্র জাতীয় রাষ্ট্রের নাম ‘বাংলাদেশ’? 
এসব প্রশ্নের অনেক লোক ভুলানো উত্তর আছে। শেষ কথা হল, আমাদের অনেক দূর যেতে হবে। অনেক অনেক দূর। 
সোয়াদ আহমেদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%6f%77%61%64%61%68%6d%65%64%40%67%6d%61%69%6c%2e%63%6f%6d%22%3e%73%6f%77%61%64%61%68%6d%65%64%40%67%6d%61%69%6c%2e%63%6f%6d%3c%2f%61%3e%27%29%3b'))
এই লেখাটির প্রেরনাঃ 
১. বাঙ্গালী মুসলমানের মন; আহমদ ছফা
২. একুশ শতকের বাঙ্গালী; আহমদ শরীফ
৩. ভাষা আন্দোলনের দলিল; আবুল আহসান চৌধুরী
৪. পাক বাংলার কালচার; আবুল মনসুর আহমদ
৫. এবং অন্যান্য

