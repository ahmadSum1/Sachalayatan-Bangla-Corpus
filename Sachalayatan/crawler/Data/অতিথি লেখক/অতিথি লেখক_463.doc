স্মৃতিময় টাঙ্গুয়ার হাওড়ে (১ম পর্ব)




১৬ই আগষ্ট, ২০১৩: দিনের শুরুটা ভালই মনে হচ্ছিল। কিন্তু হঠাৎ কোথা থেকে একদল মেঘের আগমন। তারপর মুষল ধারায় বৃষ্টি। এখন পর্যন্ত পুরো ট্রীপ জুড়ে বৃষ্টি বাধা হয়ে দাড়াচ্ছে বার বার। আমরা “ভ্রমণ বাংলাদেশের” ৩৫ জন সদস্য আটকে আছি হোটেলে। একপর্যায়ে বৃষ্টিকে সঙ্গী করেই আমরা যাত্রা শুরু করি। সুরমা নদীর ঘাটে এসে নদী পার হয়ে শুরু হল লেগুনার জন্য অপেক্ষা। লেগুনার দেখা না পাওয়ায় অপেক্ষার পালা কিছুটা দীর্ঘ হলো। আগে থেকে সব ঠিকঠাক থাকলেও বৃষ্টির কারণে সবই ওলট পালট হয়ে গেছে। অবশেষে আমাদের দলনেতা মনা ভাই লেগুনা নিয়ে হাজির হলেন।
এবার ছুটে চলছি টাঙ্গুয়ার হাওড়ের উদ্দেশ্যে। তখনও পুরো আকাশ জুড়ে থমকে আছে সাদা মেঘ, সঙ্গে বৃষ্টি। তাই এ ভ্রমণের সার্থকতা নিয়ে মনের মধ্যে প্রশ্ন ছিল অনেক। এমন সব চিন্তাভাবনা মাঝে আমাকে অবাক করে দিয়ে দ্বিধায় ফেলে দিলো মেঘ। এটা পাহাড় না মেঘ? এতক্ষণের বিরক্তিধরা মেঘ স্বমহীমায় হাজির হয়েছে তার আপন সৌন্দর্য নিয়ে। মেঘের চাদরে সে ঢেকে রেখেছে পুরো পাহাড়। যেন পাহাড়ের সাথে আমাদের পরিচয় করাতে সে রাজি নয়! এই সেই ‘মেঘালয়’!!  মেঘের সঙ্গে যার চির বন্ধুত্ব। পাহাড় মেঘের খেলা দেখেছি আগেই। কিন্তু এমন সৌন্দর্যের কাছে আমরা সবাই বিষ্মিত হয়েছি!! এভাবেই আমার সাথে প্রথম পরিচয় হলো “মেঘালয়” পাহাড়ের। 

লেগুনা থেকে নেমে আমরা উঠে পড়লাম ট্রলারে। তখন বৃষ্টি কমে আসলেও পুরোপুরি থামেনি। কিছুদূর যেয়ে একটি বাজারে থামানো হলো ট্রলার। সেখানে দুপুরের খাবার ব্যবস্থা হলো। আধঘন্টা বিরতির পর আবার উঠে পড়লাম ট্রলারে। আমাদের বিষ্ময় জাগাতেই হয়তো আকাশের কান্না থামলো। টাঙ্গুয়ার হাওড়ে প্রবেশ করা মাত্র সূর্য উকি দিয়ে নীল আকাশে সাদা মেঘের আবহ তৈরী করলো পুরো আকাশ জুড়ে। টাঙ্গুয়ার হাওড়, টাঙ্গুয়ার বুকে জেগে থাকা বৃক্ষ, স্বচ্ছ পানি, হাওড়ের পাড়ে দাড়িয়ে থাকা পাহাড় আর পাহাড়ের গায়ে লেগে থাকা সাদা শুভ্র মেঘের সৌন্দর্য বর্ণণাতীত।





আমাদের আনন্দের আলাদা একটি মাত্রা যোগ করেছিল হাওড়ে স্নান। পুরো টিমের জন্য লাইফ জ্যাকেটের ব্যবস্থা করা ছিল। সাতার না জানা মানুষগুলো পানিতে নেমে যে উচ্ছ্বাস প্রকাশ করছিল তা ছিল দেখার মত। স্নান শেষ করে আবার ছুটে চলা পানির রাজ্যে।






শেষ বিকালে হাওড়ের বুকে সপ্নীল রং মেখে সূর্য মামা ঢলে পড়ে মেঘালয় পাহাড়ের কোলে...

 


hasibbd

ছবি: 


 



