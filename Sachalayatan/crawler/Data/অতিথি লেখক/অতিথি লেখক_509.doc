সুতরাং, তুর্কি= ইসরায়েলি= বাংলাদেশি



আমার কি তাতে? তাতে আমার কি আসে যায়? এ দুইটা লাইন মনে রাখেন। লেখাটা পড়তে সুবিধা হবে।
-আপনি লিখলে, আমার কি তাতে? এরকম করে প্রতিবার আমার এই লেখার প্রায় প্রতিটি লাইনকে উড়িয়ে দেয়া সম্ভব। 
কোন এক অজ্ঞাত কারনে আমি জার্মান প্রবাসী (!!), এখানে ঈদের গন্ধ পেতে হলে তুর্কীদের আশেপাশে যেতে হয়। পরবর্তী লাইনটুকু ভালো করে মাথায় রাখেন- “জার্মানে সত্যিকার অর্থে যদি কেউ বর্ণবাদী হয়ে থাকে তবে আপনার এই মুসলিম ভাইরা সবার চেয়ে এগিয়ে আছেন”।আমার জান এবং মানের মায়া দুটোই বেশী।অতএব নো ঈদ।
আমার পরিবারে লোকজন আমাকে যতোটা ভালোবাসে তার চেয়ে বেশী সমীহ করে। অল্প বয়সে অর্থ চেনে ফেলাটাকে এই জন্য্ দায়ী করা যেতে পারে। (তাতে আমার কি আসে যায়?)
সারা বছর আর যাই করি নাই করি, ঈদের বাজারটা আমি বেশ দরাজ হস্তে করতাম। তাই  প্রতি ঈদে আমার মা সারা বছর যেসব প্রয়োজন জমিয়ে রাখতেন এই সময় তা আমার হাত দিয়ে মওকা মতো খরচ করিয়ে নিতেন। যেমন, বাসার পর্দা, টেবিল ক্লথ, হানিফ সংকেত (বাংলা ভাষার ‘ ইত্যাদি’ শব্দটা এই ভদ্রলোকের নামে বলি দেয়া উচিত)।আমার মা’র এই আ্ইডিয়াটা ধার করে আমার বন্ধুদের জন্য আমার এই লেখা খানা। কারন এখন ফেবুতে প্যালেস্টাইন উপলক্ষে একটা  ঈদ ঈদ ব্যাপার চলছেঅ মা’র মতো আমার’ও মনে হলো, এটাই ক্যাফি মওকা।          
আমরা সবাই  প্যালেস্টাইন ইস্যুতে বেশ কান্নাকাটি করছি। (এবার আপনি বলতে পারেন – আমি কাঁদলে আপনার কি? আরো একটু খেপে গিয়ে বলতে পারেন- আপনার বাপের কি? আমার বাপের ফেবু নাই, তাই আসলেই তার কিছু না)। 
আমার দুইটা সিরিয়ান, দুইটা প্যালেস্টাইনি বন্ধু আছে।আমি ওদের সাথে ওদের দেশের ব্যাপার নিয়ে একদমই কোন কথা বলি না। ওরাও বলে না্। আসলে বলতে চায় না।
তবুও এ ইস্যুতে আমি আপনাদের কিছু বলতে চাই। আজ পর্যন্ত যতোবার ইসরায়েল প্যালেস্টাইন-এ অনু কিংবা পরমাণু বা অতি প্রবেশ করেছে ,ততোবারই ইসরায়েল লাভবান হয়েছে। এখানে খেলাটা ভূমি দখলের। একদমই প্র্যাকটিকাল লাভ-লোকসানের ব্যাপার। ভূমি দখল, সম্পদ দখল, ছাড়া অন্য কোন মনোঃতত্ব এখানে কাজ করে না। ও এখানে বলা দরকার আমার একটা ইসরায়েলি বান্ধবীও আছে।ওর সাথে প্যালেস্টাইন বিষয়ে কথা বলতে গেলে ও বলেছিলো: “জানো তো আমার ভাই মিলিটারিতে আছে, একদিন খাবার টেবিলে কথা প্রসংগে ও বলেছিলো, ওদেরকে এমনভাবে ট্রেইন করা হয় যাতে ওরা প্যালেস্টাইনিদের মানূষ না ভাবে”।
তো এখানে একটা অংক পরিস্কার:
তুর্কি অমানুষ ভাবে আমারে 
ইসরায়েল অমানুষ ভাবে প্যালেস্টাইনিদের 
বঙ্গদেশীয়রা অমানুষ ভাবে আদিবাসীদের
সুতরাং, তুর্কি= ইসরায়েলি= বাংলাদেশি।
কারন এরা প্রত্যেকেই কাউরে না কাউরে অমানুষ ভাবে।
ধরেন, ধরে রাখেন, আমি না বলা পর্যন্ত  ছাড়বেন না । এই যে ভূমিদখল মানুষ হত্যা আমাদের কান্না, মায়া কান্না।এসব থামাতে আমাদের কি প্যালেস্টাইন পর্যন্ত যেতে হবে? সবাই দেখলাম ফেবু’তে- হাই, আমি অমুক (যদিও প্রোফাইল নাম আছে),বাড়ী: তমুক, সাং:ভেড়া হওয়া, হানিফ সংকেত)এসব লিখে বেবি ডল গান শুনতে শুনতে সব ভুলে যাচ্ছেন। পরান পাখি পা’জামা’র গল্পও শেয়ার দিচ্ছেন। একটু কি ভাববেন? আমাদের সাথে ইসরায়েলের পার্থক্য কোথায়? আমারা দিনের পর দিন আদীবাসীদের ভূমি দখল করে বেড়াচ্ছি। ধর্মের নামে অন্য ধর্মের মানুষের সম্পত্তি দখল করে বেড়াচ্ছি।ইসরায়েল প্যালেস্টাইনিদের সাথে যা করছে আমরা কি বাংলাদেশের আদিবাসীদের সাথে তা করছি না? আজ্ও পড়লাম আদিবাসী শিশুরা বিজিবি,পুলিশ’র ভয়ে স্কুলে যেতে পারে না।এত এত শিক্ষাবিদ দেশে, বুদ্ধিজীবী, তোমরা যারা শিবির করো, তোমরা যারা ফাঁস হওয়া প্রশ্নপত্র পড়ে পরীক্ষা দাও, তোমরা যারা নাভীর নিচে শাড়ী ,প্যান্ট পড়ো লিখে কাঁদতে কাঁদতে অন্যের বুক ভাসান। কোনদিনও তো তাদের আদিবাসী বিষয়ে কিছু বলতে শুনলাম না। আমি, আপনিও তো কোনদিন আমার নাম শেখ হ্যাশট্যাগ বা খালেদা হ্যাশট্যাগ, আই সাপোর্ট আদিবাসী এবং তাদের স্বাভাবিক নাগরিক অধিকার এরকম রব রব করলাম না। আসলে এই সব ইস্যুতে কথা বলে তো আর লাইক শেয়ার পাওয়া যায়না। আমার ফেসবুক জুড়ে আদিবাসীদের ভালো মন্দের দায়ভার , আর কারো না?     
মানুষের ভালো চাইতে , কল্যান করতে প্যালেস্টাইন পর্যন্ত যাওয়া লাগে না। আসেন আগে মনের ইসরায়েল-রে হত্যা করি।
Jeremy Paul

