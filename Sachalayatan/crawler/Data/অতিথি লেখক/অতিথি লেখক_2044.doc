যেখানে সেবাই স্বাস্থ্য কর্মীদের লক্ষ্য!!!



হাস্পাতাল থেকে এসে এক কাপ চা নিয়ে সচলায়তন এ বসেই দেখি ‘স্বাস্থ্যই সকল ব্যাবসার মুল’। ধন্যবাদ রেজোয়ান কে এই পোস্টের জন্য। আমার হাটুর অপারেশান(নী রিপলেস্মন্ট) নয় তারিখে, আজ ছিল প্রি-অপারেশান এপোয়েনমেন্ট। আগেই হাস্পাতাল থেকে জানিয়েছিল এটা অনেক লম্বা সময়ের ব্যাপার। আমার স্বামি ছুটি নিয়েছেন। সকাল নয়টায় আমরা হাস্পাতালে পৌছে অপেক্ষায় রইলাম।
‌
প্রায় মিনিট বিশেক পরে আমার ডাক এলো। একজন রেজিস্টার্ড নার্স আমার দায়িত্বে, আমার ঔষধের লিস্ট বানিয়ে, অপারেশান সম্পর্কে তাদের করনীয় কর্তব্যর ফিরিস্তি দিয়ে, আজকের য়্যপয়েনমেন্টে সময় সুচী জানালো। আমার অপারেশানের পুর্বে এবং পরে কি কি করনীয় সেটা অত্যান্ত ধৈর্য্যর সাথে বিস্তারিত বর্ননা করলো। সমস্ত পেপার ওয়ার্ক, ইনসুয়েরেন্স চেক করলেন, প্রায় পয়তাল্লিশ মিনিটের ব্যাপার।
আবার অপেক্ষা, মিনিট পনেরো পরে ডাক এলো, আরেকজন নার্স এলেন, অপারেশানের পুর্ব শর্ত পরীক্ষার জন্য রক্ত নিলেন, আমার ইকেজি করলেন। আবার অপেক্ষা, এবার এনেসঠেটিকের সাথে, তিনি আমার কেসটি রিভিউ করলেন আমার সাথে, জানালেন, মেরুদন্ডে ইনজেকশান দিয়ে ঘুম পাড়াতে, ইন্টারভেনাসের সাথে ব্যাথার ঔষধ দিয়ে অ[পারেশানের টীমের দায়িত্বে আছেন। ইন্টারনাল মেডিসিন ডাক্টার অন কলে, ফ্রন্ট ডেস্কের রিসেপ্সনিস্ট আমাদের এক্স-রে করতে পাঠিয়ে দিলেন সময়ের ভালো ব্যাবহার হোল। সেখানে বড় এক লাইন। বসেই আছি, হটাৎ দেখি সকালের সেই নার্স, (বেশ বয়স্ক, পা টেনে টেনে হেটে) এলেন আমার কাছে। বুঝিয়ে বললেন, তোমার আগের অপারেশানের ফাইলটা আমাদের রেফারেন্স হিসেবে রাখতে চাই, সেটা যেহেতু অন্য হাস্পাতালে হয়েছে, সেহেতু সেটা এই হাস্পাতালে আনার জন্য তোমার অনুরোধ ফর্মে সাইন করতে হবে, তিনি বললেন ‘উই ওয়ান্ট টু সি দি বিগার পিকচার, বিফোর উই স্টার্ট দি অপারেশান, ফর ক্রাইসিস ম্যানেজমেন্ট’। তিনি জানতে চাইলেন ইন্টারনাল মেড ডাক্তারের জন্য আর একদিন কি আসতে পারি কিনা, আমার স্বামি জানালেন আজকে যেহেতু তিনি ছুটি নিয়েছেন, সেহেতু দেরী হলেও কাজটা আজকেই শেষ করতে চান।
বসে আছি, এক্স-রে ফ্রন্ট ডেস্ক রিসেপ্সনিস্ট আমাকে ডেকে বললেন, ‘ড, মনেরো অন দি ওয়ে টু সি ইউ, গো দেয়ার, ফিনিস ড্যাট পার্ট, কাম ব্যাক এন্ড রিপোর্ট এগেন’। কি আর করা পা টেনে টেনে গেলাম, কিছুক্ষনের মধ্যেই ডাক্টার এলেন রিভিউ করলেন সমস্ত ঔষধ,অপারেশানের আগের রাতে কোন কোন ঔষধ খাবো, ভোরে কোন গুলি খাবো, সেটা ভালোভাবে বুঝিয়ে দিলেন। শুভেচ্ছান্তে বিদায়।
হাস্পাতালের ইমার্জেন্সিতে অন কলে থাকা, সার্লন ডাক্টার ইয়ান এলেন প্রায় দৌড়িয়ে। তিনি সব কিছু দেখলেন, খুটিনাটি সব মন্তব্য পড়লেন। পায়ে ব্যাথা পেলে, পড়ে গেলে, ইনফ্লুয়েঞ্জা হলে, অপারেশান ক্যান্সেল হয়ে যাবে। সাবধান করলেন। শুভেচ্ছা জানিয়েই ছটলেন তার দায়িত্বে।
ফিরে এলাম এক্স-রে তে। আমার সৌভাগ্য, সেকানকার সময়ের মাপে আমার ডাক এলো যথাসময়েই লাইনের ক্রমানুসারেই। দুইজন স্বাস্থকর্মী অসম্ভব দক্ষতার সাথে বিভিন্ন য়্যঙ্গেলে হাটুর এক্স-রে নিল, অসহায় আমাকে ঠিকমত পজিসনে দাড়ানোর চেস্টায় তাদের অসীম মমতার সাথে সহজোগিতা কতটা কস্টসাদ্ধ্য আমার অগোচরে রইলোনা, আমি খুব লজ্জিত হয়ে দুঃখ প্রকাশ করতেই দুজনে সমস্বরে যা বললো, তার সারমর্ম তারা জাস্ট তাদের দায়িত্ব পালন করেছেন।বললেন  ‌‌উই আর স্যরি ড্যাট ইউ আর গোইং থ্রু সো মাচ পেইন, বাট হোপফুলি সুন ইট উইল বি ওভার।‘ পরের পর্বে ফিজিও থেরাপিস্টের সাথে। তিনি অত্যন্ত সহৃদয়তার সাথে আমাকে ক্রাচে হাটানো প্রাক্টিস করালেন, সময় নিয়ে হাটা এবং সিড়ি দিয়ে ওঠানামা করার টিপস এবং টেকনিক শিখালেন। সব কিছুই শেষ হোল বেলা তিনটের মধো, মোট ছয় ঘনটা সময়ে!!!   
একজন মানুষ যখন অসুস্থ হয়, সে তখন অসম্পুর্ন, অসহায়, তার চিকিৎসার সাথে সাথে দরকার, ঔষধ, পথ্য, সেবার সমবেত প্রচেস্টা। এটা বোধহয় অনেকেই জানেন দ্বিতীয় বিশ্বযুদ্ধের সময়ে পেইন কিলার হিসেবে পানি ইনজেক্ট করে সাংঘাতিক আহত রোগীকেও ডাক্টার, নার্স চিকিৎসা করেছেন, রোগীকে মনোবল দিয়েছেন, সুস্থ কপ্রেছেন। প্রত্যেক নার্স, ডাক্তার, স্বাস্থকর্মি যখন মুখের দিকে তাকিয়ে বলে ‘ইউ আর সো ব্রেভ, আই য়্যাম প্রাউড অফ ইউ’। তখন আমার মনে ম্যাজিক হয়, মনে হয় আমার অসুস্থতার চাইতে, অসম্পুর্নতার চাইতে আমি অনেক বড়, আমি মানুষ!!!  এখানে অবশ্যই অনেক উন্নত ইকুইপমেন্ট আছে, কিন্ত তার সাথে এদের আছে সকলের সমবেত প্রচেস্টা, আন্তরিক, অমায়িক ব্যাবহার, সেবার লক্ষ্য নিবেদিত টীমোয়ার্ক। রিলেরেসের মত!!!
ব্যাবসা ব্যাবসাই, সৎ ভাবে উপার্জন করা হোক, চিকিৎসার সার্ভিস দিয়ে পয়সা নিক কারোরই আপত্তির কিছু নাই। পার্কিং লটে যখন এম্বুলেন্স দাঁড়িয়ে আছে, তখন একটি প্রয়োজনীয় সেবা কেন দেয়া যাবে না, আমি বুঝতে পারলাম না। সৎ, আন্তরিক চেস্টাটা যদি আমাদের থাকতো, আমি শুধু এটাই আশা করি আমাদের নুতন প্রজন্মের কাছে।
আসমা খান, অটোয়া।

