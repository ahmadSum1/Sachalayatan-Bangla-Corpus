মন এবং সভ্যতাঃ একান্ত চিন্তা



প্রাচীন মানুষের মন কেমন ছিলও? অবচেতন মন বলতে কি কিছু ছিলও? যদি অবচেতন মন থাকে তবে অবদমিত ঘটনাগুলোই বা কেমন ছিলো? এই সব অবদমিত ঘটনাগুলো কিভাবেই বা মানুষের চেতনার জগতকে প্রভাবিত করতো? অর্ধ-চেতন মন (Sub-Conscious Mind) বলতে কি কিছু ছিলও? নাকি, আজকে আমরা মন বলতে যা বুঝি তা নিছক কোটি বছরের বিবর্তিত রূপ? মনের এই স্তরগুলো ঠিক কবে থেকে একসাথে তাদের কার্যকলাপ শুরু করেছিলো ? অদূর ভবিষ্যতে মানব মনকে আমরা কিভাবে বিবেচনা করা হবে? 
আজকের যুগের সাথে তুলনা করতে গেলে প্রাচীন মানুষের মন ছিলো নিতান্তই নীতি-নৈতিকতা বিহীন। তখন নীতি ছিলো একটাই; টিকে থাকার নীতি এবং সেটা যেভাবেই হোক। এমনকি টিকে থাকার জন্য তারা প্রথমে নিজেদেরকেই নিজেরা অনেক কাল ধরে খুনও করে আসছিলো। মানুষের মধ্যে অনেকেই ছিলো নরখাদক। সম্ভবত, সেই যুগে মনের একচ্ছত্র রাজা ছিলো ইড। সুপার ইগোর তখনো জন্মই হয়নি। নিজেকে ধ্বংস করা ছাড়া প্রায় সব কিছুই ছিলো সেই সময়টায় গ্রহণযোগ্য।
অস্তিত্বহানির ভয়টা যেহেতু শুরু থেকেই ছিলো, যেমনটা একটি নবজাতক শিশুর মধ্যে দেখা যায়, সুতরাং ইগো ছিলোনা এমনটা ভাবা উচিত হবেনা। ভয়গুলো ছিলো প্রাকৃতিক তাই টিকে থাকার প্রবল ইচ্ছার কাছে সেগুলো পরাজিত হয়েছিলো খুব সহজেই। তবে ইগোকে সঠিক কাজে লাগানোর কৌশলগত ক্ষমতা আবিষ্কার করতে নিশ্চয়ই মানুষকে অনেকদিন অপেক্ষা করতে হয়েছিলো এবং আজকের ইগো আদিম ইগোর হুবহু প্রতিমূর্তিটি নয় এটা খুব সহজেই বোঝা যায়।  
কিছু কাল ধরে বিবর্তিত ইগো স্বত্বাই সম্ভবত মানুষকে প্রথম পারস্পরিক সহযোগিতার একটা পথ বাতলে দিয়েছিলো। যদিও নিজেদের টিকে থাকার জন্য কিছুটা স্বার্থপর ভাবেই মানুষ একসাথে বসবাস শুরু করছিলো তবু এই সহযোগিতার দিকটিই অবদমিত করেছিলো মানুষের অনেক বর্বর দিক। এই সময়ে এসে মানুষ অন্তত নিজ গোত্রের মানুষ খুন করা কমিয়ে দিয়েছিলো। অর্থাৎ সুপার ইগো যুগের এই পর্যায়ে মাত্র হামাগুড়ি দিয়ে হাটতে শিখেছে। সুপার ইগো একটু সামর্থবান হলে মানুষ অনুভব করলো যে টিকে থাকার জন্য শুধু স্বার্থপর সহযোগিতাই যথেষ্ট নয় বরং কিছু নির্দিষ্ট নিয়ম কানুন সৃষ্টির প্রয়োজন। নিয়ম-কানুন গুলো জন্ম নিলো পারিবারিক, সামাজিক এবং রাষ্ট্রীয় ক্ষেত্রে। এবং এভাবেই মানুষের সংঘবদ্ধ বসবাস তার মানসিক কাঠামোতে পরিবর্তন এনেছে। অনেক কুসংস্কার যেমন আজো মানব  হ্রদয়ে গেঁথে আছে  তেমনে অনেক কুসংস্কারের মৃত্যুও হয়েছে। আর এর পেছনে চেতন এবং অবচেতনের গুরুত্ব যতটুকু তার চাইতেও বড় ভূমিকা রেখেছে অর্ধ-চেতন মন ( the sub-conscious mind) । কোন বিখ্যাত লেখক, কবি, কিংবা চিত্রকরকে যদি তাদের কোন অনবদ্য সৃষ্টির কারণ ব্যাখ্যা করতে বলা হয় তারা অনেক সময় দেখা যায় তারা সঠিক ব্যাখ্যা প্রদান করতে পারেন না। মূলত এইসকল সৃষ্টির পেছনে অবচেতন মনের অবদমিত ইচ্ছাগুলো প্রকাশ পায় এবং সচেতন জগতে এর এমন বহিঃপ্রকাশের একমাত্র মাধ্যম মানুষের অর্ধ-চেতন মন ( the sub-conscious mind) । অবচেতন মনের শৈল্পিক বহিঃপ্রকাশ ঘটিয়ে মানব সভ্যতাকে টিকেয়ে রাখে আমাদের মনের অর্ধ-চেতন স্তরটি। অর্ধ-চেতনার জগতে আমরা সবাই এক অপার সম্ভাবনার প্রতীক বহন করতে থাকি। জন্মদাতা পিতার (সভ্যতা) প্রতি অর্ধ-চেতনের দায়িত্ববোধের পরিচয়টিও সুস্পষ্ট। 
যাই হোক, একটা পর্যায়ে মানুষ সম্ভবত এটাও বুঝতে পেরেছিলও যে টিকে থাকাটা কোন একক বিষয় নয়।এমন প্রয়োজনেই হয়তো ইগোর গর্ভে জন্ম নিয়েছিলো সুপার-ইগো। ভালো মন্দের বিবেচনা বোধটা এখান থেকেই আর ব্যক্তিগত বিষয় রই লোনা। অবদমিত হতে থাকলো অনেক কিছু সৃষ্টি হলও মনের তৃতীয় স্তর “ অবচেতন মন”। সময়ের সাথে সাথে সমাজের অনুসারী মানুষ তৈরির চাপ বাড়তে থাকলো কেননা মানুষের টিকে থাকার প্রবল ইচ্ছার চাইতে নিজেদের অস্তিত্ব হারিয়ে ফেলার ভয়টাও বেশি হারে বাড়ছে।  দুঃখের কথাটি হচ্ছে মানুষ আজ নিজেকেই নিজের সৃষ্টির কাছে সমর্পণ করেছে। আগেই বলেছি বর্তমানের ইগো-সত্তাটিও আগেরটির কার্বন কপি নয়। 
লেখার শেষ পর্যায়ে এসে এই কথাটি সাহস করেই বলেই ফেলা যায় যে, মন বলতে আমরা আজকে যা বোঝাই সভ্যতাই তার জনক। সমাজ সৃষ্টির ফলেই মানব মনের এমন দৈবাৎ বিবর্তন সম্ভব হয়েছিলো।  তাই বলা যায় মনের এই তিন স্তর একসাথে কাজ করা শুরু করেছিলো মধ্যযুগের কিছু আগে কিংবা পরে এবং এখন খুব সক্রিয় ভাবেই এরা মানব আচরণে প্রভাব ফেলছে। এখনো হয়তো অনেক ক্ষেত্রেই আদিম স্বত্বা ইডকে জয়ী হতে দেখা যায়। তবে একটি সমাজ কাঠামো যতটুকু স্বয়ংসম্পূর্ণ হবে ততই ইড স্বত্বা পরাজিত হবে। তবে ইডকে একদম বিমূর্ত করে দেয়াটা কোন সময়ই উচিত হবেনা। কেননা ইড আদিম স্বত্বা। 
Sazzad Chowdhury

