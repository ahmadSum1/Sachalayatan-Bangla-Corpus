শেষরাতে নামা বৃষ্টি



বিষাদগ্রস্ত বিষণ্নমুখ
 	শুণ্য চোখের দৃষ্টি । 
হাহাকার রব মুছে দেয় সব	
  শেষরাতে নামা বৃষ্টি । 
নিঠুর জীবন নিঠুর ধরণী
  কাঁটাবেধা খালি পা ।
বৃথা আক্রোশ অসহায় রোষ
  নোনা ঘামে ভেজা গা ।
কত বেদনায় অশ্রুসজল
  ক্ষীণ হয়ে আঁখি দৃষ্টি
তবু যত ক্ষোভ মুছে দেয় সব
  শেষরাতে নামা বৃষ্টি ।
দিগন্তপানে মিলেছে অতীত
  মধুময় সব স্মৃতি ।
আজ সেই পথে একলা পথিক
  পথই তার সমব্যথি । 
হাঁটুগেড়ে বসে পথের ধূলায়
  অনুভবে প্রিয়ক্ষণ । 
আজ সে একা চিরতরে একা 
  কুঞ্চিত দুনয়ন । 
মমতায় ভরে পথিকের চোখ
  ধুয়ে দেয় সব সৃষ্টি ।
আঁধারের রাত ভাঙে সুপ্রভাত
  শেষরাতে নামা বৃষ্টি । 
(একাউন্ট নামঃ অপহত)

