সেন্ট মার্টিন: সাম্প্রতিক



আর কতো লাশ দেখবো আমরা? সেন্ট মার্টিন-এর ওই জায়গাতে আমিও নামতে চেয়েছিলাম। ওই জায়গাটা একটা কোনায়। দাঁড়ালে মনে হয় আশে পাশে সমুদ্র ছাড়া আর কিছু নেই। নামার আগে এক পিচ্চি বলল, এই জায়গাটায় মানুষ মরছে কদিন আগে। ভয় পেয়ে আর নামিনাই। অথচ হোটেলে জিগ্যেস করেছিলাম যে কোথাও চোরাবালি বা বিপদজনক জায়গা আছে কিনা। তারা হেসে বলল, এই দ্বিপে চোরাবালি নাই কোথাও। আরও বলে দিলো প্রবালে পা কাটলে যেন বালি দিয়ে কাটা জায়গা ঘষি। এই দ্বিপের বালিতে নাকি ঔষধি গুনাগুন আছে (!!!) 
কক্সবাজার সৈকতে আগে কোন লাইফগার্ড ছিলোনা। এখন ইয়াছির লাইফগার্ড নামে বেসরকারি ও সম্পূর্ণ নিজ খরচে পরিচালিত একটি লাইফগার্ড সার্ভিস আছে। এর পিছনেও আছে স্বজন হারানোর ব্যাথা। ১৯৯৫ সালে মিনহাজ ইয়াসির নামে একটি ছেলে মৃত্যুবরন করে কক্সবাজারে সাগরে গোছল করতে গিয়ে। তার বাবা পরে নিজ উদ্যোগে চালু করেন এই সার্ভিসটি।
আর কি কেউ নেই আমাদের দেশে ইয়াসির-এর বাবার মতন হৃদয়বান মানুষ যিনি সেন্ট মার্টিনে একটা লাইফগার্ড সার্ভিস চালু করতে পারেন? আমরা প্রয়োজন এ চাঁদা দিবো কিন্তু ওই এলাকার কেউ বা ওখানে স্থানীয়দের ভালো চেনেন এমন কেউ কি আছেন যিনি এগিয়ে আসবেন? দয়াকরে সরকার আর সরকারী উদ্যোগ এর কথা বলবেন না। ওই ভরসায় থাকলে আজ ইয়াসির লাইফগার্ড শতশত মানুষের জীবন বাঁচাতে পারতনা। শুনেছি মোবাইল অপারেটর "রবি" রও লাইফগার্ড আছে কক্সবাজার এ। রবি অথবা আর কোন মোবাইল অপারেটর বা অন্যকোন কর্পোরেট ফার্ম কি এগিয়ে আসতে পারেন তাদের CSR এর অংশ হিসাবে?
আর যারা সেন্ট মার্টিন যাচ্ছেন তাদের বলছি, সাঁতার না জানলে হাঁটু পানির বেশি কখনই নামবেন না। হোটেল থেকে জোয়ার- ভাটার সময় যেনে নিন। সৈকতে অনেক স্থানীয় মানুষ থাকেন, তাদের জিগ্যেস করুন প্রয়োজনে। রাতে কখনই পানিতে নামবেন না। 
যে জায়গাটা এখন মৃত্যুফাঁদ সেটার ছবি দিয়ে দিলাম। পরিচিত সবাইকে দেখান, জানান ও সতর্ক করুন। 
খোদা আমাদের সবাইকে দয়া করুন।
তেহজীব
[লেখাটি এর আগে ফেসবুকে প্রকাশিত]

ছবি: 


 



