নামতা



নামতা
নাহার মনিকা
মেঘের গায়ে এক চিরকুট আলতা থাকুক
লাল না হলেও বেগুনী পিরানটা রাখুক।
আঁকশি দিয়ে ঝুলন্ত রোদ আনবে পেড়ে
অতলান্ত রং সরিয়ে নীল চাদরে…
এক পরত চন্দনে যেই গা ঘষবে
বাতাস সাজায় বাসর, তাতে মুগ্ধ স্বরে
কী শোনাবে … শাস্ত্রীয় গানালাপ সেরে
লহমায় টিপ, ঘোমটা খুলে মেঘের ওড়া।
উল্টো দিনে রোদ ফুরিয়ে বাতাস ক্লান্ত
আকাশে হাক, হাতছানি দেয়
স্বাস্থবতী মেঘ নামান তো…
পূর্ণ বক্ষ, দক্ষ যজ্ঞ দেখ দেখান্ত
রঙ্গিন চটুল মেঘের আশায় দিবসান্ত…।

