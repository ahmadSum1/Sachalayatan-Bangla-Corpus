উত্তপ্ত বাকৃবি ক্যাম্পাস



বাংলাদেশ কৃষি বিশ্ববিদ্যালয়ে ২০১১ সালে ভর্তি ফি ছিল ১,৮২৫ টাকা, যা ২০১২ সালে বাড়িয়ে করা হয় ৫,৯৮৪ টাকা। এ ব্যাপারে বিশ্ববিদ্যালয়ের এক বিজ্ঞপ্তিতে বলা হয়, বিশ্ববিদ্যালয় মঞ্জুরী কমিশন অভ্যন্তরিন আয় বৃদ্ধির মাধ্যমে বিশ্ববিদ্যালয়ে্র বাজেটে ঘাটতি পূরণের তাগিত দেওয়ায় কতৃপক্ষ এ সিদ্ধান্ত নিয়েছে। এই বর্ধিত ভর্তি ফি প্রত্যাহারের দাবিতে প্রগতিশীল ছাত্র জোটের ব্যানারে ছাত্রফ্রন্ট ও ছাত্র ইউনিয়ন আন্দোলন শুরু করে। বিশ্ববিদ্যালয় প্রশাসন গত সোমবার থেকে বাকৃবির অনুষদীয় করিডোর ও প্রশাসন ভবনের সামনে সব ধরনের মিছিল, মিটিং, ধর্মঘট ও অবরোধের ওপর নিষেধাজ্ঞা আরোপ করে। প্রগতিশীল ছাত্র জোট গত মঙ্গলবার পূর্ব ঘোষিত কর্মসূচি অনুযায়ী প্রশাসন ভবন অবরোধ করার জন্য প্রশাসন ভবনে অবস্থান নেয়। এ সময় বাকৃবি ছাত্রলীগের নেতাকর্মী ছাত্রফ্রন্টের নেতাকর্মীদের ওপর চড়াও হয়। তারা রড ও লাঠি নিয়ে ছাত্রফ্রন্টের নেতা-কর্মীদের উপর আক্রমন করলে কমপক্ষে ৩০ জন আহত হয় যার মধ্যে ১২ জন ছাত্রী নেত্রী। এর মধ্যে রয়েছে ছাত্রফ্রন্টের সভাপতি সেঁজুতি চৌধুরী, সাধারণ সম্পাদক কিশোর আহমেদ, সহ-সভাপতি অজিত দাস, অর্থ সম্পাদক জিনিয়া হোসাইন এ্যানি, দফতর সম্পাদক সিফাত হোসাইন জয়া, প্রচার সম্পাদক আশরাফ মিল্টন, সহ-সম্পাদক বিপ্লব চৌধুরী, সদস্য মাজহারুল ইসলাম মাসুম সহ আরও বেশ কিছু নেতা-কর্মী। আন্দোলনকারীদের পেটানোর সময় পুলিশ নীরব দর্শকের ভূমিকা পালন করে।
এদিকে বুধবার বাকৃবি শাখা সমাজতান্ত্রিক ছাত্রফ্রন্ট ছাত্রলীগের হামলার ঘটনায় প্রক্টরের পদত্যাগ ও ঘটনায় জড়িতদের বিচারের দাবি জানিয়ে একটি বিক্ষোভ মিছিল বের করে।
দেশের বেশ কিছু জাতীয় দৈনিকে আসা কিছু ছবিঃ ( প্রথম দুটি ছবির সূত্রঃ The Independent ও The Daily Sun )

ছবি: 


 

 

 

 



