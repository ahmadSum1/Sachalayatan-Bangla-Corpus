১৪ই ডিসেম্বর



আপনাকে মনে
আর পড়ে না এখন
লেখালেখি করেন এখনও?
এখনও কি শখ হয়
কাজলদীঘির জলে
একা একা সাঁতরে বেড়াতে?
আপনাকে মনে
আর পড়ে না এখন
জানি না মেয়েটা আজও
ভাঁজ খুলে দ্যাখে কি না বিবর্ন হয়ে যাওয়া শাড়ি
যে শাড়িতে বেধেঁ চোখ
আপনাকে নিয়েছিল ওরা
জানি না জায়া কি আজও
মুছে রাখে আপনার বাঁধানো মলিন ছবিগুলো
জানিনা এখনও সে কি
দু ফোঁটা অশ্রু জমিয়ে রাখে চোখে
আমরা এখন আর
কিছুই ভাবি না
কিছুই বলিনা বহুদিন
স্বপ্ন দেখার দিন হারিয়েছে কবে
স্তব্ধ চেতনা, অনুভূতি
আমরা সবাই আজ
বাক্স গোছাই
দুয়ারে অপেক্ষা করে
কাদা মাখা-মাখা সেই সাদা গাড়ি
সবাই সওয়ারী আজ
দেখা হবে বেশী দেরী নাই
কেউনা, ১৪ই ডিসেম্বর

