ভবঘুরে সব স্মৃতি জমানো - ১ 



আগে লিখার জায়গা ছিলো লিখতে আলস্য লাগতো, এখন লেখার জায়গা নেই তবে বাঘের দাত পরে গেলোও যেমন কামরানোর স্বভাব যায় না , সিগারেট ছাড়লেও যেমন মনের ভুলে সুখটান দিয়ে ফেলা হয় -- তেমনি কোন চিন্তা মাথায় আসলে লিখতে ইচ্ছে করে ।
চুলকানির মতো -- লিখছি একটু আরাম লাগছে । 
১।
গতকালকে কল্কির "অবতার" দেখলাম । রিভিউ পড়ে ভেবেছিলাম অনেক বাজে হবে -- টাইট্রনিক টাইপ কিছু একটা হবে (টাইটানিক দেখার পর থেকেই ডি ক্যাপরিও আর উইন্সেলেটকে দেখলেই মেজাজ খারাপ হতো-- ডিপার্টেড, এভিয়েটর, ব্লাড ডায়মন্ড দেখার পর ক্যাপ্রিওকে ভালো পাই -- রিডার দেখার পর থেকে উইনস্লেট কে  -- রেভোলশানরী রোড দেখার পর স্ক্রিন কাপল হিসাবে ওরা আবার আমার প্রিয় লিষ্ট উঠে গেছে ) ।
 অবতার নেয়া হয়েছে নিজেদের ছায়াবাজীর জায়গা থেকে ।
আমাদের নিজেদের কে আমরা যেই রুপে দেখতে চাই আর কি ।
http://www.youtube.com/watch?v=Kwke0LNardc
ছবিতে যেমন জ্যাক সলি ওর অবতার হিসাবে কানেক্ট হয়  একটা না'ভির সাথে।ঘুমের ভিতর কন্ট্রোল করতে পারে।
প্রথমেই বলা ভালো ছবিটা আমাকে মুগ্ধ করছে । মানুষের কল্পনা শক্তি বল্গাহীন হলে কতো দারুন হয় ছবির প্রতিটা সিনে তার প্রমান।
আলো জ্বলা ফুল থেকে - নরকের হিংস্র পশু -- উড়ন্ত টেরোডকটাইল সদৃশ জন্তু -- নেটওয়ার্ক ট্রি -- সব কিছু দেখেই আমি মুগ্ধ । ছবি দেখছি আর ভাবছি মানুষ এত সুন্দর চিন্তা করে কিভাবে । পরে মনে হলো ক্যামেরন ব্যাটা পানির নিচে ডুব দিয়ে  সাগরতল থেকে সব তুলে এনেছে । [বলাবাহুল্য প্রকৃতির প্রতিশোধ নিয়ে এ্যাবিস আরেকটা মারাতমক ছবি]
যাক অবতার নিয়ে অনেক লেখালেখি অলরেডি হয়ে গেছে --
যে কারনে লিখছি -- আমাদের এইখানে পত্রিকায় রিভিউতে ৫ এর ২।৫ দিয়ে অনেকটাই ফেক মুভি আখ্যা দিয়েছে ।
মজার ব্যাপার হলো ইন্ডিয়ানদের গ্লোরিফাই করা হলো বলেই কি এত রাগ ? নাকি সাদা চামড়াদের লোভের রুপ ফুটানো হলো বলে পছন্দ হয় নাই ?
বলে নেয়া ভালো অনেক গুলো চরিত্রই আন্ডার ডেভেলপড -- বিজ্ঞানী গ্রুপের একটাও বিশ্বাস যোগ্য অভিনয় করতে পারে নাই ।
বরং সেনা কমান্ডার আর বেস কমান্ডারদের চরিত্র গুলোই বিশ্বাসযোগ্য হয়েছে বেশী । 
ছবির সবচে বড়ো মেসেজটাই পশ্চিমারা ধরতে পারবে না কোন দিন -- আমরা প্রকৃতির সন্তান । আমরা সংবেদনশীল স্বত্তা ।
আমাদের রোবটিক হওয়া পোষাবে না ।
এখন আর কিছু অবাক করে না -- তারপরও দিন দিন ওদের নতুন নতুন রুপ দেখি আর মিলাই আর হাসি ।

"এমন  বিষন্ন বিকেলে
আমি হয়ে যাই মাটি, ফুল , ঘাস
নিজেকে একলা লাগে না আমার
আমিতো প্রকৃতির সন্তান"
২। এই প্রংসগে বলা যায় এই সপ্তাহেই যেইটগাইষ্ট (zeitgeist) দেখলাম দুই পর্বের
http://www.zeitgeistmovie.com/
কন্পেরিসী থিওরী নিয়ে বেশী চর্চা হলেও অনেক গুলো ব্যাপারই বিশ্বাস যোগ্য ।
প্রথম পর্ব দেখে অসুস্থ হয়ে গিয়েছিলাম। আমরা আসলেই কতো ফেইক একটা দুনিয়াতে বসবাস করি ।
বিশেষ করে মুদ্রাভিত্তিক সমাজের বদলে রিসোর্স ভিত্তিক সমাজের কথা যে বলা হয়েছে -- সেটা আমার পছন্দ হয়ে।
ওদের একটা মুভমেন্টের[ http://thezeitgeistmovement.com/ ]আছে সেটাতেও জয়েন করলাম ।
যেখানে দেখিবে ছাই উড়াইয়া দেখো তাই 
আমেরিকার ক্ষমতার গলি ঘুপচী আসলেই অচেনা । কতো পদের প্রগ্রাম যে আছে ওদের স্বয়ং প্রেসিডেন্টও জানে না মনে হয় ।
৩।ভার্চুয়ালীটি নিয়ে ইদানিং বিপাকে আছি । এটা ছাড়া থাকতেও পারি না -- আমার এটাকে বেশী কপচালে বিবমিষা বোধ করি ।
আমাদের সম্পর্ক গুলো কতো ভংগুর এখন । আজ থেকে ২০ বছর আগে তো এমন ছিলো না -- এটলিষ্ট বাংলাদেশে । তারমানে কি আমরা যত বিজ্ঞানমনস্ক, আত্মসচেতন হচ্ছি -- আমরা পরস্পর থেকে দুরে সরে যাচ্ছি ।
প্রতি মূহুর্তে দেখি -- মানুষের চেহারা লেখা --
-আমি তোমার প্রতি ইন্টারেষ্টেড না
- আমি অনেক ঝামেলায় আছি তোমার ঝামেলা শোনার সময় নাই
- আমি এখন ব্যস্ত
- তোমার সাথে মিশে আমার কি লাভ
এমনকি ভার্চুয়ালি মানুষের ইগো মানুষের পিছা ছাড়ে না ।
সেদিন আর বেশী দুরে নাই -- যেদিন আর্থার সি ক্লার্কের ভবিষৎ বানী মতো আমাদের একটা মডিউল থাকবে আর কিউবিকল -- আমরা পাশের লোক রেখে শতশত মাইল দূরের মানুষর সাথে কথা বলবো কেবল । এখনই  পরিবেশ অনেকটা এমন হয়ে  গেছে ।
মানুষের এমন স্ববিরোধী আচরনের কারন কি ? সে একা থাকতে পারে না -- আবার কাউকে বেশীক্ষন সহ্য করতে পারে না ।
যেইটগেইষ্ট মুভমেন্ট ওলারা টাকাপয়সা তুলে নিলেও কি এই সমস্যার সমাধান করতে পারবে ?
ধরলাম মানুষের আর নিজের হাতে শ্রমের কাজ করতে হলো না -- মানুষ তখন সারাক্ষন কি নিয়ে ব্যস্ত থাকবে ?
খাবার খোজার মতো বেসিক কাজ যদি না করতে হয়(পৃথিবীর সবার)  তাহলে কেমন হবে?
পয়সা আর ক্ষমতার এলিটিজম ছাড়াও মন আর মস্তিস্কের এলিটিজম কি ছাড়তে পারবে মানুষ ? 
--
ইমতিয়াজ মির্জা
imz.mrz @ জিমেইল

