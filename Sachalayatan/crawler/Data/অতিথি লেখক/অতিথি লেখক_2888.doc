বোকার গল্প ৩.০৫



১.
বাসায় আই পি এস লাগান হল আজকে । বিদ্যুত্‍ না থাকলে আর পড়া বাদ দিয়ে ছাদে যাওয়া হবে না  ।  
কয়েক বছর আগেও সেনানিবাস এলাকায় বিদ্যুত্‍ যাওয়াকে মোটামুটি মিরাকল বলে মানা হত । তারপর মঈন জমানায় দিনে দুবার আর এখন এক ঘন্টা পরপর । ধন্যবাদ নানি , ধন্যবাদ জেনারেল ।
২.
সেটআপ দিচ্ছি পি.সি. । ৩০ মিনিট ধরে দেখাচ্ছে আর ১৩ মিনিট বাকি ! হো হো । অভাগা যেদিকে যায় সেদিকে নদী শুকায়ে যায় । 
৩.
ক ' দিন আগে  মান্না  ভাইয়া  বোকা রুশদি ভাইয়াকে সাথে নিয়ে বরিশাল বেড়িয়ে আসল । আমাকেও সাথে যেতে বলেছিল , কলেজের ব্যবহারিক এর জন্য না বলেছিলাম । তবে মজা দেখার জন্য বাসায় কথাটা তুলেছিলাম । তারপর আর কি , আর একটা এপিক ঝগড়ার সাক্ষী । ছোট খাট ব্যাপারে এত বড় ঝগড়া যে করা যায় তা এত দেখেও বিশ্বাস হয়না । আর ভাল লাগেনা , প্রথম সুযোগেই পালাব এদের ছেড়ে ।
৪.
বড় কাকার ড্রাইভার , সোহেল ভাইয়ের মেয়ে হয়েছে । আগের দুই সন্তান জন্মের আগেই মারা গিয়েছিল , আশা করি  এ মেয়েটি বেঁচে থাকবে । মিস হয়ে গেছে , গ্রীন রোডে ছিলাম না তাই খবরটা দেওয়ার সময় সোহেল ভাইয়ের মুখের হাসিটা দেখতে পাইনি ।  কেমন ছিল হাসিটা ? স্বস্তির , গর্বের , আনন্দের নাকি প্রতিদিনের মত সাধারন ?
৫.
খুব ভাল আছি ।  
একা একা গান শুনি , ভাল খারাপ সব অনুভূতি গুলো ছুঁয়ে যাই ।
নতুন গল্প  ভাবছি , তারপর  সেটার  বাস্তবায়নের ব্যর্থ খেলা ।
অদ্ভুত অনেক এক্সপেরিমেন্ট , মজার কিছু অভিজ্ঞতা , নতুন নতুন ফুলোসফি , একাংশের ছেলেমানুষি আনন্দ আর অন্যজনের  বোকা বোকা দীর্ঘশ্বাস .....  
সত্যি , এর থেকে ভাল থাকা যায় না ।
নহক
স্টাফ রোড , ঢাকা সেনানিবাস মঙ্গলবার , ৩০-০৩-২০১০ 

