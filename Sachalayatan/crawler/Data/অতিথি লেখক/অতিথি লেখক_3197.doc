সে এক আজবগ্রন্থ পড়েছি সন্ধ্যায়



[“To forgive is to set a prisoner free and discover that the prisoner was you.” Lewis B. Smedes]
সে এক আজবগ্রন্থ পড়েছি সন্ধ্যায়
কে যেন লিখেছেন, ক্ষমাই মহান ধর্ম
ভাবলাম, দিই না রাতকে প্রথম ক্ষমা
তবু তো জানালায় ভোরের হাতাহাতি!
আলো নামে শান্ত-গভীর, সন্ত-সকালে
পথে নেমে সকালকে দিলাম মধুরক্ষমা
ক্ষমা করতেই মাথার ওপরে ভররোদ্দুর
ভাবছি তখন, গ্রন্থ কী পড়েছি ঠিকঠাক!
পুড়ছি আগুনে, মাথায় ভাঙছে সেদ্ধডিম
তবুও ভাবছি মথ্যে পড়িনি আজব গ্রন্থে
যে তিনি বলেছেন, ক্ষমাই মহান ধর্ম, তথাস্থ
দিলাম দুপুরকে আরেক আরাধ্য ক্ষমা।
ক্ষমায়-ক্ষমায় নামলো আজব বিকেল
হেঁটেই শেষ হলো ফিরতি পথের সঞ্চয়
যিনি লিখেছেন সে-ই.. ক্ষমাই মহান ধর্ম
আজ সন্ধ্যায় আজব গ্রন্থে খুঁজবো তাঁর নাম!
 শেখ নজরুল, ঢাকা

