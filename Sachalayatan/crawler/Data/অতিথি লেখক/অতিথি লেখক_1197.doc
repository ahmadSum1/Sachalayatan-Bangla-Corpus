কোন পথে বুয়েট? সাম্প্রতিক ঘটনা ও আশংকা 



বুয়েটের একজন শিক্ষার্থী হিসাবে বুয়েটের সাম্প্রতিক আন্দোলনে বুয়েটের মর্যাদা রক্ষায় সবার একাত্মতা দেখে খুবই মুগ্ধ হয়েছিলাম। দলমত নির্বিশেষে কেমন করে সবাই একসাথে দুর্নীতির বিরুদ্ধে আন্দোলন করেছিলেন, সেটা দেখে গর্বিত হয়েছিলাম। 
খটকাটা বাধে কিছু দিন পর থেকে। বুয়েটের এই আন্দোলনে শিবির ও হিজবুত তাহরিরের জড়িত থাকার কথা জনকন্ঠ (যার কিছু দালালি লেখার জন্য আমরা বলতাম জঘন্য কন্ঠ) পত্রিকায় বের হয়েছিল। তখন পাত্তা দেইনি। ভেবেছিলাম ঐগুলো লীগের পেইড রিপোর্টিং। কিন্তু গত দুই-তিনদিনে বেশ কয়েকটা নতুন ঘটনা ঘটেছে যা দেখে বেশ বিভ্রান্ত হয়ে গেছি। মনে হচ্ছে এতোদিন কি বোকা বনেছি আমরা সবাই? কাকে বিশ্বাস করব? হলে পাশের রুমের ভাইটি যিনি বুয়েট আন্দোলনে খুবই সক্রিয় ছিলেন, বেরিয়ে এল তিনি শিবিরের active cadre!! 
১) গত সপ্তাহে ঢাকায় জামাত শিবিরের তান্ডব চলেছে। সেই সময়ে মালিবাগ থেকে বুয়েটের এক ছাত্র শিবিরের হয়ে পুলিশের উপরে হামলায় অংশ নেন ও ধরা পড়েন। পরে তার রুম থেকে জামাতের বই ও ব্যানার পাওয়া গেছে। (http://www.banglanews24.com/detailsnews.php?nssl=ba9e46464ea43bf3a6de8bf192e91a7d&nttl=07112012149699)। তার প্রোফাইল এইখানে https://www.facebook.com/msibuet । যতটুকু মনে পড়ে ইনি বুয়েটের ফেইসবুক গ্রুপে নিজেকে শিবির নন বলে দাবী করতেন। বুয়েটে সম্প্রতি মহানবী (সাঃ) এর ব্যাঙ্গ করা সিনেমার বিরুদ্ধে মানববন্ধনের অর্গানাইজার। তখন অভিযোগ করা হয়েছিল যে এই মানববন্ধনের অর্গানাইজারেরা শিবির, কিন্তু সবাই ডেনাই করেছিল সেটা। 

২) সেবা বুয়েট এবং আরো অনেক গ্রুপের সাথে জড়িত ও নেতা পদধারী আমিন বিন খলিলের আহসানুল্লাহ হলের ১০৮ নম্বর রুম হতে ধারালো অস্ত্র, বোমা, শিবিরের রশিদ বই, টাকা পয়সা ও একাউন্ট্সের হিসাব খাতা, প্ল্যানিং ডকুমেন্ট, ডায়রি, এসব উদ্ধার হয়েছে।  (https://www.facebook.com/AminBinKhalil)। 
এই আমিন বুয়েটের সেবা-বুয়েট নামের একটি ক্লাবের সক্রিয় সদস্য। 


এসব ডকুমেন্টের মধ্যে একটা প্ল্যানিং ডকুমেন্ট খুবই তাৎপর্যপূর্ণ। সেখানে লেখা আছে, ২০১২ সালের জন্য শিবিরের প্ল্যান হলো বুয়েটের সব ক্লাব ও সংগঠনে তাদের অন্তত একজন করে এজেন্ট ঢোকানো, এবং নেতৃত্বস্থানীয় পদে তাদের বসানো। বলাই বাহুল্য, তারা তা করতে পেরেছে। 


৩) বুয়েটের সাম্প্রতিক শিক্ষক আন্দোলনের সময়ে Save our BUET নামের একটি একাউন্ট প্রচন্ড সক্রিয় ছিলো। প্রতিদিন নানা গ্রুপে গিয়ে ছাত্রদের মিছিলে, আন্দোলনে উস্কাতো। নানা স্যারের স্ট্যাটাস বিভিন্ন গ্রুপে সরবরাহ করতো। এবং বাসায় থাকা ছাত্রদের ক্যাম্পাসে আসতে তাগাদা দিতো। 
আন্দোলনের সময়ে সেই একাউন্টকে প্রচুর শিক্ষার্থী ফ্রেন্ডলিস্টে যোগ করেছে। এদের মধ্যএ বুয়েটের আন্দোলনকারী স্যারেরাও আছেন। যখন স্যারদের সাথে বুয়েটের ভিসির একটা সমঝোতা হলো আর ক্লাস শুরু হলো তখন এই একাউন্ট থেকে ক্লাস শুরু না করতে বলা হয়।  
কিন্তু কয়েকদিন আগে হঠাৎ দেখা গেলো, এই একাউন্টের নাম বেঙ্গল ফোর্ট হয়ে গেছে এবং নানা গ্রুপে সাঈদী ও গোলাম আজম/নিজামীর সমর্থনে ভিডিও/লিংক ও জঙ্গী কথা পোস্ট করে বেড়াচ্ছে। https://www.facebook.com/bengalfort । 
আর আজকে শুনলাম এই সেভ আওয়ার বুয়েট আর কেউ নয়, গ্রেপ্তারকৃত শফিক। 
৪) গ্রেপ্তার হওয়া শিবির কর্মীদের কম্পিউটার থেকে পাওয়া গেছে বুয়েটের কিছু শিক্ষকের কানেকশনের অভিযোগ। , বুয়েটে সিভিলের এক ম্যাডামের সাথে শফিকের মেসেজের স্কৃনসট দেখলাম বুয়েটিয়ান গ্রুপে। ঐখানে দেখা যায় ম্যাডাম শফিককে ধর্মীয় বইপত্র বিলি করার জন্য টাকা পয়সা দিয়ে সাহায্য করেছেন। এবং শফিক/বেঙ্গল ফোর্ট উনাকে টিভি ইন্টারভিউ বা এরকম কিছু করার ব্যবস্থা করে দিয়েছে বুয়েট আন্দোলনের সময়ে। 

বুয়েটের আন্দোলনের সময়ে ম্যাডাম প্রায় প্রতিদিন নানা স্যারের স্ট্যাটাস বুয়েটিয়ান গ্রুপে দিতেন, আর আমাদেরকে ক্যাম্পাসের মিছিলে আসতে বলতেন। এই ব্যাপারটা ক্লিয়ার করার জন্য রাগিব হাসান স্যার বুয়েটিয়ান গ্রুপে প্রশ্ন তোলার পরে উনাকে ব্যক্তিগত আক্রমণ করে ফেক একাউন্ট থেকে পোস্ট দেয়া হয়। 
৫) আরো চিন্তার কথা, এই আমিন বিন খলিলের রুম থেকে পাওয়া গেছে বুয়েটের DSW এর সাক্ষরের সফ্ট কপি, যা ব্যবহার করে জাল নোটিশ বা এরকম ডকুমেন্ট তৈরী করা হতো। 
৬) এবং পাওয়া গেছে ৩ শতাধিক ফেইক ফেইসবুক একাউন্ট (হিন্দু বৌদ্ধ ধর্মের এবং মেয়েদের প্রোফাইল সহ) ও পাসওয়ার্ড। বোঝাই যায় ফেইক একাউন্ট কোথা থেকে আসে। 
৭) এছাড়া একটি সিক্রেট গ্রুপের স্কৃনসট দেখলাম যেখানে বুয়েটের আন্দোলন কিভাবে কন্ট্রোল করা হবে সেইটা ঠিক করার জন্য এই শফিক, আলিম এরা বানিয়েছিল। কয়েকজন টিচার ঐ গ্রুপের মেম্বার ছিলেন দেখলাম। 
বুয়েটের আন্দোলনের লিডে থাকা সবার এই অবস্থা দেখে আমি খুবই শংকিত। জামাত শিবিরের রাজনীতিকে আমরা সবাই ঘৃনা করি। ভিসির বিরুদ্ধে স্বতঃস্ফুর্ত আন্দোলনে এরা কোথা থেকে কিভাবে জুটে গেল আর লিড নিয়ে নিল, সেটা বুঝতে পারি নাই সেই সময়ে কিন্তু এখন পুরা ঘটনা দেখে টাস্কি খেয়ে গেলাম। কি হচ্ছে এসব? স্যারেরা কেন এদের সাথে জড়িত আছেন/যোগাযোগ রেখেছেন? 
সব কিছু কেন যেন ভেঙে পড়ছে। আর দুঃখের কথা শিবিরের এইভাবে ঢুকে পড়ার বেপারটা বন্ধুবান্ধব কাউকে বিশ্বাসই করাতে পারলাম না। 
(ছবিগুলো ফেসবুক থেকে নিয়েছি)
- সাইফ (বুয়েট, সিভিল)

