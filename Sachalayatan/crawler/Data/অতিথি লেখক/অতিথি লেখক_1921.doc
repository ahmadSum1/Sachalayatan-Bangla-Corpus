প্রারম্ভ



জীবনে কখন্ও বড় স্বপ্ন দেখিনি যে ভবিষ্যতে এটা হব সেটা হব।সময় আর ঘটনাপ্রবাহ যেদিকে আমাকে ধাবিত করছিল ওদিকেই আমি ছুটছিলাম।স্কুল-কলেজের দুরন্ত সময় পেরিয়ে যখন ভবিষ্যৎ নির্ধারণী বিশ্ববিদ্যালয় ভর্তি পরীক্ষার সম্মুখীন হলাম বুঝতে পারলামি এই অসম্ভব প্রতিযোগীতার জন্য আমি প্রস্তুত না।যাই হোক মধ্যবিত্ত পরিবারের সন্তান আমি,নিজের ইচ্ছা-অনিচ্ছাকে পাত্তা দেই বা না দেই মধ্যবিত্ত মানসিকতা জিইয়ে রাখতে হবে।দেশব্যাপী পরীক্ষা দিয়ে বেড়ালাম,কিন্তু লাভ হোল কেবল দেশভ্রমণ।শেষপর্যন্ত কিভাবে কিভাবে যেন ঢাকা বিশ্ববিদ্যালয়ে ভর্তি হতে পারলাম।বিভাগ উইমেন এণ্ড জেন্ডার স্টাডিজ’।বিভাগের নাম নিয়ে অনেক হেনস্তার সম্মুখীন হয়েছি।প্রায়ই ভাবতাম পড়ুম না এই ছাতার ডিপার্টমেন্টে।এখানেও কেমনে কেমনে জানি খাপ খাইয়ে নিলাম।আমি চট্টগ্রামের ছেলে।সেখানেই হেসে খেলে জীবনের ঊনিশটা বছর পার করেছি।ঢাকায় এসে পড়েছি প্রায় চার বছর।এখন অনার্স থার্ড ইয়ারে পড়ি।তাও কেমন যেন বেখাপ্পা লাগে নিজেকে।মানাতে পারিনা নিজেকে।
ব্লগে এইটাই আমার প্রথম লেখা।মাথায় অনেক ভাবনা চিন্তা ঘুরপাক খায়।বিশ্ববিদ্যালয়ে এসে সেই চিন্তা ভাবনা গুলো ডালপালা আরও বিস্তার করেছে।যেভাবেই হোক যে বিষয়ে পড়ছি এখনকার সমাজ বাস্তবতায় তার গুরুত্ব্ও অনেকখানি।এই বিষয়ের দর্শন,মতবাদ আমাকে আবার ভাবতে শিখিয়েছে নতুন করে।সেই ভাবনাটাই সবার সাথে শেয়ার করার জন্যই ব্লগ লেখা।এমনিতে আমি খুবই অলস।ব্লগে লেখালিখির মত ধৈর্য্য আমার ছিলইনা।কিন্তু ঘটনাক্রমে হঠাৎ মনে হল দৈব ঘটনার ও একটা উদ্দেশ্য থাকে যা আমরা কোনভাবেই এড়াতে পারিনা।কিছু দায়িত্ব আমাদের পালন করতেই হয়।দায়িত্বের খাতিরেই হোক বা নিজ ইচ্ছায়,যাই  হোক আমার  ইচ্ছা আমার ভাবনা  গুলো ছড়িয়ে যাক।এই প্রথম একটা লেখা দিলাম ব্লগে।লেখাটা পোস্ট হবে নাকি জানিনা।অপরিপক্ব লেখা ক্ষমাসুন্দর দৃষ্টিতে দেখবেন।
অরুপ নাহিয়ান

