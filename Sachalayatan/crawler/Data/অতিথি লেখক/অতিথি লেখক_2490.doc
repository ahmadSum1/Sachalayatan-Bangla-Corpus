 বিড়াল সমাচার



অফিস থেকে ফিরে আমার প্রথম কাজ হচ্ছে ল্যাপুটা অন করে স্কাইপে সাইন ইন করা। এর পরে অপেক্ষা…কখন আমার বোনের সময় হবে ভাগ্নিটাকে নিয়ে স্কাইপে বসার। ‘দূরত্ব যতই হোক, কাছে থাকুন’…এই কথাটা আর সব ক্ষেত্রে খাটলেও ছোট একটা বিড়াল ছানার বেলায় কিছুতেই খাটে না। যতবারি দেখি ভাগ্নিটাকে, মনে হয় শুধু দেখাটা enough না... স্ক্রীনের ভিতর দিয়ে একটু ছুঁয়ে দিতে পারতাম…একটু কোলে নিতে পারতাম! কিন্তু পারিনা…ছোট্ট ওই মুখটার সাথে আমার দূরত্ব শুধুমাত্র এই স্ক্রীনটা…তারপরও পারিনা 
এখন মহারানীর বয়স মোটে ৯ মাস। খুবই মজার একটা বয়স। প্রতিদিনই দেখি নতুন নতুন কিছু একটা করছে…গুটি গুটি দুইটা দাঁতও উঠা শুরু করেছে  নিজস্ব ভাষায় কত কী যে বলে যায় তার কোন হিসেব নাই!! কোন দিন সে তার মা কিভাবে তাকে জোর করে খাওয়ালো সেই কমপ্লেইন করে, কোনদিন আমি আমার বস কতটা অসহ্য সেই গল্প করি  অবশ্য ল্যাপটপের সামনে তাকে বসানোর পরে প্রথমে সে যেই কাজটা করে তা হল কীবোর্ডে থাবড়া দিয়ে দিয়ে স্কাইপের লাইনটা কেটে দেয়া 
আমি কোন কালেই বাচ্চা কাচ্চা পাগল টাইপ পাবলিক ছিলাম না। রাস্তায় কিংবা শপিং মলে ছোট ছোট বাচ্চা দেখলে ‘কিউট’ অথবা ‘আহারে’ বলা পর্যন্তই। শুধুমাত্র ভাগ্নিটার বেলায় সব হিসাব উল্টা পাল্টা  কিন্তু আল্লাহর দুনিয়ায় কোন বিচার নাই  …একটা মাত্র বোন আর একটা মাত্র ভাগ্নি…তাদেরকে কেন থাকতে হবে এত হাজার হাজার মাইল দূরে যে, আমি যখন ইচ্ছা ছোট বিড়ালটাকে কোলে নিতে পারব না?? কেন আমার জন্য সে সু্যোগ বরাদ্দ করা হয়েছে বছরে মাত্র একবার?? খুব সাধারন একটা চাওয়া কিন্তু সেটাও মাঝে মাঝে কত দুঃসাধ্য! কে বলে জীবন অনেক মধুর?? 
১৭/০৯/১০

