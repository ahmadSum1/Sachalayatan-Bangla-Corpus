ধূমপান মুক্ত ঢাকা বিশ্ববিদ্যালয় চাই



ঢাকা বিশ্ববিদ্যালয় বাংলাদেশের অহংকার। ১৯২১ সাল থেকে এখন পর্যন্ত অসংখ্য ছাত্র এ বিশ্ববিদ্যালয় থেকে জ্ঞান অর্জন করে বেরিয়েছে। বাংলাদেশের প্রতিটি গুরুত্বপূর্ণ সিদ্ধান্তের সাথে জড়িয়ে আছে এ বিশ্ববিদ্যালয়ের ছাত্রদের নাম। তাই ঢাকা বিশ্ববিদ্যালয় ছাড়া বাংলাদেশের কথা চিন্তাই করা যায় না।
ধূমপানে বিষপান। ধূমপানের কারণে বিশ্বে প্রতিদিন লাখ লাখ লোক নানা ধরণের মারাত্মক রোগে আক্রান্ত হয়ে মৃত্যুবরণ করছে। বাংলাদেশেও এর ব্যতিক্রম হচ্ছে না। তাই সারাবিশ্বের মতো বাংলাদেশেও ধূমপান বিরোধী মনোভাব জোরদার হচ্ছে। ইতোমধ্যেই দেশের পাবলিক স্থানগুলোতে ধূমপান নিষিদ্ধ করা হয়েছে।
কিন্তু দেশের সর্বোচ্চ বিদ্যাপীঠ ঢাকা বিশ্ববিদ্যালয়ে ধূমপায়ীর সংখ্যা বাড়ছেই। ক্যাম্পাসে প্রবেশ করলেই । অগণিত ছাত্রকে প্রকাশ্যে ধূমপান করতে দেখা যায়। একটু ঘোরাঘুরি করলে অনেক ছাত্রীদেরও সিগারেট টানতে দেখা যায়। এমনকি অনেক শিক্ষকও শিক্ষার্থীদের সামনেই সিগারেট টেনে থাকেন। ঢাকা বিশ্ববিদ্যালয়ের মতো নিউক্লিয়াস সেন্টারে এটা একেবারেই কাম্য নয়। যেখান থেকে দেশের ভবিষ্যত নেতৃত্ব তৈরি হবে, দেশের বৃহত্তর কল্যাণের স্বার্থে সেটি  অবশ্যই  ধূমপানমুক্ত হওয়া উচিত্।
murtala31@gmail.com

