মূর্তালা রামাতের কবিতা- ভাত



ভাত
মারে ভাত খাম
মা বড়টির দিকে  তাকায়, আমার ক্ষিধা পাইছে
মা ছোটটির দিকে তাকায়
খাঁ খাঁ সানকি আর শূণ্য হাড়ির সাথে তার
কথা হয়...
চল
একসাথে দুটি তারা নেচে উঠে
জোছনাকে ম্লান করে আলো হয়
পোলাও মাংস ভাত!!
কতোদিন,কতদিন পর...
হাছাই আইজকা খামু?!
হহ্
তারা তিনজন হাঁটে...কাঁচের আরামে বসে
তিনটে শুয়োপোকা দেখতে দেখতে এ শহর খায় আর ঘোত্ ঘোত্ হাসে- ‌‌‍‍হালারা বেশি খাইয়া খাইয়া চাইলের দাম বাড়াইছস,
এইবার বোঝ.....
মা, হেরা কী কয়?!
কয় বেশি খাইলে হেগোর মতো শুয়ার হইয়া যাবি
শুয়ার হইতে চাস?
ছোট-বড়, মানুষের মতো মাথা নাড়ে
তয় হাট্।
মা, আমরা কই যাইতাছি?
ভাত খামু কহন?
এইতো অহুনী, ওই দ্যাখ ভাতের গাড়ি আইতাছে
ওইডাতো টেরেন!
অমাগো লাইগা ওইডাই ভাত, ওইডাই শান্তি...
১৫/০৫/০৮
মহাখালী, ঢাকা।
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%75%72%74%61%6c%61%33%31%40%67%6d%61%69%6c%2e%63%6f%6d%22%3e%6d%75%72%74%61%6c%61%33%31%40%67%6d%61%69%6c%2e%63%6f%6d%3c%2f%61%3e%27%29%3b'))

