পাজামা ভাসিয়ে ঝোল



 পাজামা ভাসিয়ে ঝোল
মনে পড়ে পাজামা ভাসিয়ে ঝোল, ভাঁজ ধ’রে ক্রমাগত
গড়ানো শিশিরের মতো চলে গেছে, মুমিন সাবধান…
আঃ কি স্বেচ্ছাচারী আমি, হাওয়া আর নিংড়ানো ঝোলে মেখে
যেতে-যেতে ফিরে চাই, লোল ঝোল ফেলে ফেলে
কেন তুমি আলস্যে এলে না কাছে? নিছক সুদূর
হয়ে থাকলে বাঘা তেঁতুল ; কিন্তু কেন? কেন, তা জানো না?
লালা ঝরানোর জন্য? হবেও বা। স্বাধীনতাপ্রিয়
ব’লে কি আস্ফালন? তাই শফি হয়ে আমি ভালো আছি।
তবু মতিঝিলের মিছিলে, হেফাজতির কালো ঠোঁটে
কামার্ত চেহারা দেখে কষ্ট পাই, বুঝে নিতে পারি
জলের অভাবে নয়, কোন টক লালার কান্নায়
তার মর্মছেঁড়া হাঁক; তেঁতুল যেন নারীরই প্রতীক
হায়েনা আমরা, রূপে নয়, বরং স্বভাবে- মনে পড়ে, মনে পড়ে যায়
নারীর স্থান নির্ধারিত, বসে থাক সব ঘরের কোনায়।
---মদন---
--------------------------------------------------------
-শক্তি চট্টোপাধ্যায়ের ষ্টেশন ভাসিয়ে বৃষ্টি অবলম্বনে
“দুঃখিত শক্তি বাবু”

