প্রাকৃতিক সপ্তাশ্চার্যের নাম ঘোষিতঃ স্থান হয়নি সুন্দরবনের



বহুল প্রতীক্ষার পর কিছুক্ষণ আগে (বাংলাদেশ সময় রাত ১টা ৭ মিনিট) ঘোষিত হয়েছে নিউ সেভেন ওয়ান্ডার্স ফাউন্ডেশন কর্তৃক পরিচালিত প্রাকৃতিক সপ্তাশ্চার্য নির্বাচনে সর্বাধিক ভোটপ্রাপ্ত স্থানগুলোর (৭টি) তালিকা। তালিকায় রয়েছে-
১. আমাজন
২. হালং বে
৩. ইগুয়াজু জলপ্রপাত
৪. জেজু আইল্যান্ড
৫. কমোডো
৬. পুয়ের্তো প্রিন্সেসা আন্ডারগ্রাউন্ড রিভার
৭. টেবল মাউন্টেন
অর্থাৎ স্থান হয়নি বিশ্বের একমাত্র ম্যানগ্রোভ বন সুন্দরবনের!   
তবে নিউ সেভেন ওয়ান্ডার্সের সাইটে বলা হয়েছে, ২০১২ সালে ঘোষিত আনুষ্ঠানিক তালিকায় কিছুটা পরিবর্তন আসতে পারে (সম্ভাব্য)।
তথ্যসূত্রঃ http://www.new7wonders.com/
দীর্ঘদিন প্রচার-প্রচারণা ও ভোটাভুটির পর তালিকায় স্থান না পেয়ে স্বাভাবিক ভাবেই হয়তো কিছুটা মন খারাপ হবে বাংলাদেশ সহ বিশ্বব্যাপী যেসকল বাঙ্গালী সুন্দরবনকে ভোট দিয়েছেন তাদের। তবে আমি বলবো মন খারাপের কিছু নেই। এই আয়োজনের মাধ্যমে আমাদের গর্ব সুন্দরবনের নাম দেশে-বিদেশে আলোচিত হয়েছে এবং এর প্রভাব যদি কিছুটা হলেও আমাদের পর্যটন ক্ষেত্রে পড়ে তবে সেটাই আমাদের সার্থকতা বলে ধরে নেওয়া যায়। ফলে যারা ভোট দিয়েছিলেন তাদের সবাই ধন্যবাদ পাওয়ার দাবিদার।
যদিও এই আয়োজন বা এই প্রতিষ্ঠানের উদ্দেশ্য নিয়ে বিতর্কও ছিল যথেষ্ট পরিমানে, এটি নিয়ে ব্লগ-ফোরামে অনেক আলোচনা-সমালোচনাও হয়েছে, যদিও সরকার ও মিডিয়ার মাতামাতির কারনে উক্ত বিতর্ক খুব বড় কোন প্রভাব ফেলতে পারেনি। ফলে শেষদিন পর্যন্ত মানুষ এটি নিয়ে টানটান উত্তেজনাতেই অপেক্ষা করেছে চূড়ান্ত তালিকার জন্য। অবশ্য এই আয়োজন (এমনকি ভোটাভুটি) আদতেই কতটুকু স্বচ্ছ ছিল সেটা নিয়ে বিতর্ক রয়েই যাবে বলে আমার ধারনা।
পরিশেষে, সুন্দরবন-কক্সবাজার সহ আমাদের দেশের প্রাকৃতিক সৌন্দর্যমন্ডিত স্থানগুলোর সঠিক রক্ষণাবেক্ষণ এবং এগুলোকে আরো পর্যটকবান্ধব করার জন্য সরকার সহ সংশ্লিষ্ট সকল মহলের হস্তক্ষেপ আমাদের কাম্য।

