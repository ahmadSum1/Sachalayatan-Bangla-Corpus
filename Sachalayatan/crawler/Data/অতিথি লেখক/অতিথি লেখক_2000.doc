স্বপ্ন



স্বপ্ন তো ছিল স্বপ্ন না দেখার………….
প্রথম বিকেলে, তোমার কাঠলিচু চোখ
হঠাৎ ধসে পড়ল আমার চোখে
আর স্বপ্নরাও খসে পড়তে থাকল
      অবরিাম নৃত্যপটু পাখিদের ডানা থেকে
          ক্রমাগত প্রণয়সিক্ত ফুলের সুরভি থেকে
এমনকি কোমর বাঁকিয়ে তারা এল
দুবেলা রান্না করা আটপৌরে গিন্নীদের চোখ থেকেও।
স্বপ্নরা রক্তাক্ত হরিণের ক্ষুর
শিশির ফোটার মতো হাওয়ায়ও মিলিয়ে গেল খুব
বিরহ নাম্মী নীল নেকড়ের উষ্ঞ! থাবায়।
অথচ এখনও নাকি স্বপ্নরা বর্ষায় ভিজে ভিজে
হতোদ্যম বুড়িয়ে যাওয়া উপমার মতো
প্রেম নামক শীতের! কামড়ে কেঁপে উঠে
               উদভ্রান্ত কবিদের খাতায়
স্বপ্নসুর আজকাল হিমায়িত আধারের খনিজ
সৌজন্যের কুয়াশা ভেদ করে
                  নৈঃশব্দ্যে হেসে ওঠা
মৌন হাস্যকর হিংস্র নিরর্থক হাড়।
......................................................................আগুনপাখি০১১(নিয়াজ মোর্শেদ)

