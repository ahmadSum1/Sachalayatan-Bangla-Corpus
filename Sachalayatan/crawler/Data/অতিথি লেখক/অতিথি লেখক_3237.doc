   আগামী আঁধারে




   আগামী আঁধারে
সব কিছু শেষ হলে
দাবি বা অনুতাপ।
উৎসের দিকে বিভ্রান্তি আর দ্বিধা
ঠেলে দিয়ে
মানুষেরা একে অন্যের নাম চিবিয়ে
ক্লান্ত হতে থাকে।
ভিন্নতা আজীবন বাইরের
চৌকাঠ রাঙ্গায় উচ্ছাসে।
কৌশলী হাত অবিরাম মূল্য গুণে নিলে
মানুষ অথবা শ্রেষ্ঠকুল
বিনীত এবং সংযত উচ্চারণে
সন্তুষ্টির ভাষা শিখে। 
নবীণ লেখকের গল্প থেকে
ঝাঁপাঝাঁপি করে কিছু ইঙ্গিত।
মৃত্যূকে ছন্দে আর ছন্দকে আগুনে
ঝলসে নিয়ে কেউ কাটে প্রশান্তির শব্দ সাঁতার।
পকেট ফাঁকা করে চরম উল্লাস কিনে
সূর্য উড়াক আকাশ পোড়া ছাই।
শত শত প্রখোর রোদ্রযুগ পার করে
দোমড়ান হৃদপিন্ডের শেষতম নিঃশ্বাস
ছায়াজন্মের মায়াবী আগলে আটকে থাকে।
ভোগ আর ভোগান্তির
কপর্দক গুণে গুণে দীর্ঘশ্বাস জমে গেলে
ছিন্ন দগ্ধ হাতে লিখে রেখো
সন,মাস,দিন।
আ
   গা
       মী
আঁ
   ধা
      রে
ক্লান্তি মুছে দেব।

