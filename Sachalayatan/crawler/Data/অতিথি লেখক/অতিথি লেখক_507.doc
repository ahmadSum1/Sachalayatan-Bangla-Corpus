আমার প্রতিদিন - ১



আমি এক রকম বিপাকে পরেই শেষ পর্যন্ত এখানে লিখতে আসলাম। জানি না আর কয়টা দিন টিকে থাকতে পারবো, মাথার উপরে যেভাবে করে একটু একটু করে আকাশ ভেঙ্গে পরার অবস্থা হচ্ছে বুঝতে পারছি আর বেশি দিন আয়ু নেই। 
আমার দাদা ৯০ বছর বয়সে আবার বিয়ে করার পাঁয়তারা করছেন। 
জানি অনেকেই হাসবেন, নাক সিটকাবেন- এ আবার কি, Write to Mita টাইপের জিনিস এখানে আসল কিভাবে? কিন্তু আমি বিশ্বাস করি জানার দরকার আছে, শেষ পর্যন্ত কিছুই কেউ জানবে না আর এক গাদা বদ নাম নিয়ে নিশ্চিহ্ন হয়ে যেতে হবে এটা আমি মানতে পারি না, এই ইন্টারনেট এর যুগে এটা সম্ভব না।
আমি আবার বলছি, আমার দাদা ৯০ বছর বয়সে আবার বিয়ে করার পাঁয়তারা করছেন। বাংলাদেশের মত দেশে এটা আসলে কোন বলার মত ব্যাপার কিনা আমি জানি না, মনে হয় না। ধর্মীয় অনুভূতি জানি না, ইসলামে চারটা পর্যন্ত বিয়ে করা যায়, পুরুষলোকের এই অনুমতি আছে, সে হিসাবে এটা আসলেই ব্যাপার না।
একটু পিছানো যাক, ২০০০ সালে আমার দাদী মারা যান। তাঁর শেষ ইচ্ছা ছিল ঢাকাতেই কবর হবার, মহিলার কথা আর কে রাখে, দাদার দেশের বাড়িতে (কোথায় ঠিক নাই বললাম এই মুহূর্তে, ধরে নিন "ক পাড়া") তাঁর শেষ ঠিকানা হল। দাদী মারা যাবার সপ্তাহখানেকের মধ্যে আমার ফুপিকে তিনি বলে বসলেন, "এত দিনে একটু শান্তিতে ঘুমাতে পারবো।" 
আমার দাদী শেষ মাস চারেক গরমের মধ্যে প্রায় নরক যন্ত্রণা ভোগ করেছিলেন, আমার বাবা একটা রিচারজেবল ফ্যান কিনে দিতে চেয়েছিল, দাদা সরাসরি বলে দিয়েছিলেন কাজের লোকের আরামের ব্যবস্থা করা ছাড়া আর কিছু করা হবে না ওইটা দিয়ে। 
আর এখন নতুন বউটার জন্য উনি এসি লাগিয়েছেন, আমি জানতে চাই আল্লাহ বলে যে থাকার কথা সে কি কিছুই দেখে না?
গাজা, বিশ্ব, বিমান দুর্ঘটনা সব কিছুর মধ্যে বোধহয় এটা ফাঁক গলে বের হয়ে গিয়েছে।
(চলবে)
-কণীনিকা

