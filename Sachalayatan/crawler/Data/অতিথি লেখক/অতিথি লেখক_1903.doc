এমন যদি হতো



একবার চোখ বুজে ভাবো দেখি সিনটা 
রাস্তায় যানজট নাই পুরো দিনটা 
হুট-হাট রাতে আর হচ্ছিনা অন্ধ 
লোডশেডিং এর দৌড় একেবারে বন্ধ । 
উৎকোচ ঘুষ দিতে হবে না আর কিছুতে 
থেমে যাবে ভাঙচুর ছোট ছোট ইস্যুতে । 
দলে দলে কোন্দল হানাহানি ধ্বংস 
এই সব কাজে কেউ নিচ্ছেন অংশ ।
মানবতা প্রতি প্রাণে তাই সবে ব্যস্ত
কল্যাণ কাজে লোকে এক মনে ন্যস্ত ।
অসহায় দুস্থের সেবা হবে লক্ষ্য 
স্বার্থের লোভে কেউ গড়বে না সখ্য । 
অর্থের মোহ থেকে জুটে যাবে মুক্তি 
এক হয়ে রবো সবে, একতাই শক্তি ।
আনমনে বসে একা এই ছবি আঁকছি 
সফল তা কবে হবে তাই বসে ভাবছি । 
নাদিয়া জামান 

