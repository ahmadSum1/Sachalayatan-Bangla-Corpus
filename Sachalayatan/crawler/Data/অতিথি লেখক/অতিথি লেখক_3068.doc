আপনি কত দ্রুত বয়স্ক হতে চান?



একজন মানুষে বয়স কত হলে আমরা তাকে বয়স্ক বলতে পারি? এমনিতেই আমাদের দেশের মানুষের তাড়াতাড়ি বয়স্ক হবার একটা প্রবণতা আছে।( মনে আছে যে ছোটবেলায় খালি হিসাব করতাম , কবে বড় হব ) আমাদের দেশের মানুষের আরামপ্রিয় নামে একটা সুনাম আছে। যদিও আমি আমার আশেপাশে আরামপ্রিয় মানুষ খুব কমই দেখে থাকি। আমার তো মনে হয় আমাদের দেশের মানুষ সারা দিনই কাজের উপর থাকে।আরাম করার সময় কোথায়? তারপরও এই জাতীয় সুনাম এর কারনটা কি? 
যা হোক নিজের লাইনে আসি, কত বয়স হলে আমরা বয়স্ক হবো। যদিও ব্যাপারটা মানুষে মানুষে ভিন্ন হবে। মনের বয়স টা অনেক গুরুত্বপূর্ণ। তাহলে প্রশ্নটা একটু পরিবর্তণ করা যাক, আমাদের দেশের মানুষে মনের বয়স কতটা হলে আমরা তাকে বয়স্ক বলতে পারি?
বিষয়টা মাথায় আসলো সেইদিন কামরাংগির চরে ছবি তুলতে গিয়ে। রিকসা থেকে নেমেই দেখি এক বুড়াচাচা তাবিজ তুমার এর দোকান দিয়ে রাস্তায় বসে আছেন।যদিও তাকে আদৌ বুড়া বলা ঠিক হল নাকি কে জানে? উনার বয়সটা ঠিক অনুমান করতে পারলাম না। কিন্তু উনাকে দেখে আর যাই মনে হোক না কেনো বুড়া মনে হয় না।একই সাথে কিছু দিন আগে টাঙ্গাইলে এক জন বয়স্ক ব্যাক্তির ছবি তুলেছিলাম। তাকে মনে হয় সহজেই বয়স্ক বলা যাবে।


তবে আমি এটা বলতে চাচ্ছি না যে গ্রাম আর শহরের জন্য মানুষ এর বয়সের পার্থক্য হচ্ছে। বরং গ্রামাঞ্চলে লোকজন বয়স বেশি ধরে রাখতে পারেন। তাহলে পার্থক্য টা কোথায়? কাজ কর্মে? আমাদের দেশের লোকজন সাধারণত কাজ কর্ম নিয়েই ব্যস্ত থাকে। তাহলে কি পারিপার্শ্বিকতায়? হতে পারে যে আশে পাশের অবস্থা আমাদের বয়স নিয়ন্ত্রণ করছে। তাহলে দাড়াচ্ছে যে একজন মানুষ তার বয়স ধরে রেখেছেন এতে তার চেয়ে তার পরিবেশের ভূমিকা বেশি। যদি তাই হয় তাহলে আমাদের হাতে কতটুকু?
আপনি কত দ্রুত বয়স্ক হতে চান? আর চাইলেই বা আপনি কতটা নিজে নিয়ন্ত্রণ করতে পারবেন?
গুন্ডা মাস্তান
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%69%73%68%73%6f%6e%67%6f%5f%67%72%6f%68%6f%63%68%61%72%69%40%79%61%68%6f%6f%2e%63%6f%6d%22%3e%6e%69%73%68%73%6f%6e%67%6f%5f%67%72%6f%68%6f%63%68%61%72%69%40%79%61%68%6f%6f%2e%63%6f%6d%3c%2f%61%3e%27%29%3b'))

