মনোজগতে পাকিস্তান



“তুমি কারও সাথে ছবি তুলতে যাবে না, সবাই তোমার সাথে ছবি তুলতে আসবে।“২০০৭ সালে প্রথম বিশ্বকাপ খেলতে গিয়ে সদ্য কৈশোরউত্তীর্ণ তামিম ইকবাল যখন সচিন, সৌরভ, দ্রাবিড়দের সাথে ছবি তুলতে ছুটে গিয়েছিল কোচ ডেভ হোয়াটমোর তাকে নিবৃত্ত করেছিলেন।
সচিন টেন্ডুলকার কেন গাভাস্কারের তুলনায় অনেক আগ্রাসী অথবা আজকের বিরাট কোহলী কেন মাঠে এবং মাঠের বাইরে সচীনের চাইতেও আক্রমণাত্মক? গাভাস্কারের বেড়ে ওঠার সময় ভারত ছিল নানা সমস্যা জর্জরিত সদ্য স্বাধীন একটি দেশ, নানা অজুহাতে ইংল্যান্ড –অস্ট্রেলিয়া ভ্রতে আসতে চাইত না। এমনকি ১৯৮৭ সালের বিশ্বকাপে  গরম আর মশার আজুহাতে নিউজিল্যান্ডের রিচার্ড হ্যাডলী ভারতে খেলতে আসেননি। পৃথিবী যখন প্রতিকুলে সেই সময় সহজ বলকেও সীমানা ছাড়া না করে ব্লক করতে হয়, প্রাক্তন প্রভূ, সাদা চামড়া সাহেবদের সাথে খেলছি এইত ঢের বেশী এমন একটা মনোভাব ।
সেই তুলানয় বালক শচীনের বেড়ে ওঠার সময়টা ভারত ইতিমধ্যে ৮৩ র বিশ্বকাপ আর ৮৫ র বেনসন অ্যান্ড হেজেস কাপ চ্যাম্পিয়ন; অর্থনৈতিক  আর রাজনৈতিক রাষ্ট্র ভারতের অবস্থান ক্রমশ ঊর্ধ্বমুখী। আর এখন IPL এবং বিরাট কোহলী জামানায় তো ICC র অপর নাম ইন্ডিয়ান ক্রিকেট বোর্ড, বিশ্ব রাজনীতিতে পরাশক্তি হবার পথে ভারত।  এই জন্য খেলার ফলাফল যাই হোক না কেন  কোহলী আর তার প্রজন্মের সকল ভারতীয়  ক্রিকেটারদের আত্মম্ভরী আর আগ্রাসী মনোভাব দল হিসেবে তাদের অনেকটা এগিয়ে রাখে।  
সেই তুলনায় আমদের ক্রিকেটাররা বড় হয়েছে সম্পূর্ণ বিভ্রান্ত  পরিবেশে। ক্রিকেট মানেই পাকিস্তান, কিছুটা ভারত আর কখনো কখনো সিনেমার মাঝে বিজ্ঞাপনের মতো আই সি সি ট্রফি বা কার্ডিফে অস্ট্রেলিয়াকে হারানো, ব্যাস এই পর্যন্তই। পেস বোলিংয়ের গল্প মানেই ওয়াসিম –ওয়াকার –ইমরান; হার্ড হিটিংয়ে আফ্রিদি  সর্বকালের সেরা (এক সময়ে আফ্রিদির ছবি বিসিবি অফিসে পর্যন্ত বাঁধানো ছিল! ) আর স্পিনের জাদুকর সাকলাইন –সাঈদ আজমল। এই হচ্ছে বাংলাদেশের সিংহভাগ ক্রিকেটার আর ক্রিকেটপ্রেমীদের মনোজগত।
ওরা (বা পাকিস্তানীরা) ভালো আর আমরা খারাপ আজন্ম শৈশব এই কথা ক্রিকেটারদের মগজে ঢোকানো হয়েছে। কয়েকদিন আগে দেখলাম বিশ্বের এক নম্বর আল রাউণ্ডারের ফেসবুক পেজে  ইমরান খানের পরিসংখ্যানের পাশে খুব তমিজের সাথে নিজের তুলনা করছে আর মন্তব্যের ঘরে আহা-উহুর নহর বয়ে যাচ্ছে যাক আমাদের এক ক্রিকেটার  পাকি ক্যাপ্টেনের চেয়েও ভালো। একই সঙ্গে সাকিবের আর তাঁর ফ্যানদের শ্রদ্ধা ঝরে পড়ছে  ইমরান খানের জন্য।
ফিরে যাই যেখান থেকে শুরু করেছিলাম সেট ২০০৭ সালে। কাগজে কলমে সেই বাংলাদেশ দলের সাথে শিরোপা প্রত্যাশী ভারতের তুলনাই হয় না।  ম্যাচের আগের দিন  মাশরাফির  সেই  বিখ্যাত উক্তি  “ভারতকে ধরা দেবানি” মন্ত্রে উজ্জিবিত বাংলাদেশ কি খেলাতাই না খেলল। তামিম হয়তো ৩০ রান আর শচীনের পিঠ চাপড়ানীতেই খুশী থাকতো ম্যাচ আর জেতা হতোনা;  যদি না হোয়াটমোর তাঁর আত্মসম্মানটা উসকে না দিতেন।
সমস্যা হচ্ছে  “পাকিদের ধরা দেবানি” এই মনোভাবটা আমদের ক্রিকেটারদের জীনে এখনো প্রবেশ করেনি। দেশের প্রধানতম  দৈনিকে নিয়মিত পাকিস্তান ক্রিকেট টীমের বন্দনা করা হয়, এর পেছনে  অন্যান্য অনেক কারনের মধ্যে পাঠকের চাহিদা আছে সেটাও একটা বড় সত্য। তাই মুশফিক-মিসবাহকে বড় ভাই –ছোট ভাই হিসেবে তুলনা করা, আফ্রিদিই দ্রুততম সেঞ্চুরির “যোগ্যতম” মালিক এই বিষয়ে জনমত জরিপ দেখে দেখে বাংলাদেশী ক্রিকেটারদের মধ্যে “পাকিস্তানকে যে হারানো সম্ভব” এই বিশ্বাসটাই  তৈরি হয়না। পাকি ক্রিকেটারাই  মুশি-সাকিব-তানিমদের আইডল, এদের সাথে জিতবে কিভাবে। তা না হলে পাকিস্তানের সাথে এতগুলো ক্লোজ ম্যাচে শুধু বাংলাদেশই কেন হারবে?
পরিশিষ্ট ঃ আজকে মুশফিকের পেজে এই গদগদ ছবিটা দেখে চরম মেজাজ খারাপ হল, লম্বা ফর্সা পাকি দেখে মুশফিক পারলে তার কোলে উঠে বসে।
https://www.facebook.com/MushfiqurOfficial/photos/a.10150291976577012.336604.106131822011/10152859983482012/?type=1&theatre
-পিায়াল
aa_pial@yahoo.com

