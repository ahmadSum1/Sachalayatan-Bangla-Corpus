ভালো-খারাপ



জয়িতা- ওহ! জায়েদ ভাই আপনি দয়া করে আপনার খ্যাক খ্যক হাসি থামানতো বিরক্ত লাগছে।
জায়েদ- হা...হা...হা.. বিরক্ত লাগলেও কিছু করার নেই, তোমার গাধা মার্কা কথা শুনে আমি না হেসে পারছিনা। তুমি কি গভীর ভাবে চিন্তা করতে ভুলে গেছো? আগে তো তোমার কথা গুলো অনেক পাকনা টাইপ ছিলো এখন বয়স বাড়ছে কিন্তু কথা বলছো বাচ্চাদের মত। হা...হা..হা.. 
জয়িতা- জী জী আমারই ভুল হয়েছে । আপনার সাথে এগুলো বলা ঠিক হয়নি, আমি জানতাম আপনি হেসে উড়িয়ে দেবেন।
জায়েদ-আরে না না আমি তোমার কথা উড়িয়ে দেইনি, হেসে তোমার কথার গুরুত্ব বোঝাতে চেয়েছি। 
জয়িতা- ওই একি কথা.. আমার কথার গুরুত্ব নেই এইতো?
জায়েদ- গুরুত্ব নেই তা নয় তবে এত গুরুত্ব দেওয়ার মত কিছু নেই আর কি। 
জয়িতা- কেন নেই শুনি?
জায়েদ- দেখো জয়ি তোমার সামনে অনেক গুলো দিন পরে আছে। নিজেকে গড়ে নেওয়ার এখনি সময়.. তুমি আর সেই ছোট্টটি নেই জয়ি। তেমাকে ধরে হাটানোর সময় পাড় হয়ে গেছে এখন তোমার নিজের পায়ে দাড়িয়ে হাটার সময় এসে গেছে। কিন্তু তুমি তা করছো না, এখনো নিজেকে গুটিয়ে রেখেছো। লোভ-লালসা,কামনা-বাসনা মানুষের থাকবেই সেখান থেকেই তোমাকে শক্ত পা-য়ে দাড়াতে শিখতে হবে।
জয়িতা- কিভাবে জায়েদ ভাই আপনিই বলুন। খুব ছোট বেলা থেকেই সহপাঠি,পাড়ার বড় ভাই,ঘনিষ্ঠ বন্ধু বলেন সবার মনের আকুলতায় ভরা প্রেম নিবেদন দেখে দেখে বড় হয়েছি। শিশু বয়সের এই আমাকে অন্যের চোখে নারী রূপে দেখতে হয়েছে। এমন হয়েছে শেষে ব্যাপারটা যে ছেলেদের সাথে কথা বলতে ভয় পাই আমি...এক দিন কথা বললে পরের দিন সেই ছেলে আমার প্রেমে পরে গেলে তখন আমি কি করতে পারি বলেন। তার ওপর অবাক লাগে যখন শুনি এখানে দোষটাও আমার। আমিই নাকি এমন ভাবে কথা বলি যে ছেলেরা প্রেমে পরে যায়..... হায়রে পুরুষ ... কেমন আছো জিজ্ঞেস করলে সেখানেও প্রেম খুজে বেড়ায়!
জায়েদ-হা...হা...হা....হা....। (অনেক্ষন হাসার পর) দেখো জয়ি নর-নারীর প্রেম-ভালোবাসা আছে বলেই পৃথিবীটা এত সুন্দর...এটাকে এত জটিল ভাবে নেওয়ার কিছু নেই। আত্নবিশ্বাসে পরিপূর্ণ একজন মেয়ে তুমি । তোমার মত একটা মেয়ে কিছু না করে চুপচাপ বসে আছে এটা কেমন কথা? তুমি চাইলেই সব পারো...সেই তুমি পুরুষ ভীতির কথা বলে চুপ করে বসে আছো, এর কোন মানে আছে? 
জয়িতা- ভয় হয় যদি ভাল থাকতে না পারি! যদি কারো লোভ-লালসার শিকার হই!
জায়েদ-তোমার কি ধারণা পুরুষ মাত্রই নারীকে তার লালসার শিকার বানানোর জন্য বসে থাকে?
জয়িতা- আপনিই কি খুব সাধু জায়েদ ভাই? আপনার অফিসের কয়টা মেয়ে আপনার লালসার শিকার হয়নি?
জায়েদ- হা.. হা.. হা... নাহ্ আমি আমাকে সাধু বলবো না। তুমি যাদের খারাপ ভাবো তাদের মাঝে নিজেকে ফেলেই বলছি...আমাদের ভোগের শিকার তারাই হয় যারা হতে দেয়। এটা জেনে রেখো পৃথিবীর সবাই কখনো খারাপ হবেনা, সবাইকে আবার ভালো করাও যাবেনা। সবাই খারাপ বা ভালো হয়ে গেলে সেটা আর পৃথিবী থাকবেনা হয় দোযোখ্ নয়তো বেহেসত্ হয়ে যাবে। সুতারং পৃথিবী রক্ষার্থে খারাপের মাঝে ভালো থাকবে, ভালোর মাঝে খারাপ থাকবে। আমরা খারাপ-রা সবাইকে খারাপ হতে দেবনা, ভালো-রাও খারাপ-দের নির্মূল করবে না...আমার কথা বুঝেছ জয়ি?
জয়িতা -হুমম বুঝলাম।
জায়েদ- সুতরাং নেমে পর যুদ্ধে ... প্রমান করে দাও তুমি কাদের দলে...
( জয়িতা )  

