ভ্রমণ - আসমা বীথি



ছাদ নেই ঘরে তারা গুণতে গুণতে
ঘুমিয়ে পড়েছিলাম?
ফসলহীন ক্ষেত,আঁকাবাঁকা অলপথ ধ'রে
এগুচ্ছে চাঁদ।অসহায় কাকতাড়ুয়া,বাদুড়ের কালো ডানা
দেখি কারো মুখ।মুখের ভেতর হারিয়ে যাচ্ছে মুখ
খুণ উন্মত্ততায় পেয়েছে আজ,এ রাত্তিরে;পিষে যাই
ভাঙ্গা কাঁচ,মা পিঁপড়ে,রাস্তা পার হ'তে যাওয়া কাঠেবড়াল...
আঁতকে উঠে বসি,মুঠোয় মিনারেল
যাত্রীরা কি সব ঘুমিয়ে পড়েছে?
নেমে আসছে চাঁদ ঘরে চালকের নিশানা ভেদ করে...

