গালিবী শের –চতুর্থ পর্ব



- অনন্ত আত্মা
গালিবী শের
গালিবী শের- দ্বিতীয় পর্ব
গালিবী শের- তৃতীয় পর্ব
১০.
এদিকে আমি-
সহস্র আর্তনাদে অধীর;
ওদিকে তুমি-
পরমাশ্চর্য না-শোনা, বধির।
১১.
লাগাম নেইকো, নেই
রেকাব জোড়া।
ছুটে শুধু, ছুটে চলে
জীবন ঘোড়া।
১২.
আর কতো কাল থাকবে উদাস
ওগো রাজার ঝি?
যতই শোনাই প্রেমের কথা,
তুমি বলো ‘কী?’
১৩.
যা-ই তুমি বলো,
লাগে খুব ভালো।
মনে হয় বহুদিন এই কথাগুলো
হৃদয়েই ছিলো।
১৪.
প্রশ্নঃ কী ছিলো ঘরে, যা ঘোচাত
তার দেওয়া দুঃখ, যাতনা?
উত্তরঃ ছিলো কিছু গড়ে তুলবার
বিষন্ন বাসনা।
১৫.
নয় মন্দির, নয়তো কাবা,
নয় কারো আস্তানা;
পথের উপর আছি বসে,
তা-ও বসতে দেয় না।

