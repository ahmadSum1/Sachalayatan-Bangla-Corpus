প্রভাবিত ও অপ্রভাবিত সহানুভূতিসমূহ



প্রভাবিত ও অপ্রভাবিত সহানুভূতিসমূহ
বেশ অনেকদিন হয়ে গেল... গঙ্গা থেকে কতো জল সীমানা পেড়িয়ে যে পদ্মায় পড়ে পানি হলো তার হিসেব কতো কিউসেক হবে তা আমাদের জানার বাইরে, সেটা নদী বিশেষজ্ঞদের ব্যাপার। তবে এর মধ্যেও কিছু জিনিস আছে যেগুলো আমাদের এবং পুরোটাই আমাদের ব্যাপার। সেটার হিসেব কোন বিশেষজ্ঞ রাখেন না, কোন পরিসংখ্যানেও তার গুরুত্ব কমে যেতে থাকে সময়ের সাথে। আজও দেখলাম; একটি এগারো বছরের শিশু তার শিক্ষকের সন্তান বহন করে চলেছে শরীরে। কোন বিচার বা অন্যায়ের প্রতিবাদ এখনো হয় নি, যা হয়েছে তা প্রহসন মাত্র। তবে খবরের কাগজের পাতায় খবর ওঠার কল্যানে আজ থেকে সবাই হামলে পড়ে এই ঘটনার বিচার দাবী করবে, ধর্ষকের নিন্দায় আমরা আকাশ বাতাস এক করে ফেলবো। কিন্তু কতো দিন? খুব বেশী হলে সপ্তাখানেক এই নিয়ে আমরা মেতে থাকবো। এর পর খবরের কাগজ নতুন কোন খবর ছাপিয়ে নতুন হুজুগে মাতিয়ে কাটতি বাড়াতে থাকবে, কিন্তু এই এগারো বছর বয়সী ধর্ষিতা মেয়েটির অবস্থা যা ছিল, তাই থাকবে। কাগজে খবর ছেপে যাবার জন্য তার অবস্থার বিশেষ কোন পরিবর্তন আসবে বলে মনে হয় না।
এরকম কতশত ঘটনা যে ঘটে চলেছে তার হিসেব আমাদের কাছে নেই। সেটা কোনধরনের পরিসংখ্যান ব্যুরোর কাছেও থাকে না। অথচ এই ব্যাপারটা আমাদের জানা দরকার ছিল, তার বিরুদ্ধে প্রতিবাদ করার কথা ছিল, প্রত্যাকটা জায়গায় আমাদের বিচার ও শাস্তি নিশ্চিত করার কথা ছিল, কিন্তু আমরা করিনি।
যাই হোক, বলছিলাম সেই অনেক আগের কথাটা। বাংলাদেশের একজন তরুন অভিনেত্রী তার ছেলে বন্ধুর সাথে যে সব অন্তরঙ্গ সময় কাটিয়েছিল বিভিন্ন সময়, তার ভিডিও আন্তর্জালে ছড়িয়ে পড়ে। বাংলাদেশের তরুন সম্প্রদায়ের যাদের কাছে আন্তর্জাল বা মাল্টিমিডিয়া ডিভাইস আছে, তাদের এমন কেউ নেই যে এই ভিডিওগুলো যোগার করে দেখেনি... ছেলে-মেয়ে নির্বিশেষে সবাই। এটা কেউ বললে সোজা মিথ্যে কথা হবে যে সেই ভিডিও দেখে তাদের খারাপ লেগেছে। সবাই কম বেশী উপভোগই করেছে জিনিসটা, আর মেয়েটার অভিনীত নাটক দেখে সেটা রোমন্থন করতেও ছাড়ে নি। আর বাইরে বাইরে আমরা সবাই মেয়েটার সম্মানহানীর জন্য ভিডিও প্রকাশকারী ছেলেটার গুষ্ঠি উদ্ধার করে ছেড়েছি। মেয়েটার প্রতি আমাদের সহানুভূতির শেষ ছিল না। সবার কথা ছিল মেয়েটার দুর্বলতার সুযোগ নিয়ে ছেলেটার এই অকাজটা করা উচিৎ হয় নি... এজন্য তার শাস্তি হওয়া উচিৎ। এসব নিয়ে আর কি কি মতামত আমাদের মধ্যে প্রচলিত ছিল আমাদের মধ্যে সেটা ব্যাখ্যা করার কোন দরকার আমি দেখি না, সবই মোটামোটি এক। তবে মেয়েটি যেহেতু একজন মিডিয়া তারকা, তাই সবার সহানুভূতি ছিল তার দিকে... তার ওপর একজন দর্শকপ্রিয় অভিনেত্রী। আর এটা ঠিক যে কেউই বলতে পারবে না যে মেয়েটি ধর্ষিতা হয়েছিল... অন্তত ভিডিওগুলো দেখে আর যাই হোক সেটাকে ধর্ষন বলে মনে হয় না। তারা যা করেছে, দুজনের ইচ্ছেতেই হয়েছে, দুজনেই সেটা উপভোগ করেছে, আর আমরা গোপনে সেটা দেখে বাইরে গলা ফাটিয়ে আসর মাতিয়ে ছেলেটার শাস্তি দাবী করেছি।
প্রভার সেই বিখ্যাত ভিডিওটা যখন বের হয়, ঠিক সেই সমসাময়িক সময়ে আরো বেশ কিছু ভিডিওচিত্র বাজারে এসেছিল। তার প্রত্যাকটার গল্পই মোটামুটি এক। প্রতিটা ভিডিওতেই দেখা গিয়েছে দেশের বিভিন্ন জায়গায় এক একটি মেয়েকে জোর করে বা বাধ্য করে একজন বা কয়েকজন ছেলে তার পড়নের বস্ত্র হরন করে তাদের সাথে যৌনকার্যে লিপ্ত হতে বাধ্য করেছে, আর  ক্যামেরা বা মোবাইল ফোন হাতে কেউ সেটা ভিডিও করেছে। তারপর ছেলেগুলো সেই ভিডিও সিডি করে বাজারে ছেড়ে দিয়েছে ইচ্ছাকৃত ভাবে মেয়েটার সম্মানহানী করার জন্য। এই ভিডিওগুলোও আমাদের আন্তর্জালীয় ক্ষেত্রে ছড়িয়ে পড়েছে, এখনো এই ধরনের নতুন নতুন ভিডিও ছড়াচ্ছে হাটে মাঠে ঘাটে। আমরা এই ভিডিওগুলোও দেখি... কিন্তু মেয়েটার সম্মানহানীর প্রতিবাদ করি কি?
প্রভা একজন মিডিয়াস্টার হিসেবে যতোটা সহানুভূতি পেয়েছে, ততোটা পাবার যোগ্যতা সে রাখে কি না সেটা বিতর্কের বিষয় হতে পারে, তবে সমসাময়িক সময়ে সম্ভ্রম হারানো অন্যান্য কিশোরী তরূনীরা যে পূর্ণ সহানুভূতি ও তাদের সম্মানহানীর প্রতিবাদ দাবী করে সেটা নিয়ে কোন কোন বিতর্ক নেই সেটা নিশ্চিত করেই বলা যায়। কিন্তু আমাদের সমস্যা হলো আমরা শুধু তেলা মাথাতেই তেল দেই, খুশকীযুক্ত মাথার চুল পড়ে গেলেও কারো কিছু যায় আসে না।
তাই বলছিলাম যে অনেক জল পানি হলো, আবার অনেক জল ফারাক্কা পাড়ি দিতে না পেরে জল হিসেবেই বঙ্গোপসাগরে পড়বে, কিন্তু অসহায় মেয়েগুলোর কিছুই হবে না। যেমন হয়নি ইয়াসমিন হত্যার বিচার, হবে না কিশোরী হেনা হত্যার বিচার, তেমনি কিছুই হবে না এই এগারো বছর বয়সী ধর্ষিতা গর্ভবতী মেয়েটার জন্য। এমনকি সবার সহানুভূতি পাওয়া প্রভারও কিছু হয় নি, যদিও তার জীবনে এই ঘটনার কোন প্রভাবই হয়তো পরবে না... এটা হয়তো তার নিত্যদিনের ঘটনা, পার্থক্য কেবল সবগুলোর ভিডিও হয়না সব সময়, অথবা হলেও সেটা প্রকাশিত হয় না। কিন্তু আমাদের সহানুভূতি না পাওয়া সম্ভ্রম হারানো অসহায় মেয়েগুলোর ও তাদের পরিবারের অনেক কিছু যাবে আসবে।
--- থাবা বাবা!
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%68%61%2e%72%61%6a%69%62%40%67%6d%61%69%6c%2e%63%6f%6d%22%3e%72%68%61%2e%72%61%6a%69%62%40%67%6d%61%69%6c%2e%63%6f%6d%3c%2f%61%3e%27%29%3b'))

