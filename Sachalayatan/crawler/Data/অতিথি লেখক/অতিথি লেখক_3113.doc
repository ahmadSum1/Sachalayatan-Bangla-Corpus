মায়াবী কবিতা



যখনি এলোমেলো বাতাস
তোমার পিঠে ক্রমাগত ছোঁয় আমার নিশ্বাস যেন
এক পশলা বৃষ্টির আদলে ছড়ায়
পৃথিবীর সব আদ্রর্তা
খোলা পিঠ জুড়ে - সবুজ জমিন মেলায়
ছড়ানো সাদা কাশ বন
আলতো সরিয়ে
নিরাবরন হতে থাকে ত্বকেরা উজ্জ্বল আভায়
আলোর প্রসারনে চাঁদের পাহাড় সরে আসে- কাছে ; আরো কাছে
তবুও চন্দ্রিমা রাত হয়ে এলে
ধীরে ধীরে খোলে
পশমী চাঁদর - তাহার চাঁদর
সুতোর বুনন ধরে পৃথিবীর সব মেঘ ছায়া হলে
সরু হতে থাকা সাবলীল নদী
-পথ খোঁজে
মায়াবী বনের মাঝে - নিরন্তর খোঁজে
নেমে আসা ধারায় এক নারী ধীরে ধীরে
প্রমত্তা হতে থাকে
তীরের কাছে ছলকে উঠা জ্বলে সেও জানে
বনের গভীরে আজ নেই সেই জোছনা -
জেনেছি, ময়ুরাক্ষীরা সব চলে গেছে
লাগোয়া লোকালয়ে
অমসৃন পিঠ হয়ে খোলা মাঠ
আর
তাহার পিঠ জুড়ে একাকী আনমনে সেই তিল -
-নীল মানব
এখানে ও পাবেন : নীল মানবের কথকতা

