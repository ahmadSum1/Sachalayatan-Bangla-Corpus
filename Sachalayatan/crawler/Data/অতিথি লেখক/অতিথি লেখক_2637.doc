জেনেসিস



শয়তান এইবার আরো জোর দিয়ে বললো, "কি হলো! তোমার এত ক্ষমতা তবে কি কাজের শুনি? একে ব্যবহার কর! কিছু একটা করে দেখাও!"
সামনে বসা যুবকটির চেহারায় পরিষ্কার দ্বিধা ফুটে উঠলো। "দেখো, লুসিফার...এইটা অনেক বড় একটা দায়িত্ব...কিছু একটা ভুল হয়ে গেলে?"
কালো আলখেল্লা পড়া বয়স্ক লোকটি এইবার খেঁকিয়ে উঠলো। "ধ্যাত! থাকো তাহলে তোমার এই একঘেয়ে জীবন নিয়ে। অপচয় কর তোমার এইসব ক্ষমতা! তুমি একটা কাপূরুষ, এলোহিম! আফসোস, তুমি কোনদিন জানতে পারবেনা তোমার জীবন কেমন হতে পারত! আগেই বোঝা উচিত ছিল, তুমি দুর্বল, নিজের এই ক্ষমতার তুমি যোগ্য নও।" এক নিঃশ্বাসে কথাগুলো শেষ করে লোকটি যুবকের পায়ের কাছে একদলা থুতু ফেললো।
রাগে যুবকের ঠোঁট কাঁপতে লাগলো। উঠে দাঁড়িয়ে এক ধাক্কায় চেয়ারটা সরিয়ে সে বৃদ্ধের সামনে এসে দাঁড়ালো। সেই মুহুর্তে তার শিশুসুলভ চেহারার দিকে তাকালে যে কেউ সুদূর ভব্যিষতের অহংকারি, শক্তিমান এক সম্রাটের চেহারা দেখতে পেত।
"লুসিফার, তুমি আমার সুবিবেচনাকে আমার দুর্বলতা মনে করছ। আমি জানি এই কাজের ফলে কত কষ্ট, কত দুর্ভোগ আমাকে দেখতে হবে। শুধুমাত্র সেইজন্যই আমি কাজটা করতে চাইনা!"
শয়তান তাচ্ছিল্যের হাসি হাসতে হাসতে যেন নিজেকেই বললো, "দুর্বলের যতসব অজুহাত!"
আর সহ্য করতে না পেরে যুবকটি এইবার নিজের সাদা চাদর গায়ে ভাল করে জড়িয়ে নিয়ে গর্জে উঠলো। "লুসিফার, তুমি তোমার নিজের বিপদ ডেকে আনছ! আমি আর যাই হই, কাপুরুষ নই!"
যুবক ঘুরে নিজের ডেস্কের দিকে রওনা হতেই শয়তানের মুখে ক্রুর হাসি ফুটে উঠলো...
পাশবিক আনন্দের সাথে শয়তান তাকিয়ে তাকিয়ে দেখলো যুবকটি নিজের হেডফোন লাগিয়ে মাইকে বলছে, "Let there be light!"
হাম্মাদ আলি
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%68%61%6d%6d%61%64%32%30%39%39%40%79%61%68%6f%6f%2e%63%6f%6d%22%3e%68%61%6d%6d%61%64%32%30%39%39%40%79%61%68%6f%6f%2e%63%6f%6d%3c%2f%61%3e%27%29%3b'))

