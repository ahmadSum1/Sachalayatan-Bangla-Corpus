অসমাপ্ত ভালবাসা নামের একটি কবিতা



                             অসমাপ্ত ভালবাসা
         এখনও চেয়ে চেয়ে পিপীলিকার ওঠানামা দেখি চৌকির পায়ায়
         হুইসেলের শব্দে বন্দি জীবনে কত ট্রেইন আসে , প্রস্থান আসে
         ভাবনার বেড়াজালে দেখে পিপীলিকার ব্যস্ততা , সময় চলে যায় ।
         কখনও কখনও চিন্তাগুলোকে দেয়ালের ফোকরে ঢুকিয়ে দিয়ে ,
                    স্বান্তনার প্রলেপ বুলিয়ে যাই ।
         অজস্র নারিকেল ছায়ায় মুখ লুকিয়ে কাদতে ইচ্ছা হয়,ভালবাসা
                     কেন যেন শেষ হয়ে আসে ।
         সময় সময় হলুদ দুপুরে আকাশের নিসঙ্গতা চেয়ে চেয়ে দেখি
         হঠাত্‌ চমকে উঠি,দেখে আকাশের গায়ে নিজের প্রতিচ্ছবি;
         রূপকথার কোনো সোনালী ডানার চিল কখনও আকাশ ভালবাসে
         আবার আকাশে আঁধার মেশে,চিলের ভালবাসা ফিকে হয়ে আসে;
            অনন্ত নক্ষত্র বীথির কোলে,কখনও জাগ্রত প্রহর আসে
                আসে রঙ্গীন স্বপ্ন বোনার সাদাকালো প্রহর,
          স্বপ্ন ভাঙ্গার কাঁচে অনেকেই হয়েছে রক্তাক্ত,আমিও আজকাল
              উড়তে পারিনা , ডানা ভেঙ্গে গেছে।
         পৃথিবীতে আমার কাব্য ছড়ায়েছে সোনালী রোদ,আবার
         অনেকেই ভুল বুঝে স্বপ্ন বুনেছে অন্য কোনো নক্ষত্র লোকে;
         তবুও অজস্র ঢেউয়ের পরে হাজার তারার ভালবাসা হয়নি ফিকে
         শুধু তোমাদের অজস্র নতুন স্বপ্নের তোড়ে আমার স্বপ্ন গিয়েছে ভেসে,
         বাতাসের বুকে আজও লিখে চলেছি অজস্র নিসংগতার কবিতা,
         থামব না আমি ,
         কেউ পাশে নেই বলে।।
                              -সৌরভ ( e mail id: eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%6f%75%72%61%76%31%39%38%38%40%6c%69%76%65%2e%63%6f%6d%22%3e%73%6f%75%72%61%76%31%39%38%38%40%6c%69%76%65%2e%63%6f%6d%3c%2f%61%3e%27%29%3b')))

