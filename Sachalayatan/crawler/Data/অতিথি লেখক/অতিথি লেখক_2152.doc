বুয়েট নিয়ে কিছু কথা



বার বার ফোন বাজছে, কিন্তু কেউ ফোন ধরছে না। 
অবশেষে ওপাশ থেকে সাড়া পাওয়া গেল।
"হ্যালো।"
"গৌতম'দা, আজকে কিন্তু আপনাকে মারতে পারে ওরা। তাড়াতাড়ি সরে পড়েন।হলে থাকবেন না।"
"কি করবে ওরা?করুক। আমি এখন ডাইনিং এ। খাওয়ার পরে কথা বলি।"
গৌতম খেতে বসে। কিন্তু কিছু বুঝে ওঠার আগেই___
"বাঁচাও, আমাকে মেরে ফেললো ।"
না, এমন কিছু বলে না গৌতম। বললেও খুব একটা লাভ হত না। বাসা থেকে আসার সময় তাদের সবাইকে শিখিয়ে দেওয়া হয়েছে বিপদ থেকে দূরে থাকতে। রাজনীতি থেকে দূরে। অনেক দূরে। 
আচ্ছা সনি'র মৃত্যুর পর কি তার বিচার চেয়েছিল তার বাবা-মা????চাইলে তা ঘোরতর অন্যায় হয়েছে। তারাই তো আমাদের শিখিয়েছে, নিজে বাঁচলে বাপের নাম???কে যাবে নিজেকে অন্যের জন্য বিলিয়ে দিতে?
কে জানতো গৌতমের ঐ খাওয়া আর হয়ে উঠবে না। অবশ্য আর কোন খাওয়াই হয়ে উঠতো না, যদি না রণক মিয়া এণ্ড গং তাকে মৃত ভেবে ফেলে না যেত।
কি আর করার মরে নাই যখন তখন হাসপাতালে নিতে তো হবে। হাসপাতালেও তো স্বাচীপ। বুঝতে হবে। এরপর লাগাও ফোন প্রভোস্টকে, ডিএসডাব্লিউ, আর ভিসিকে।
এইদফা তাদের বর্ণনা দেই। ইনাদের কোন একজনের সন্তান এই বৎসর কোন এক পরিষদ হইতে অষ্টম হইয়াছেন। তাহাকে শিক্ষক পদে নিয়োগ দান করিতে হইবে। অতএব
"আই ওয়েলকাম অল এইট অফ ইউ এজ লেকচারার অফ বুয়েট।" 
কিন্তু এক্ষেত্রেও একটু বিধি বাম, বুয়েটের সব শিক্ষক তো আর ভিসি পুত্র নন, যে মেনে নিবেন।
তো যাই হোক, তারা এলেন ঘণ্টা দুয়েক পর। না,না তেনারা কিন্তু কুমিল্লা থেকে আসেন নাই, কিংবা টঙ্গী।
তেনারা এসেছেন মেডিক্যালের ঠিক উলটো পাশের বুয়েট কোয়াটার থেকে। বুঝতেই পারছেন, তেনারা কত ব্যস্ত। ঘর হতে দরজা সেতো শত সহস্র দূর।
এসেই শুরু করলেন,"কি মজা, কি মজা,আইছি সার্কাস দেখতে। ঐ দেখা যায় সার্কাস।"
এ যেন বান্দর নিজেরে টিভিতে দেখে বলে ওঠে,"এই যে হইতেছে সার্কাস।"
তারা সবাই তো আগের থেকেই তৈরি। "আল্যামনাই এর টাকা আমরাও কিছু খাই স্যার, আপনারা আর কত খাবেন?" এরপর আর তাদের কিইবা বলার থাকতে পারে। আর কত খাবে? নতুনদের না হয় একটু খেতে দিক।
আসলে কি দোষ ছিল গৌতমের? কি এমন করেছে সে? কি দোষ সেই ছেলের যে আগের দিন তাকে সিগারেট ধরিয়ে দিয়েছে। সেও খেয়েছে মাইর। ছেলেটা সেদিন দেখেছে হলে এক গাদা লোক থাকলেও আকাশ কিভাবে পরিষ্কার দেখা যায়।
নতুন ভবনের টেণ্ডারবাজি বন্ধ করবার চেষ্টা, কিউবি মডেম ব্যবহারের উপর চাঁদা আরোপ, আর ক্রেডিট কার্ড এর জন্য চাঁদা নেওয়া, মেসখরচের সাথে ছাত্রলীগের তহবিলের জন্য টাকা আদায় এগুলোর বিরুদ্ধে কথা বলা;
পোস্টার টাঙ্গানো এই হল গৌতম।
হয়তো একটু ডায়েরীও লিখতো।
আসলেই কি লিখতো?
চুরি করা মালে সবাই পোদ্দারি করতে পারে। রণক করতেছে। ডায়েরী তো আর রণক ছাত্রলীগের হাতে দেয়নি। তারা চুরি করেছে। বেটার টু সে, মার খাবার পর গৌতমের রুম তছনছ করার সময় পাওয়া গেল ডায়েরী। গৌতমের ডায়েরী।
ছেলেটা রাজনীতিবিদ হয়ে উঠছে বটে। আওয়ামী লীগের নেতারা তাকে লুফে নিবে।
বাবা রণক, একটু ভেবে দেখো তো বাবা, শেষ কবে বুয়েটের কেউ ছাত্রলীগের কেন্দ্রীয় কমিটিতে প্রযুক্তি কোটা ছাড়া আর কোন কোটায় সুযোগ পেয়েছে????কোটা কিন্তু, স্বাভাবিক পোস্ট না। 
নাকি সে হতে চায় লীগের তারেক জিয়া?কিন্তু এক টেণ্ডারে তারেক জিয়া হওয়া সম্ভব নয় রে বাছা, সম্ভব নয়।
কাহিনীটা শুনি ফোনে। ছোট ভাই বাসায় ফিরেছে। আমার বাবা-মা সবাই খুশি ছেলের কিছু হয়নি। ছেলে কোন কিছুতেই জড়ায়নি। মা-বাবার লক্ষী ছেলে।
ঢাকাইয়া পোলা হবার সুবাদে এবং বাপের টাকা থাকবার কারণে এখন থেকে সে দৈনিক গাড়িতে করে ক্লাসে যাবে। আব্বা নামিয়ে দেবে। গাড়ি নিয়ে আসবে। আহ কি নিশ্চিন্ত।
কিন্তু বাবা-মা খুশী হলেও আমি হলাম না। বাকি ছেলেগুলো কি করবে?????
কথা বললাম নিজের ভাই এর সাথে। কি হচ্ছে, কি হয়েছে রে?
সে যা শোনালো তা সমুদ্রের এক বালতি জল বটে। কিন্তু তবুও তা যথেষ্ট। বাকী সাগর পূরণ করলো আমার বন্ধুরা, পরিচিত শিক্ষক এবং ছোট ভাইয়ের বন্ধুরা।
রাজন, ফ্রণ্টের ছেলে। আমার ছোট ভাইয়ের ব্যাচ।টিউশনি করে , নিজের খরচ চালায়। রুমে কোন কম্পিউটার নাই। বুয়েট ছাত্রদের কাছে যেটা অকল্পনীয়। কোন তোশক নেই রুমে। আদর্শবাদী ছেলে।
ছেলেটা আজ অনেকদিন ধরে ক্লাসে যায়না, হলে যায় না। গিয়ে কি হব? ১০১২ যে আর ১০১২ নেই। সোহরাওয়ার্দী আর সোহরাওয়ার্দী নেই।
আমি ছিলাম ৩০৪ এ। খারাপই লাগে ভাবতে। করিডরে দাঁড়ালে সারা হলে কোথায় কি হচ্ছে সবই দেখা যায়, আর সেদিন গৌতমকে যেন কেউ দেখলো না।
মার্কেটের চাঁদা এখন যেকোন সময়ের চেয়ে বেশি গুনতে হয়, ফটোকপির মামার ভয় পায়। লীগের ছেলেদের কাজ ফ্রি করতে হয়। গালিগালাজ তো ডেইলী বিষয়।
বছরখানেক আগেও দেশে ছিলাম। এখনও মনে আছে। সেদিন এই লীগের এক সুপুত্র মার খেয়েছিল বিশ্বকাপের সময়। সম্ভবত ফায়রুজ নাম, মুনাজ আহমেদ নূরের সুপুত্র, স্নেহধন্য। মুনাজও মাহশাল্লাহ, বাঘের বাচ্চা। বহুমূখী প্রতিভার অধিকারী। একাধারে শিক্ষক, অভিনেতা, লীগাধিপতি ইন বুয়েট, টেকনো এবং লুচি।  আমি তখন কাগজপত্র নিয়ে দৌড়াদৌড়িতে ব্যস্ত। এই ফায়রুজ সেদিন মার খেয়ে ল্যাংটা হয়ে ছিল, আর এই মামারাই সেদিন  ওকে বাঁচাতে গিয়েছিল।
রাস্তার চাঁদাবাজি নিয়ে একবার কথা বলেছিলাম মুস্তাক এর সাথে। পলাশি গিয়ে যেকাউকে জিজ্ঞেস করেন মুস্তাকের দোকান কোনটা, দেখিয়ে দিবে।
পুলিশ নেয় ১০, লীগ ১০, মালিক সমিতি২০।
এই হল রাজনীতি। 
বুয়েটে উচ্চগতিসম্পন্ন ইন্টারনেট থাকলেও হলগুলোতে তা প্রোভাইড করা হয় না। যেকারণে হলের ছেলেদের বাইরের প্রোভাইডারদের কাছ থেকে মাসিক ভিত্তিতে সঙ্গযোগ নিতে হয়।
তো লীগ বেশি না, ২০ টাকা হারে চাঁদা তুলছে কিউবি মডেম এর জন্য। 
ক্রেডিট কার্ড ব্যবহারের জন্য ১০০ টাকা করে দিতে হচ্ছে, নতুন বুথ হয়েছে বুয়েটে সেটার জন্য।
ভর্তির সময় ছাত্রলীগের তহবিলের নামে টাকা নেওয়া হয়েছে।
মেস আর ক্যাণ্টিন তো পুরনো জায়গা টাকা মারার। সেখানে তো তাদের অবাধ বিচরণ। তাদের পকেট ভারী হয়েছে, আর ছাত্রদের ডাল আরও পাতলা হয়েছে।
স্মৃতি ভবনের আশেপাশে খালি জায়গায় ভবন উঠবার কথা, সেটা নিয়েই শুরু হয়েছে টেণ্ডারবাজি। 
আর পুরো বিষয়ে প্রতিবাদ করেছে গুটি কয়েক ছাত্র। গৌতম, রাজন আর কয়েকজন।
যেখানে গৌতমকে নিয়ে ফেসবুকে স্ট্যাটাস দিতে গিয়ে মার খেতে হয়, সেখানে ব্যক্তি স্বাধীনতা কতটুকু আছে তা আমার জানা নেই।
ছাত্রলীগ নাকি পোস্টারিং করেছে। বঙ্গবন্ধুকে নিয়ে গোউতম তার ডায়েরীর পাতায় কিছু লিখেছে। 
এই এক যুক্তিতে ছাত্রলীগ তাকে পেটালো?????ভালো তো, বঙ্গবন্ধু তোমার নাম উজ্জ্বল হচ্ছে দিনে দিনে।
আসলে কি আর বলবো। এটা আমাদের দোষ। আমরাই ওদের বাড়তে দিয়েছি, আমাদের নীরবতাই ওদের শক্তি হয়েছে।
অনেক দূরে আছি, হয়তো তাই মনে হচ্ছে কিছু করা দরকার। বুয়েট যে দেশের জন্য কি কি করেছে অনেকে তা জানে না। ঢাকা বিশ্ববিদ্যালয়, বুয়েট, মেডিক্যাল এদের ছাড়া বর্তমান বাংলাদেশ কল্পনা করা যায় না। তাই যখন দেখি বুয়েটের ভিতরে ঘুণ ধরেছে তখন খারাপ লাগে, ভীষণ খারাপ লাগে।
A.A. Assaduzzaman
Macquarie University
Australia.
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%73%73%61%64%2e%30%36%37%2e%7a%61%6d%61%6e%40%67%6d%61%69%6c%2e%63%6f%6d%22%3e%61%73%73%61%64%2e%30%36%37%2e%7a%61%6d%61%6e%40%67%6d%61%69%6c%2e%63%6f%6d%3c%2f%61%3e%27%29%3b'))

