মানুষের প্রতিকৃতি



্কখনো
বদলে দিতে ইচ্ছে করে দৈনন্দিন দৃশ্যপট ;
ইচ্ছে করে
তছনছ-টুকরো টুকরো-চূর্ণ-বিচূর্ণ করি
স্তাবর অস্তাবর যতকিছু ;
নিজেকেও
ঝুরো ঝুরো ভেংগে
আবার নতুন করে গড়ি
মাটির পুতুলের মতো ।
কেন মানবিক আয়নায় বার বার
শার্দুলের মুখচ্ছবি বিম্বিত হবে?
মানুষের বুকের ভেতরে
আদিম জংগল আর কত?
বাৎসল্যের দূর্বাঘাসগুলো আর কতকাল
পুড়ে পুড়ে যাবে হিংসার লাভাস্রোতে?
বদলে দিতে ইচ্ছে করে
দর্পণ নামের দৈনন্দিন এই কাঁচ খন্ডটাকেই
বদলান গেলে হয়তবা
মুকুরে একদিন হবে
নিজেরই আকৃতি--মানুষের ।

