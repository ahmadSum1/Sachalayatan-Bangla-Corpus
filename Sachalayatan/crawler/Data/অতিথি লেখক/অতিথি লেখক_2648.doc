বেকুব ট্রাফিক সার্জেণ্ট এবং বিজ্ঞ স্বরাষ্ট্র মন্ত্রণালয়!



১. আমাদের দেশের মাননীয় সংসদ সদস্যদের জন্য এক্সপ্রেস হাইওয়ে গঠনের জোর দাবি জানাচ্ছি। তারা কত কষ্ট করে জনগণের ভোটে নির্বাচিত হয়ে ক্ষমতায় আসেন, তাদের কি আর দশটা আমজনতার সাথে যানজটের কষ্ট মানায়? সুতুরাং মাননীয় সংসদ সদস্য ট্রাফিক সার্জেণ্টকে মারধর/গালিগালাজ করেছেন, বেশ করেছেন। তিনি আমাদের মুরুব্বি। তা ছোটদের উপর মুরুব্বিরাতো একআধটু শাসন করেই, সে নিয়ে হইচৈয়ের কোনো মানে আছে?  মাননীয় সংসদ সদস্যের অসীম কৃপা যে তিনি উক্ত ট্রাফিক সার্জেণ্টের এত বড় বেয়াদপি সহ্য করেছেন, অন্যকেউ হলে ক্রসফায়ারে ফেলতো নিশ্চিত!
২. স্বরাষ্ট্র মন্ত্রণালয় যে যোগ্যতম এবং নিরপেক্ষ লোকজন দ্বারাই পরিচালিত হয় তা আরেকবার দেশ ও জাতির সামনে প্রমাণিত হলো। মাসস (মাননীয় সংসদ সদস্য) -এর ঘটনা তাদের ডিপার্টমের্ণ্টের নজর এড়িয়ে যেতে পারেনি। তারা ঘটনা পর্যবেক্ষণ করে নতুন নিয়ম জারি করেছেন মাসস-রা অতিমানব, তাদের ছোটোখাটো ভুলত্রুটি নিয়ে মামলা করতে গেলে স্বম(স্বরাষ্ট মন্ত্রালয়) এর অনুমতি লাগবে!
স্বম-র কাছে আকুল আবদেন অবিলম্বে আরেকটি নিয়ম জারি করুন যে মাসস ছাড়াও মাননীয় ছাত্রলীগ নেতা এবং তাদের সদস্যদের বিরুদ্ধেও মামলা করতে হলে স্বম-র অনুমতি লাগবে। এই নিয়ম বলবৎ হলে নিশ্চিত আমাদের সরকার বাহাদুরের ভাবমূর্তি এত উজ্জ্বল হবে যে রাত্রিবেলায় তা বৈদ্যুতিক বাতির বিকল্প হিসাবে অনায়াসে ব্যবহার করা যাবে!
তারাপ কোয়াস


