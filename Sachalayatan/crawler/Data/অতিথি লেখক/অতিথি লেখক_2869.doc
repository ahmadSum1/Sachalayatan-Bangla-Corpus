বুঝি না ছাই



জহিরুল ইসলাম নাদিম
বুঝি না ছাই তুমিও মা
বললে আমায় ভীতু
তোমার চোখে সাহসী ঐ
রেশমা-সীমা-জিতু?
না হয় আমি একটু ডরাই
তেলাপোকায়-তাতেই বড়াই
করবে ওরা বলবে আমি
ভয়েই কেঁপে ভীষণ ঘামি!
কিনতু শোনো আমার কথা
রাখতে দেশের স্বাধীনতা
প্রাণ দিতে হয় সেইটি দিতে
এক পায়ে রই খাড়া-
তোমার ছেলের মতন ছুটে
আসবে বল কারা?
যুদ্ধ যখন একাত্তরে
আমি তখন ছোট্ট, ঘরে
বড় হ'লে দেখিয়ে দিতাম
বুঝতে যে তক্ষুনি
ভীতু তো নয় বীর বাহাদুর
তোমার খোকন মণি!

