অল্প কল্প গল্প (১)--------ব্যর্থ টাইম মেশিন



¬¬বিয়ারের গ্লাসটা নামিয়ে রেখে ইন্সপেক্টর জেন একটা দীর্ঘশ্বাস ছেড়ে বলল, জগতের সেরা প্রতিভাগুলো মনে হয় এইভাবেই শেষ হয়ে যায়।রিচার্ডসন জেন সংক্ষেপে জেন নামেই ওকে আমরা ডাকি।কদিন ধরে ও এক নামকরা বিজ্ঞানী প্রফেসর রবার্ট বিল এর অন্তর্ধান রহস্যের তদন্ত চালাচ্ছিল। জেন মাত্র ২৫ বছর বয়সেই ইন্সপেক্টর হয়ে গেছে। এই পর্যন্ত প্রায় দুই ডজন চাঞ্চল্যকর কেসের সাফল্য ওকে এত তাড়াতাড়ি ইন্সপেক্টর পদে চুলে দিয়েছে। প্রতিবারই অসামান্য একেকটা কাহিনী বের হয়েছে ওর তদন্তে। সেগুলো শুনেও মজা। এবারও সে মজার গন্ধ পেয়ে আমি জাঁকিয়ে বসলাম। দুজনের জন্য দুই বোতল বিয়ারের অর্ডার চলে গেল রূপসী বারগার্ল এর কাছে। জেনকে বললাম, দেরী না করে কাহিনী বল।
জেন শুরু করল। জানোই তো প্রফেসর রবার্ট বিল বছর দেড়েক আগে  কাউকে কিছু না বলে স্রেফ উধাও হয়ে যান। তার গবেষণার কাগজপত্র, ব্যাক্তিগত ডায়েরী কোনো কিছুই পাওয়া যায়নি।তিনি টাইম মেশিন নিয়ে কাজ করছিলেন। গোপন সূত্রে জেনেছি , তিনি সে কাজে সফল ও হয়েছিলেন। তার বিজ্ঞানী বাবার রেখে যাওয়া প্রায় এক বিলিয়ন ডলারের পূরোটাই তিনি টাইম মেশিনের কাজে ব্যয় করেছেন। সরকারের কাছ থেকে এক পয়সার অনুদানও নেননি। বিয়েথাও করেননি। পিছুটানও ছিলোনা।
আমি মাঝখান থেকে বাঁধা দিয়ে বললাম, বিয়ে না করে সারা জীবন একা মানুষ থাকে কেমন করে?
জেন হেসে বলল, তদন্তের শুরুতে আমার মনেও এই কথাই উঠেছিল।
আমি বললাম,তাহলে কি তিনি বিয়ে করেছিলেন?
জেন মাথা নেড়ে না সূচক জবাব দিল।
আমি বললাম তবে তিনি উধাও হলেন কেন?
ইতিমধ্যে বিয়ারের বোতল এসে গেছে। জেন বোতলে বড়সড় একটা চুমুক দিয়ে, আয়েশ করে একটা সিগার ধরাল।তারপর আবার শুরু করল, আমি ভেবেছিলাম প্রফেসর বিল  বড় বিজ্ঞানী মানুষ। টাইম মেশিন আবিষ্কার করে ফেলেছেন । বোঁচা নাকের চীনা গুলো হয়তো তাকে কিডন্যাপ করে নিয়ে গেছে টাইম মেশিনের প্রোটোটাইপ বানাবে বলে। শালার এই চীনারা, সারা দুনিয়া দখল করে নিল সব জিনিষের প্রোটোটাইপ বানিয়েই। 
আমি বললাম, তাহলে কি রাশিয়ানরা তাকে নিয়ে গেছে?
জেন বিষন্ন কন্ঠে বলল,  না ওর ধারে কাছেও কিছু ঘটেনি ।
আমি বললাম, তবে ...
জেন বিয়ারে বোতলে আবার এক চুমুক দিয়ে শুরু করল। টাইম মেশিন বানানোর চেষ্টার কারণে সামরিক গোয়েন্দাদের সার্বক্ষণিল নজরদারিতে থাকতেন প্রফেসর বিল । তবে সরকারের সাথে বিরোধে তিনি কখোনোই যান নি। তার অন্তর্ধানের পর সামরিক বাহিনীর গোয়েন্দারা প্রায় সর্বশক্তি নিয়োগ করে তাকে সারা দুনিয়া খুঁজে বেরিয়েছে। কিন্তু এক বছরেও তারা প্রফেসর বিল এর কোনো হদিস বের করতে পারেনি। তারপর কর্তৃপক্ষ সেই মিশন বাতিল করে । প্রফেসর বিল  টাইম মেশিনের কোনো তথ্য উপাত্ত ও রেখে যান নি। পরে  এই মামলা পুলিশের গোয়েন্দা বিভাগের কাছে আসে। আর তার সূত্রেই আমি এই মামলায় জড়িয়ে যাই।
আমি বললাম, তবে তিনি উধাও হলেন কেমন করে? আর তিনি গেলেনই বা কোথায়?
জেন বলল, যে ব্যাক্তির কাছে টাইম মেশিন আছে তার উধাও হবার জায়গা বা উপায় কোনোটার কি কোনো অভাব আছে?
আমি জেনের কথা মাথা মুন্ডু কিছুই বুঝতে পারলামনা । আমার মুখভঙ্গি দেখে জেনও সেটা বুঝতে পারল। 
জেন তখন বলল, প্রফেসর বিল  উধাও হয়েছেন ঠিকই । তবে তা কেবল বর্তমান সময় থেকে।
এবার বুঝতে পারলাম জেন কি বলতে চাইছে।আমি কিছুক্ষণ থ মেরে বসে রইলাম। তারপর জিজ্ঞেস করলাম, প্রফেসর বিল  উধাও হলেন কেন?টাইম মেশিনের আবিষ্কারক হিসেবে তিনি সারা দুনিয়াতে বিখ্যাত হয়ে যেতেন। সেসব ছেড়ে তিনি উধাও হয়ে গেলেন। তাও আবার তার আবিষ্কার করা টাইম মেশিন নিয়েই। টাইম মেশিন বানানোর ফর্মুলাটা মানব জাতির জন্য রেখে গেলেও তো পারতেন!
জেন বলল, পুরো কাহিনী শুনলে আশা করি তুমিও বলবে প্রফেসর বিল  ঠিক কাজটাই করেছেন।
আমি বললাম, আর তর সইছেনা। পুরো ব্যাপার খোলাসা করে বল।
জেন আবার শুরু করল,প্রফেসর বিল  ছিলেন মূলত থিওরেটিকাল ফিজিক্সের লোক । কিন্তু হুট করে আপ্ল্যায়েড দিকে কেমন করে গেলন সেটাতেই আসলে রহস্য  লুকিয়ে আছে।
আমি বললাম, এটাতে অন্তর্ধান রহস্যের কি সূত্র থাকতে  পারে?
জেন মূচকি হেসে বলল, আছে বন্ধু আছে।প্রফেসর বিল যখন স্কুলে পড়তেন তখন একটা মেয়েকে পছন্দ করতেন। মেয়েটা নেহায়েতই সাধাসিধা কিসিমের।তেমন একটা রূপসীও  না।
আমি মাঝখান থেকে বললাম, প্রফেসর বিল এর মত লোক একটা মেয়ের জন্য এই বয়সে উধাও হয়ে গেছেন, এ ও কি সম্ভব!!!!!
জেন বলল, সবই সম্ভব। ব্যাপারটা আসলে সেরকমই। প্রফেসর বিল বিজ্ঞানী মানুষ বলে প্রেমে পড়তে পারেন না এমন তো নয়। তবে তারক্ষেত্রে ব্যাপারটা একটু জটিল ভাবে ঘটেছে এই আর কি! 
আমি চেয়ারে মাথা হেলিয়ে দিয়ে বললাম, আমি কিছুতেই মানতে পারলাম না।
জেন বলল,প্রফেসর বিল এর আপ্ল্যায়েড লাইনে আসার পেছনের কারণ ওই মেয়েই।
আমি অবিশ্বাসের চোখে তাকিয়ে রইলাম।
জেন আবার বলতে লাগল,প্রফেসর বিল ২৫ বছর পর্যন্ত ইউনিভার্সিটিতেই কাটিয়েছেন। তখন পর্যন্ত তিনি থিওরেটিকাল লাইনেই ছিলেন । তারপর সেই সময় পর্যন্ত কোনো নারী তার জীবনে আসেইনি। অথবা বলতে পার পড়াশুনা আসতে দেয়নি।কিন্তু পরবর্তীতে তিনি একাকী হয়ে পড়েন। সম্ভবতঃ তখনি তার মাথায় ওই মেয়ের চিন্তা আবার উদয় হয়। মিঃ হেলম(প্রফেসর বিলের দীর্ঘদিনের বন্ধু) একথা জানতেন। মিঃ হেলম এর মাধ্যমে তিনি সে মেয়েকে তার অনুরাগের কথা জানানও। কিন্তু সে মেয়ের তো কোনো ঠেকা পড়েনি এতদিন একা বসে থাকার । সে ঠিকই তার  সাথী খুঁজে নিয়েছে। ভালবাসার কথা বলতে যে অনেক দেরী হয়ে গেছে প্রফেসর বিল সেটা বুঝতে পেরেছিলেন ঠিকই।  কিন্ত সেটা মেনে নিতে পারেন নি। সে মেয়েকে না পাবার ব্যথা তার মনে সবসময়ই কাঁটার মত বিধে ছিলো।তাই তিনি টাইম মেশিন বানানোর কাজে হাত দেন। 
আমি হতভম্ব হয়ে বললাম, সে মেয়েতো কবেই হাতছাড়া হয়ে গেছে। প্রফেসর বিল বিলিওনিয়ার মানুষ। তিনি চাইলে তো কোনো মিস ওয়ার্ল্ড কে নিয়ে জীবন কাটাতে পারতেন।
জেন বলতে লাগল,তুমি যেভাবে ২১ বার প্রেমে ব্যর্থ হয়ে অবশেষে মেরীকে বিয়ে করেছ, প্রফেসর বিল সে টাইপের মানুষ না। এই টাইপের মানুষেরা যেদিকে একবার  নজর দেয় তার শেষ দেখে ছাড়ে। প্রফেসর বিল টাইম মেশিন বানাতে শুরু করলেন  যাতে অতীতে গিয়ে তিনি স্কুলে পড়ার সময়ে সে মেয়েকে তার ভালবাসার কথা জানাতে পারেন। সে বয়সে বললে হয়তো ওই মেয়ে তারই হয়ে যেত।
আমি জিজ্ঞেস করলাম, প্রফেসর বিল কি সে কাজে সফল হয়েছিলেন?
জেন খানিকটা মাথা চুলকে বলল, সফল হয়েছিলেন বলতে পার, আবার ব্যর্থও বলতে পার। তিনি টাইম মেশিন ঠিকই বানিয়েছিলন। অতীতেও গিয়েছিলেন। অতীতে গিয়ে তিনি নিজেকে খুঁজেও বের করেছিলেন।
আমি হাতের বিয়ারে গ্লাসটা টাবিলে রেখে বললাম, তবে ব্যর্থ হলেন কেন তিনি?
জেন গ্লাসে আবার চুমুক দিয়ে শুরু করল,অতীতের প্রফেসর বিল যদি কোনোভাবেই সে মেয়েকে ভালবাসার কথা না জানায় তাহলে কিভাবে হবে তুমিই বল?
আমি আবারো ভাব্যাচাকা খেয়ে বসে রইলাম।
আমার চেহারা খানিকটা দেখে জেন বলতে লাগল, প্রফেসর বিল অতীতে যেতে পারলেও অতীতের নিজেকে কিছুতেই বোঝাতে পারেন নি যে ,ওই মেয়ের অভাববোধ তাকে সারাজীবন তাড়া করে ফিরবে। অতীতের প্রফেসর বিল নেহায়েতই ব্যাপারটার গুরুত্ব বুঝতে পারেনি। তাই ভবিষ্যতের প্রফেসর বিল এর কথার কোনো দামও দেয়নি। যার ফলে প্রফেসর বিলের টাইম মেশিন বানানোর উদ্দেশ্য ব্যর্থ হয়ে যায়।
আমি বললাম, তাই বলে টাইম মেশিনের ফর্মুলাটা মানুষের জন্য রেখে গেলে কি হত?
জেন বলল, প্রফেসর বিল অনেক দূরদর্শী মানুষ। তিনি বুঝতে পেরেছিলেন,তার মত ভালবাসার কথা বলতে দেরী করা মানুষ পৃথিবীতে আরো আনেক আছে । তার নিজের মত তারাও অতীতে গিয়ে ভালবাসার মানুষ্কে পাবার চেষ্টা করবে। তারাও ব্যর্থ হবে। তাহলে টাইম মেশিন দিয়ে কি লাভ?তাই তিনি কাউকে টাইম মেশিন বানানোর ফর্মুলা দিয়ে যাননি।
আমি জিজ্ঞেস করলাম, তুমি তবে এসব কথা জানলে কেমন করে?
জেন বলল, প্রফেসর বিল এই সমস্ত কথা তার ডায়েরীতে লিখে রেখেছিলেন,  উধাও হবার ঠিক কয়েকঘন্টা আগে তিনি ওই ডায়েরী তার ভালবাসার নারীটির কাছে কুরিয়ার সার্ভিসে করে পাঠিয়ে দিয়েছিলেন। আমি মিঃ হেলমের কাছ থেকে ওই মেয়ের ঠিকানা নিয়ে সেখানে যাই।মেয়েটি ডায়েরীর কথা কিছুই বলতে চায়নি। কিন্তু তার ছেলেবন্ধুটিকে খানিকটা রিমান্ডের ভয় দেখাতেই সে সব কথা বলে দেয়।সাথে সাথে ডায়েরীটাও আমার হাতে চলে আসে।
আমি বললাম, প্রফেসর বিল তবে এখন কোথায় আছেন?
জেন এবার জানাল, ডায়েরীতে প্রফেসর বিল লিখে রেখেছেন তিনি আজকে থেকে ২৫০০ বছর পরে  চলে যাবেন। পৃথিবীতে মানুষের অস্তিত্ব টিকে থাকবে কিনা সেটা দেখতে। আর দেড় বছর পার হবার পরও তার কোনো দেখা নেই। সুতরাং ২৫০০ বছর পরের পৃথিবীর ব্যাপারে কিছু একটা আন্দাজ করে নাও। এই বলে জেন উঠে সটান হাটা দিল। ওর চোখের কোণায় একটু পানি দেখতে পেলাম কিনা জানিনা। হাজার হোক ও যতো কড়া পুলিশই হোক না কেন, প্রফেসর বিলের মত তারও ব্যর্থ প্রেমের ইতিহাস আছে সেটা আমি ভাল করেই জানি। কারণ আমার স্ত্রী মেরীই তার সেই ভালবাসার নারী, যাকে সে মুখ ফুটে কিছু বলতে পারেনি। 
কেন জানিনা আমার চোখটাও কেমন  জ্বালা করতে লাগল। আস্তে করে উঠে বারের কাচের জানালা দিয়ে বাইরে তাকালাম।অসাধারণ চাঁদের আলোতে চারপাশটা ভেসে যাচ্ছে। আমি মনে মনে বললাম,
ভালবাসার চৈত্ররাতে জোৎস্না নামুক আকাশ ভরে,
ভালবাসার বর্ষাদিনে বৃষ্টি নামুক আকাশ ভেঙ্গে,
ভালবাসার পৌষের রাতে হিমেল হাওয়ায় ছেয়ে যাক চারপাশ,
চিরিজীবী হোক সে ভালবাসা,
যার আশায় আমরা চিরদিন বাঁচি।

