সাধশত ধর্ষণ



রাশেদ দেখলো কোলকাতার ঠাকুরবাড়ীর লোকটা যিনি নোবেল পেয়ে বিরক্তিতে নাকমুখ কুঁচকে নিয়েছিলেন বেশ করে, যিনি দু দেশেকে জাতীয় সঙ্গীতময় করেছিলেন কলমের একআধটু খোঁচায়, সেই তিনি- ধর্ষিত হচ্ছেন।
তাঁর শুভ্র কেশ লাল হয়ে পড়ছে। তাঁর শুভ্র বসনে লাল গড়িয়ে যাচ্ছে। তাঁকে বেদম ধর্ষাণো হচ্ছে। মাঠে ঘাটে পথে প্রান্তরে উঁচুতলা কি নিচু তলা কিংবা তলাহীনতায় তাঁকে ওয়ান টু এর মধ্যেই ধর্ষিয়ে দেওয়া হচ্ছে অনেক করে।
তাঁর সাধশত জন্মবার্ষিকী তাই সবাই তাঁকে স্মরণ করছে প্রণাম করছে। ধর্ষিয়ে দিচ্ছে। রাশেদ সকালের কাগজটা হাতে নিতেই ‘তারুণ্যের রবীন্দ্রনাথ’ শিরোনাম তার চোখ ধর্ষিয়ে দিলো। কোন তারুণ্য? ডিজিটাল জুস পানরত তারুণ্য? পাশের বাসার ঈমনও কি তরুণ না? আর তার বন্ধূরা? যারা আরেক তরুণ মেয়ে বা তরুণীকে নেশা করিয়ে খুব করে ধর্ষিয়ে দিয়েছিলো? তারপর তার করা ভিডিও ছড়াবার ভয় দেখিয়ে রুটিন করে দিনের পর দিন ধর্ষাচ্ছিলো? কিংবা সেই হাফেজ তরুণ যে সাত আটের এক দেবশিশুকে রক্তাক্ত করে হোটেলরুমে ফেলে এসেছিলো? সেও তরুণ? রবীন্দ্রনাথ এইসব তরুণের? রাশেদ দেখলো রবীন্দ্রনাথ ধর্ষিত হচ্ছেন। 
লুটিয়ে পড়ছেন। তাঁর জন্য ছড়া- রবি মামা দেয় হামা গায়ে লাল জামা ঐ। রাশেদের চোখের সামনে জোড়াসাঁকোর রাজকুমার হামাগুড়ি দিচ্ছে, তাঁর গায়ের সাদা জামা এখন লাল জামা ঐ। রাশেদের একটু হাসি চলে আসে। সে হাসি চাপার চেষ্টা করে। তারুণ্যের রবীন্দ্রনাথ। লেখাটার পাশে এক জোড়ার ছবি। উভয়ের শরীরে টিশার্ট। টিশার্টে ঠাকুরবাড়ীর সন্তান। তারা পোজ দিয়েছে। একবিংশের পোজ। এদের সাথে রবীন্দ্রনাথের সম্পর্ক কি? শারীরিক না মানসিক? রাশেদ ভাবতে চেষ্টা করলো। তারা রবীন্দ্রনাথের সাথে সর্বোচ্চ কি করেছে? বড়জোড় কোন এক সকালে শৌচকর্ম সেরে গল্পগুচ্ছের পাতা ব্যবহার করে অশুচি থেকে মুক্ত হয়েছে? তারপর কে জানে, হয়তো টুইট করেছে- হেই গাইজ! গেস্ হোয়াট, আই জাস্ট ওয়াইপড্‌ মাই এস্‌ উইথ সাম বেঙ্গালি নোবেল ডুউডস্‌ রাইটিংস! :পি:পি এলওএল!! ধর্ষিয়ে দিয়েছে। 
অবশ্যই। এখন রবীন্দ্রনাথকে তরুণেরা ঠাঁই দিয়েছে ফেইসবুক মগ টিশার্ট ফতুয়ায়। ছবির ছেলেটা হয়তো আজই ছবির মেয়েটাকে ঠাকুরের কোন একটা গানের কলি টেক্সট করবে। মেয়েটাও হয়তো হাও সুইইইট্‌ বলে ছেলের বিছানা গরম করে ফেলবে। রবীন্দ্রনাথকে যৌথ উদ্যোগে তারা ধর্ষিয়ে দেবে। আরও কতো বিছানা গরমের আমন্ত্রণপত্রে রবীন্দ্রের পায়ের ছাপ থাকবে? আরও কতো লিঙ্গ চোষণ হয়ে যাবে সে আমন্ত্রণের হেতু? রবি কি এতোকাল হামাগুড়ি দিতে থাকতে পারবে?
আরেক তরুণী বলছে, তরুণ রবীন্দ্রনাথকে দেখলে তার মাথার ঠিক থাকে না। রাশেদ পড়লো- শরীর গরম হয়ে যায়। রাশেদের মায়া লাগলো, বেচারী এই যুগের সব স্বাদ নিয়ে নিলেও, সে যুগের কিছু তো পায় নি, পাবে না। দুঃখিনী কি এখন গান গাইবে?- তোমারে দাও আশা পুরাও, দেহ জ্বলে জ্বলন জুড়াও? ধর্ষিয়ে দেবে?
ফেইসবুকেও আছে রবীন্দ্রনাথ। যে ফেইসবুকে একটা ছেলে একটা মেয়ে এক সপ্তাহের চ্যাট পরিচয়ের পর দুই দিনের রিকশায় ঘুরবার পর, তিন দিনের দিন বিছানা গড়াগড়ি খায়। সেখানেও তরূণেরা দয়া করে ঠাকুরকে ঠাঁই দিয়েছে। ই দেয়ালে। সবাই মিলেমিশে ধর্ষিয়ে দিচ্ছে। একটি রবীন্দ্রধর্ষণ সমবায় সমিতি। তাদের কারও কারও আবার গীতাঞ্জলী গল্পগুচ্ছ সঅব মুখস্থ। রাশেদের এক পরিচিত তরুণ আছে, লাহিড়ী না কি যেন নাম, সে টেপরেকর্ডার বাজানোর মতো করে গল্পগুচ্ছ আওড়ে যায়। সে উল্টে পাল্টে একাধিক রবীন্দ্রপ্রেমী তরুণীর সাথে রাত বারোটার পর কথা বলে, চ্যাট করে। কারো কারো সাথে রিকশায় ঘুরে, তার হাত পিছলে যায় মাঝেসাঝে। তার কিন্তু আবার মেয়েলোক পছন্দ না, সে বলে। তার চাই হৈমন্তী। রাশেদ আঁতকে ওঠে। হৈমন্তীকেও ধর্ষিয়ে দিচ্ছে? সেই মায়ার দেশের স্বপ্নটাকে? সেই সুন্দর স্বপ্নটাও লাল হয়ে পড়বে? 
রাশদেকে একজন ফেইসবুক দেখিয়েছিলো একটু। এক মেয়ের প্রোফাইলে লেখা রবীন্দ্রনাথ তার জীবনের অনুপ্রেরণা। তার প্রিয় বই হ্যারি পটার টোয়াইলাইট সিডনি শেলডন রসময় গুপ্ত ইত্যাদি। তার প্রিয় গান ফুয়াদ মিলা হৃদয় মাইলি সাইরাস ব্রিটনি আয়রন মেইডেন ইত্যাদি। তার প্রিয় চলচ্চিত্র এমেরিকান পাই ইত্যাদি। তার এক্টিভিটিজ মৌজ মাস্তি পার্টিয়িং ডিজে লিভ টুগেদার উইড ভদকা। রবীন্দ্র ধর্ষিয়ে দিচ্ছে। মেয়ের মেসেন্জার আইডি দেওয়া আছে। মেসেন্জারে কি করে সে? রাত বারোটার পর সাইন ইন করে? ওয়েবক্যাম চালু করে? ওপারে কে থাকে? তারপর কি করে সে? বইয়ের তাক কিংবা সিডি কভার থেকে কি ঠাকুর অসহায় তাকিয়ে থাকেন? রাশেদ আশা করে খুব করে যেন ধুলো জমে থাকে ঠাকুরের উপর তাহলে কিছু দেখতে পাবেন না তিনি। নইলে ধর্ষিয়ে দেবে তাঁকে। 
দেশের কিছু রবীন্দ্র সাধনার প্রতিষ্ঠান আছে। এগুলোতে মা-বোনেরা তাদের ছোটদের নিয়ে আসেন। তাদের ছোটরা নিজ স্বংস্কৃতিকে জানবে। জানবেই। যতই ইংলিশ মিডিয়ামে পড়ুক আর হিন্দী ছাড়া কথা বলতে না পারুক। তাদের গুরুদায়িত্ব। তারা পালন করবেন করবেনই। ছোটরা হ্যানা মন্টানা পোকেমন ছাড়া কথা কইতে পারে না। একটু বড় মেয়েরা শিইলা মুন্নিকে নাচে ফেল ধরিয়ে দেবে। দাম মারো দাম দীপিকার ট্যাটু দেখলে তারা হাইপার হয়ে পড়ে, তাদেরও লাগবে। তারা কয়দিন পড়ে তাদের নিচের যন্ত্রটার মুখে পিয়ার্সিং করে সুন্দর রিং লাগিয়ে নেবে। তারা শীঘ্রই ডিজের মিউজিকে ড্যান্সফ্লোর কাঁপিয়ে দেবে। তারা প্লেস্টেশান ক্লাব ফুটবলে হাপিয়ে উঠতে উঠতে ওঠে না। কিন্তু না, তারা গাইবে রবির গান। তারা আগুণের পরশমণি গাইবে অনেক দরদে। তারা রবিকে ধর্ষিয়ে দেবে। একটা রবীন্দ্রভাবাপন্ন প্রতিষ্ঠানের এক সদস্যকে রাশেদ চেনে, যে রবীন্দ্রনাট্যে অংশ নেয়। তাকে ব্যাক্তিগত ভাবে চেনে রাশেদ। তার একাধিক গার্লফ্রেণ্ডকেও চেনে সে। যাদের ছেলেটা মাতারি বলে সম্বোধন করে। ছেলেটাকে চেনে রাশেদ। সে কি রবীন্দ্র দর্শনে সিক্ত? নাকি রবীন্দ্র ধর্ষণে লিপ্ত? দেদারসে ধর্ষিয়ে দিচ্ছে। আরেক রবীন্দ্রনাট্যকার আছে, ঠাকুরকে ট্যাগোর বললে গোস্‌সা করে। সে তার অনুজ তরুণী নাট্যকর্মীর ব্লাউজে হাত ঢুকিয়ে দিতে চায়। তারও রবির মতো কেশ দাড়ি। সে চোখে জল এনে রবির ‘প্রাণ’ আবৃত্তি করে। ধর্ষিয়ে দেয়। 
এরা সব মিলে সাধশত জন্মবার্ষিকীর অনুষ্ঠান সব করবে। গান গাইবে। আবৃত্তি করবে। ভাষণ দেবে। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ। ধর্ষণ।
রাশেদ আজ ঘর থেকে বের হবে না। কারণ সে আতংকিত। জগদীশ বসু দেখিয়েছেন গাছেরও প্রাণ আছে। আর কোন বসু দেখাননি গানেরও প্রাণ আছে, কিন্তু রাশেদ জানে, আছে। সে গানকে বার বার বারংবার গণধর্ষিত হতে দেখতে পারবে না। সে জানে আজ সবাই আগুনের পরশমণি গাইবে, গাইবে আলো আমার আলো, আমার মুক্তি আলোয় আলোয়। দরদে তারা জল প্রসব করবে চোখ থেকে। কিন্তু আজকের পর তারা গানের কলি ভুলে যাবে আর রবিকে ধর্ষিয়ে দেবে। ছেলেগুলো পান্জাবি পড়া থাকবে, মেয়েগুলো শাড়ী। ছেলেগুলোর পকেটে থাকবে রাজা কিংবা সেনসেশান। মেয়েগুলো আগুন লাগা কামনায় তরল হয়ে যাবে।  রাত নামলেই ছেলেগুলো মেয়েগুলোর গ্রীবায় দাঁত নখ বসিয়ে দেবে। স্তনবৃন্ত আঁচড়ে ছিড়ে ফেলবে। মেয়েগুলো হাতে রেডওয়াইন নিয়ে সুখ মেশানো কষ্টের কুৎসিত রব তুলবে। রাশেদ কোন লো-কাট শাড়ী পড়া পিঠ দেখানো, শাড়ী পেটিকোটের নিচে উঁচু উঁচ্চতর উঁচ্চতম কোন ব্র্যাণ্ডের লন্জারি পড়া তরল ললনা দেখতে পারবে না। রাশেদ তাদের আমার নিশীথ রাতের বাদল ধারা কিংবা নয়ন তোমারে গাইতে দেখতে পারবে না। সে সেচ্ছায় রবিধর্ষণ দেখতে পারবে না। রাশেদ দেখতে চায় না তারা রবিকে স্মরণ করছে প্রণাম করছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে। ধর্ষিয়ে দিচ্ছে।
রাশেদ বাইরে যাবে না। সে একটা বিড়ি ধরিয়ে কেরোসিনের টিন হাতে একটা চেয়ার টেনে বসবে। তার টিভিটা নষ্ট, অন করলেই লাল নীল আলোরা ছুটোছুটি করে আর কিছু না। রাশেদ টিভি ছেড়ে তাকিয়ে থাকবে। সে আজ শুধু লাল দেখবে। কিন্তু তাকিয়ে থাকবে। যতটুকু পারে হামাগুড়ি দেয়া লাল রবিকে সে সঙ্গ দেবে। তাকিয়ে থাকবে। তাকিয়ে থাকবে। হাতের কেরোসিন দিয়ে মনে মনে সে ছাপ্পান্ন হাজার বর্গমাইল জ্বালিয়ে দেবে। জ্বালাতে জ্বালাতে ক্লান্ত রাশেদ হয়তো ঘুমে এলিয়ে পড়বে। মরার মত ঘুম দেবে সে।
রবি একা একা হামাগুড়ি দিতে থাকবে তার শরীরে সাধশতগুণ সাধশত ধর্ষণের ছাপ নিয়ে। 
*
মনোজ

