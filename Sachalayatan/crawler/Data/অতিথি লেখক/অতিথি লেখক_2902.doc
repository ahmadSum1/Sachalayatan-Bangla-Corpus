নারীদের প্রতি অবিচার আর কতদিন !!



নারীদের প্রতি অবিচার আর কতদিন !!
"মুক্ত বিহঙ্গ" [অতিথি লেখক]
মোঃ জিয়াউর রহমান ববি
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%62%6f%62%79%62%75%65%74%40%79%61%68%6f%6f%2e%63%6f%6d%22%3e%62%6f%62%79%62%75%65%74%40%79%61%68%6f%6f%2e%63%6f%6d%3c%2f%61%3e%27%29%3b'))
ইউনিভার্সিটি অফ আলবার্টা, কানাডা
এই সুন্দর পৃথিবীর মুখ আমরা সবাই দেখেছি কারণ ‘মা’ নামের একজন নারী আমাদের দশটি মাস অপরিসীম ভালবাসায় নিদারুন কষ্ট নিয়ে তাঁর গর্ভে ধারণ করেছেন এবং সন্তান দানের মত সবচাইতে কষ্টদায়ক এক প্রক্রিয়ায় আমাদের ভূমিষ্ট করেছেন । এবং এই ‘মা’ নামক নারীটি তাঁর জীবনের সমস্ত সুখ-শান্তি বিসর্জন দিয়ে তাঁর প্রতিটি সন্তানকে বড় করে তোলেন ।
আমাদের প্রত্যেকের এই জীবনটা মধুময় হয়ে ওঠে কারণ ‘বোন’ নামের একজন নারী তার স্নেহ, ভালোবাসা আর শ্রদ্ধায় আমাদের জীবনটা ভরিয়ে রাখে । ফুলের মত এই ‘বোন’ নামের নারীটি শৈশব থেকে নিজের পরিবারকে সুবাসিত করে এবং একটা নির্দিষ্ট সময় পর চিরদিনের জন্য অপর একটা পরিবারে সুবাস ছড়াতে চলে যায় ।
আমাদের সকলের অগোছালো আর ছন্দবিহীন জীবন মধুর পূর্ণতা পায় কারন ‘স্ত্রী’ নামক একজন নারী তার জীবনের সমস্ত ভালোবাসা আর আবেগ নিয়ে আমাদের জীবনটা রাঙিয়ে দিতে তার নিজের পরিবার-পরিজন, আত্মীয়-স্বজন সবাইকে ছেড়ে চিরজীবনের জন্য আমাদের সংসারে আসে ।
ত্যাগ, ভালোবাসা, মায়া-মমতা, আর সোহাগে পরিপূর্ণ ‘মা’, বোন, আর ‘স্ত্রী’ নামক এই নারীদের প্রতি আমরা কতটুকু সুবিচার করি ? আজ-ও দৈনিক পত্রিকার পাতায় কিছু মানুষরূপী নরপশুর জন্য ধর্ষণ, যৌতুকের জন্য স্ত্রী নির্যাতন এবং এসিড নিক্ষেপ-এর মত জঘন্য অপরাধগুলোর খবর ছাপা হয় ! নারীদের ন্যায্য অধিকার আদায়ের জন্য প্রতি বছর ৮-ই মার্চে আন্তর্জাতিক নারী দিবস আজ-ও পালন করতে হয় । এখনো বিখ্যাত ওয়েবসাইট উইকিপিডিয়াতে(Wikipedia) International Women's Day-র পাতায় বাংলাদেশের অধিকার বঞ্চিত নারীদের ছবি-ই সর্বপ্রথম স্থান পায় ।
(http://en.wikipedia.org/wiki/International_Women%27s_Day)
আমরা পুরূষরা কি পারিনা এই মমতাময়ী নারীদের প্রাপ্য ন্যায্য সন্মান দিতে ? শুধু নারী হিসেবে নয়, একজন মানুষ হিসেবে কী আমরা তাঁদের ভাবতে পারিনা ? আমরা কি এমন একটি সুন্দর ভবিষ্যতের স্বপ্ন দেখতে পারিনা, যখন আর ৮-ই মার্চে আন্তর্জাতিক নারী দিবস পালন করতে হবে না ? বছরের প্রতিটি দিন হবে নারী-পুরুষের সমন্বয়ে সুন্দর আর আনন্দময় দিন !

