ঘুরান্তিস - পর্ব দুইঃ নদীর কথা কই - ধরলা, তিস্তা, আত্রাই, ঢে্পা, করতোয়া আর মহানন্দা



এইবেলা নদীর কথা না বললে আর শান্তি পাচ্ছি না। কিন্তু মুশকিল হলো কিভাবে বলবো? যতই বলি খুব সুন্দর, মনোমুগ্ধকর, অস্থির কিংবা অদ্ভুত- কিছুতেই তৃপ্তি হয় না। শুধু মনে হয়- হলো না! ঠিক করে বলতে পারলাম না। তাই ভাবলাম চুপ যাই। কিছু ফটুক তুলে দেই- তারপর ঐ বিশেষন গুলো না হয় আপনারাই ঠিক করে নিবেন।
[ধরলা-১]


এইবেলা নদীর কথা না বললে আর শান্তি পাচ্ছি না। কিন্তু মুশকিল হলো কিভাবে বলবো? যতই বলি খুব সুন্দর, মনোমুগ্ধকর, অস্থির কিংবা অদ্ভুত- কিছুতেই তৃপ্তি হয় না। শুধু মনে হয়- হলো না! ঠিক করে বলতে পারলাম না। তাই ভাবলাম চুপ যাই। কিছু ফটুক তুলে দেই- তারপর ঐ বিশেষন গুলো না হয় আপনারাই ঠিক করে নিবেন।

[ধরলা-১]


পুরো উত্তরবংগের বেশ খানিকটা ঘুরে আমার যে-ক'টা জিনিষ ভালো লাগলো তার মধ্যে এই নদীগুলোর লিষ্টি হয়তো সবার আগে। এর মধ্যে যমুনার কথাও বলা দরকার ছিলো কিন্তু ব্রীজ এর উপর থেকে দেখে যমুনা দেখার স্বাদ মেটে নি। আরেকটু কাছ থেকে দেখতে চাই। তাই এ যাত্রায়

যমুনা তুলে রাখালাম কম্পুটার এর ছবির গুদাম-এ। 

'আহামরি' তো মেলা দুরের কথা, 'ভালো' ফটুক এখনো তুলতে পারি না। তাই ছবিগুলি দেখা শুরু করার আগেই আমি ক্ষমা চাই, যিনি দেখতে যাবেন তার খানিকটা সময় নষ্ট হতে পারে।

সবার আগে ধরলা নদী। সব গুলো ছবি এই শীতে তোলা যখন বেশীর ভাগ জলাধার তার কমে যাওয়া পানির জন্য দুঃখ ভারাক্রান্ত। যমুনার পর সবচেয়ে বেশী পানি এই ধরলাতেই দেখতে পেলাম। স্রোতহীন শান্ত শীতাক্রান্ত ধরলা। বাংলাদেশ পানি উন্নয়ন বোর্ড নদীর পাড়ে বাধের উপর ভালো বসার শুযোগ করে দিয়েছে দেখলাম। ভালোই হয়েছে। পাড়ে বসে উদাস হতে পারবেন। তবে নাকটা চেপে ধরে বসতে হতে পারে কোথাও কোথাও। বেশী উদাস হতে গিয়ে অনেকেই প্রকৃতির ডাকে সারা দিয়ে যায় এখানেই। ধরলার উপর ব্রীজ থেকে সন্ধার আবির মাখানো আলোয় নদী আর দিগন্ত দেখতেও বেশ লাগলো। উত্তম যন্ত্রের অভাবে সেটাকে স্মৃতি করে রাখতে পারলাম না।

[ধরলা-২]


[ধরলা-৩]


এরপর তিস্তা আর আত্রাই। দুটোই ব্রীজের উপর থেকে তোলা।

[তিস্তা]


[আত্রাই]


ঢেপা নদী। কান্তনগরের কান্তজীও মন্দির আর নয়াবাদ মসজিদের পাশ দিয়ে বয়ে চলার অদম্য ইচ্ছা ছিলো এ নদীর। কিন্তু পারবে কেন মানুষের সাথে। নদীর স্বচ্ছ পানি আর সে পানিতে কখনো আকাশের নীল আবার কখনো আশেপাশের সবুজ দেখে আমার আপনার ভালো লাগতে পারে, কিন্তু অনেকের-ই ভালো লাগে নি হয়তো। ব্রীজ তৈরীর কাজ চলছে এর উপর দিয়ে। জাপটে ধরে মেরে ফেলতে চাইছে মাটি দিয়ে।

[ঢেপা-১]


[ঢেপা-২]


[ঢেপা-৩]


পঞ্চগড় শহরের উঠতেই সবার আগে চোখে পড়বে করতোয়া ব্রীজ আর তার নীচ দিয়ে বয়ে চলা করতোয়া নদী। এর আগে করতোয়া দেখেছিলাম বগুড়ায়। সেখানে পানি নেই- পুরো মুমুর্ষ হয়ে পড়েছে মহাস্থানগড় এর পাশ দিয়ে যাওয়ার সময়। আর এখানে! এই শীতেও বয়ে চলেছে। থামেনি নিরন্তর ছুটে চলা স্রোত। ব্রীজের পাশ দিয়ে নদীতে নামার পথে সরকারী ভাগাঢ় এর 'সু' গন্ধ ভেসে আসে। তাই বলে নিচে না নামলে রোদের ঝিকমিক আর কিশোর-কিশোরীর দুরন্তপনা মিস করতাম। 

[করতোয়া-১]


[করতোয়া-২]


আর মহানন্দার কথা কিস্যু বলার নেই। সর্ব-উত্তরের বাংলাবান্দা দিয়ে ঢোকা এ নদীর অগভীর স্বচ্ছ পানিতে পা ডুবিয়ে রেখে একটি কথাও বলি নি অনেকক্ষন; শুধু চেয়ে দেখেছি মজুরের পাথর তোলার নিরন্তর পরিশ্রম। অনুভব করেছি হিম-শীতলতা। মুগ্ধ হয়েছি স্বচ্ছ পানির নিচে পাথরের গায়ে রোদের ছটার বিচ্ছুরণ দেখে।

[মহানন্দা-১]


[মহানন্দা-২]


[মহানন্দা-৩]


উদ্ভট রাকিব,
ফেব্রুয়ারী ২১, ২০১২।



