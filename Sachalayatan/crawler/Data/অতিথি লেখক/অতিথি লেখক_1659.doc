ডুবে যাচ্ছে বুয়েট, ডুববে বাংলাদেশ ; জাগো বাহে কুনঠে সবায় 




নুরুল একদিন ডাক দিয়েছিলেন , জেগে উঠেছিলো এদেশবাসী অন্যায়ের বিরুদ্ধে। প্রিয় পাঠকগণ বাংলাদেশের সামনে আরেক মহা বিপর্যয় উপস্তিত। সেই ১৮৮৫ সালে সামান্য সার্ভে স্কুল থেকে কলেজ  অতঃপর বিশ্ববিদ্যালয় বর্তমানের বুয়েট। এতদ অঞ্চলের মুসলিমদের তথা বাঙ্গালি মুসলিমের প্রযুক্তি শিক্ষার প্রাণকেন্দ্র এই বুয়েট। স্বাধীন দেশে তা পরিণত হয়েছে প্রযুক্তিখাতে শেষ ভরসাস্থল। সামান্য বিল্ডিং ভাংগা থেকে শুরু করে ফ্লাইওভারের ফাটল, সিমেন্টের মান যাচাই থেকে শুরু করে বর্জ্যব্যসস্থাপনা সবক্ষেত্রেই কাজের কাজী বুয়েট তথা বুয়েটিয়ানরা। 


রাজনীতিমুক্ত ক্যাম্পাস বলে একসময় খুব সুনাম ছিল বুয়েটের । সকল প্রকার নিয়োগ, পরীক্ষা পদ্ধতি,হলের সিটবন্টন-সবক্ষেত্রেই বুয়েট ছিলো বাংলাদেশের মধ্যে অনন্য উদাহরণ। গুটীকয় ব্যতিক্রম যে হতো না , তা বলবো না। সম্প্রতী স্যারেরা ক্লাস বর্জন শুরু করলেন। কারণ হিসেবে বলা হল, তাদের চাকুরীর বয়স বৃদ্ধি করার দাবি। হঠাত চোখে পড়ল রেজিস্টার অফিসের থেকে পাঠানো একটা নোটিস। তাতে স্যারদের আন্দোলন নিয়ে নেতিবাচক  কথা বার্তা ছিলো। আমার প্রশ্ন হলো, তাহলে বুয়েট কারা চালাচ্ছে, এই মূহূর্তে?? 
আমরা সামান্য সন্দেহ হলেও মেনে নিচ্ছিলাম। কিন্তু ততক্ষণে ফেসবুক অনেকটাই উত্তপ্ত হয়ে গেছে। 
পরবর্তীকালে শিক্ষকদের এক বার্তায় পাওয়া যায়, সাম্প্রতিক বছর গুলোতে বুয়েট প্রশাসনের বেশকিছু বিতর্কিত ও নিয়ম বহির্ভূত(শিক্ষকনিয়োগসহ বেশকিছু যার কথা পরে বলছি) সিদ্ধান্ত শিক্ষক সমিতিকে হতাশ করেছে। তাদের চাকরীর বয়স ৬০;   কিন্তু সিন্ডিকেটের অনুমোদন নিয়ে তিন দফার (২+২+১) তা ৬৫ তে উন্নীত করা হয়। বিশ্ববিদ্যালয় প্রশাসন এই ৫ বছর নিজেদের হাতে রেখে দিতে চাচ্ছে। কারণ তাহলে সিনিয়র টিচার (৬০ বছরের উর্ধ্বে) শুধু দলীয় লোকেরাই থাকবেন। স্যারেরা তাই দাবী করছেন যেন বয়স সীমা ৬৫ করা হয়। 
আসুন বুয়েটীয়ানদের  কথাবার্তা দেখে আসি ফেসবুক  থেকে
প্রশাসনে নিয়ম বহির্ভুত ও বিতর্কিত সিদ্ধান্তঃ  বুয়েটে ভিসি নিয়োগ দেবার নিয়ম ছিল সিনিয়রিটির বেসিস এ যা বর্তমানে দলীয় বিবেচনায় দেয়া হয়েছে। সবাইকে তাক লাগিয়ে দিয়ে শুধুমাত্র রাজনৈতিক প্রভাব বাড়ানোর জন্য বুয়েটে প্রো-ভিসির পদ সৃষ্টি সহ তাতে সক্রিয় দলীয় ব্যক্তিকে নিয়োগ দেয়া হয়েছে। অথচ এই প্রো-ভিসি পদ যদি থাকেও তবে তার দাবিদার সিনিয়র শিক্ষক আছেন কমপক্ষে ১১ জন।
একজন ছাত্রলীগ কর্মীর রেজাল্ট খারাপ হলেও প্রশাসন অন্যায় হস্তক্ষেপের মাধ্যমে তাকে গ্রেড বাড়িয়ে দেয়ার চেষ্টা করেছে। যদিও তীব্র প্রতিবাদের করণে তা সম্ভব হয়নি কিন্তু প্রতিবাদকারীকে তার পদ থেকে অপসারণ করা হয়েছে।    
আর ভিসি মহোদয়ের পুত্রকে বুয়েট শিক্ষক বানানোর অপচেষ্টার কথা তো সর্বজনবিদিত।  
অতি সম্প্রতি বুয়েটের ক্যাফেটেরিয়ার সবার প্রিয় নুরূ ভাইকে বের করে দেওয়া হয়েছে।সাথে বের করে দেওয়া হয়েছে তার অধীনস্থ সকল ক্যান্টিনবয়কে।ত্রিশবছরের অধিক সময় ধরে ক্যাফেটেরিয়া চালাচ্ছেন যে লোকটি,হঠাৎ কিএমন ঘটল যে তাকে বের করে দেওয়া হল?কারণ আর কিছুই না,কিছু আর্থিকভাবে অস্বচ্ছল লোকের অর্থ সংগতির ব্যবস্থা করা।ক্যাফেটেরিয়ার এককোণে ফুঁপিয়ে কাঁদতে থাকা নূরু ভাই এর আর্তনাদ কি আমাদের কানে এসে পৌঁছেছে?
sir দের কথা দিয়ে শেষকরিঃ
"যে বিশ্ববিদ্যালয়ের শিক্ষকগণ নৈতিকতা ও সামাজিক ন্যায়বিচারেরে স্বার্থে তাদের সন্তানদেরকে বুয়েটে ভর্তির ক্ষেত্রে পোষ্য কোটার সুযোগ গ্রহণ করেননা,সে বিশ্ববিদ্যালয়ের শিক্ষকগণ দাবী পূরণের জন্য ক্লাশ বর্জনের মত সিদ্ধান্ত কতটা অসহায় হলে গ্রহণ করতে পারেন,আশা করি সকলেই তা উপলব্ধি করতে পারবেন
এগুলো একটাও আমার কথা না বুয়েটিয়ানদের কথা। 
এর ফলাফল হতে পারে সুদূরপ্রসারী । আগামী বিশ-তিরিশ বছরে বুয়েট পরিণত হবে ভাগারে। বুয়েটের অবস্থা হবে তখন  যখনি যাহার তখুনি তাহার । বুয়েটের ল্যাবটেস্টের কোন  পাত্তা কেউ দেবেনা। ফলে সামান্য রড টেস্টের জন্য আপনাকে দৌড়াতে হবে সিংগাপুর কি ভারতে। খরচের কথা বাদই দিলাম, সব জাতী যেখানে এগুতে চাচ্ছে সেখানে আমরা চাচ্ছি পেছানে। এযেনো ডিজিটাল ভূতের উলটা দিকে পা। 
এখুনি সময় জেগে উঠার। বুয়েটকে বাচাতে না পারলে বাংলাদেশের অস্তিত্বও হবে সংকটাপন্ন।
কিছু রেফারেন্সঃ
১.
২. শিক্ষক,আমি তোমার সাথে আছি

৩.https://www.facebook.com/savebuet
৪. উপাচার্যের সঙ্গে শিক্ষকদের বিরোধ কর্মবিরতি

লিখছেনঃ নিরাপত্তার স্বার্থে নাম  প্রকাশে অনিচ্ছুক একজন বুয়েটিয়ান

