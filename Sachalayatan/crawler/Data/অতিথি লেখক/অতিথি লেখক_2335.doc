মিথির মন-সন্দেশ ভক্ষণ



আন্টি অগ্নিমূর্তি ধারণ করিয়া কক্ষে প্রবেশ করিলেন. হন হন করিয়া আসিয়া আঙ্কেলের সম্মুখে দণ্ডায়মান হইলেন. বিয়াফক মিজাজ খারাপ করিয়া, রীতিমত ঝারি দিয়া আঙ্কেলকে কহিলেন: "ও গো শুনছ!"
আঙ্কেল তখন দেশ ও জাতির স্বার্থে এটিএন-ভাংলা দর্শন করিতে করিতে একটি বিশেষ দলকে বাহ-বাহ করিতেছিলেন. আন্টির ডাকে বিষম খাহিয়া মিডিয়াম বিরক্ত হইলেন.
আন্টি: বেলাজ মেয়েটার হারামিপনা দিনে দিনে বেড়ে চলেছে ঐদিকে খেয়াল আছে?
আঙ্কেল: কি করেছে ওই ছেমরি! হালুম!!! (রাগ প্রকাশ করা বুঝাইলাম)
আন্টি: মেয়ে উচ্ছন্নে চলে যাচ্ছে. বখাটে তরুণ যুবকদের নিয়ে লুল-কাব্য রচনা করছে. ছুঁয়েছ-চুমেছ কি সব হাবিজাবি লিখে রেখেছে. নাউজুবিল্লাহ!
আঙ্কেল: হে ভগবান! কি সাংঘাতিক! কি সাংঘাতিক! ওই লুল-ছেমরি তো বংশের মানইজ্জত ডাইলের সরবতে মিশাইয়া স্ট্র দিয়া চুক-চুক করে খাবে.
আন্টি: ওই ছেমরির অতিসত্বর একটা বিহিত করিতে হইপে. হালুম!!!
অতঃপর বেশ কিছুক্ষণ আঙ্কেল ও আন্টি তাদের একমাত্র(!) কন্যাকে (মিথি) কেন্দ্র করিয়া কুমালোচনা (কু-সমালোচনা) চালাইলেন. ইহাতে তাহাদের তৎক্ষণাৎ কষে মিথিকে দু'খানা লাথি দেবার বাসনার খানিকটা উপশম হইলো.
আন্টি: মেয়ের বেলাল্লাপনা দিনে দিনে বেড়ে চলেছে. ফেরেম-ফিরিতি করতে করতে কখন যে কাউয়ার ল্যাঞ্জা ধইরা উড়াল দেয় ঠিক নাই.
আঙ্কেল: লুইচ্চানীটাকে ধরে মন্দার গাছের ডাল দিয়ে পিটিয়ে এক বুড়া, টাকলা স্টাবলিশ সু(?)-পাত্রের সাথে বিবাহ দিলে ফেরেম-ফিরিতির ভুত নামবে! ইহাই মোর সমাধান!
আঙ্কেলের সমাধান লাইক করিয়া আন্টি একখানা পুলকিত হাসি দিলেন. আহা, তাহাদের কি হাসি! যেন তাহারা এই বর্ষে তৃতীয় ঈদ প্রাপ্ত হইয়াছেন. অতঃপর মিথির নিকা করাইবার লক্ষ্যে ঘাতক (ঘটক) তলব করা হইলো. স্বীয় বিবাহ বিষয়ক ষড়যন্ত্রের ব্যাপারে মিথি কিছুই জানিতে পারিল না. বিধায়, ক্লুলেস মিথি অশ্ব পিঠে চাপিয়া একখানা সুদর্শন রাজপুত্রের আগমন কল্পনা করিতে করিতে লুল-কাব্য রচনা করিতে লাগিল, আর মন-সন্দেশ ভক্ষণ করিতে লাগিল. কিন্তু বেকুবটা তো জানে না, তাহার জন্য অশ্ব আরোহিত রাজপুত নয়; তাহার জন্য আসিতেছে গাধার পিঠে চড়িয়া চান্দি-ছোলা এক বুড়ো মোষ! 
বন্য

