দেশের মাটিতে দেশের অপমান সহ্য করার শাস্তি কি?



আমি ব্রিটিশ টেলিকমে কাজ করি। বেডরুম অফিস করি। বাংলাদেশের সবচেয়ে কাছাকাছি আমাদের অফিস ইন্ডিয়াতে। তাই মাঝে মাঝেই ব্যাঙ্গালরে গিয়ে ইন্ডিয়ান এঞ্জিনিয়ারদেরকে জ্ঞ্যান বিতরণ করে আসতে হয়। ঢাকায় ফিরতে আকাশ পথে প্রায় ১০ ঘন্টার মত ভ্রমন। ব্রিটেন যেতে ১২ ঘন্টার মত লাগে, তাই বলাই বাহুল্য আমার জন্য এটা যথেষ্টই ক্লান্তিকর। ভোর ৩টায় উঠে ঢাকায় আসার প্রস্তুতি নিতে হয়। অন্য বিমানের কথা জানি না, কিংফিশারের খাবার বাংলাদেশিদের মুখে কতটুকু ওঠে আমার সন্দেহ আছে। তাই যখন ঢাকায় ল্যান্ড করি ৩টায় – বড়সড় ধরনের ক্ষুধা নিয়েই।
ঢাকা-ব্যাঙ্গালর সরাসরি ফ্লাইট নেই। হায়দেরাবাদ আর কলকাতাতে যাত্রাবিরতি থাকে। তাই যখন কেউ ঢাকায় আমাদের সাথে ব্যাগেজ কালেকশনের বেল্টে আসেন বোঝা কঠিন তিনি ব্যাঙ্গালর না কলকাতা থেকে উঠেছেন। আমার দেখা ও জানা মতে কলকাতা থেকে যেসব ইন্ডিয়ান আসেন তারা মূলত ব্যবসার কারনে আসেন। জানি না তাদের মধ্যে কয়জন আমার মত ক্ষুধা আর ক্লান্তি নিয়ে সেদিন বেল্টে অপেক্ষা করছিলেন। ৪৫ মিনিট দাঁড়িয়েও যখন একটা লাগেজও লোড হলনা, একজন বাংলাভাষী ইন্ডিয়ানের মেজাজ উঠলো সপ্তমে। 
-	বাংলাদেশ বিমানের “অমুকের” বাচ্চারা এখনো একটা মালও লোড করে নাই। “তমুকের” বাচ্চারা। বাংলাদেশ একটা বাস্টার্ডের দেশ। এরা খালি টাকা খায়। কোন কাজ করে না।
পাশে দাঁড়ানো হিন্দি (বা ঊর্দু) বলা দুজন মহিলা বলতে থাকলঃ “উই আর ইন বাংলাদেশ। ইয়ার, এভরিথিং হ্যাপেনস হিয়ার।“ তাদের দেখে আমার কাছে পাকিস্তানি মনে হল।
বেল্টের আরেক পাশের অপেক্ষমানরা তার চিৎকার শুনতে পায়নি যারা তাদের সুবিধার্থে ভদ্রলোক সেখানে গেলেন এবং আরেকদফা গালিগালাজ করলেন। বিমানের কোন অফিসিয়ালের কাছে অভিযোগ না করে, যাত্রীদের এক করার ব্যপারে উনি চেষ্টা চালাচ্ছিলেন। বাংলাদেশের মাটিতে উনি যেটাতে ডেফেনিটলি কোন সাফল্য পাবেন না। যাই হোক, মিনিট দুয়েক পরেই ব্যাগ আসতে শুরু করল।
বাংলাদেশের মাটিতে দাঁড়িয়ে এক বিদেশি বললঃ “বাংলাদেশ একটা বাস্টার্ডের দেশ।“ – আমার মাথা ঘুরতে শুরু করল। মনে হল আমাকে কেউ বাপ-মা তুলে গালি দিল। 
বিমানের গ্রাউন্ড স্টাফ কম বা যাই হোক, কোন সন্দেহ নেই যাত্রীদের এই হয়রানির জন্য বিমানবন্দরই দায়ী। কিন্তু গালি খাওয়াটা মানতে পারলাম না। ইচ্ছে করল বলিঃ “ভাই, বাংলাদেশে এই রকম অভিজ্ঞতা আর কোনদিন হবে না তার নিশ্চয়তা নেই। তাই আপনি যদি চান, আবার নাও আসতে পারেন। ইন্ডিয়ার প্রতিবেশী অন্য কোন দেশেই ব্যবসাটা করলেই পারেন।“ বা আরও কঠিন কিছু। 
বললাম না, কারন এই ধরনের মানুষের সাথে কথা বলার রুচি পেলাম না। অনেকেই হয়ত সীমাহীন বিরক্ত, তবু যারা নূন্যতম সভ্য তারা নিশ্চয়ই মনে মনে এই ভদ্রলোকের আচরণকে সমর্থন দিচ্ছেন না। আবার মনে হল কিছু বলা উচিত ছিল। না বলে বলেই এরা দেশ, জাত নিয়ে গালি দিতে পারে। আবার আমার জোর গলায় কিছু বলার নেই কারন ব্যাগেজের অপেক্ষায় কয়েকজন হুইলচেয়ারে ভদ্রলোক ও ভদ্রমহিলাও ছিলেন। তাদের কষ্টের ক্ষতিপূরন দেয়া সম্ভন নয়।
আমি গল্পের নায়ক নই। তাই, কিছু না বলে ব্যাগ কালেক্ট করে বের হয়ে গেলাম। কিন্তু নিজেকে ক্ষমা করতে পারলাম না। 
সবাই জানে জীবনটা অভিনয়। মানুষকে ডিজাইন করা হয়েছে অত্যন্ত চতুরতার সাথে। যখন কোন বিশেষ আবেগ মানুষকে তার স্বাভাবিক কাজ কর্ম থেকে থেকে বিরত রাখে, ব্রেইন তার সর্বোচ্চ চেষ্টা চালায় তা থেকে উত্তরন ঘটানোর। এক্ষেত্রেও ব্যাতিক্রম হল না। আমার মনও আমাকে স্বাভাবিক চিন্তাভাবনায় ফিরিয়ে আনতে সবরকম ছলনা, চতুরতা, অভিনয়ের আশ্রয় নিল। আমি যে খুব রুচিশীলতার পরিচয় দিয়েছি এবং এই ধরনের ক্ষুদ্র-প্রান মানুষ কি বলল তা নিয়ে সময় অপচয় করা যে ঠিক হচ্ছে না, সেটা যুক্তিযুক্ত করার জন্য সে একটা ইন্টার‌্যাক্টিভ ডেমন্সট্রেশন দেয়ার চেষ্টা করল। রাতে সে একটা স্বপ্ন দেখালোঃ
ইন্ডিয়াতে এক বাসে উঠতে যাচ্ছি। দেখি এক বাংলাভাষী (এবং স্বপ্নে মনে হল বাংলাদেশি) সন্তানসম্ভবা তরুনীকে এক তামিল জোর করে বাহু ধরে, খুব নিষ্ঠুরতার সাথে নামিয়ে দিচ্ছেন। তামিলের কোলে বাচ্চা। আমার মনে হল হয়ত কোনভাবে আত্বীয়। তরুনী কোনভাবেই নামবে না দেখে, ওই লোক তখন তার পিঠে কিল ঘুষি দিয়ে নামিয়ে দেয়ার চেষ্টা চালাচ্ছেন। আমি তরুনীকে জিজ্ঞেষ করলাম, ম্যাডাম আপনি কি ওনার রিলেটিভ? তরুনী বললঃ না। তখন আমি লোকটাকে চ্যালেঞ্জ করলাম। মেয়েটা জানালো, এই ভদ্রলোক বাসে উঠেই মেয়েটাকে সিট ছেড়ে দিতে বলেছিল কারন তার কোলে বাচ্চা ছিল। মেয়েটা বলেছিল, সে নিজেও প্রেগনেন্ট। যদি সম্ভব হয় যেন অন্য কারও সাথে সিটটা সোয়াপ করে নিতে পারেন। সমস্ত বাসভর্তি পুরুষ তার কারও সাথে ওই লোকটা সিট সোয়াপ করতে নারাজ। বাসের কেউ কোন কথা বলেনি। সবাই মজা দেখছিল। 
যখন আমি চ্যালেঞ্জ করলাম, যে আপনি যে বাচ্চাটা কোলে নিয়ে আছেন, যদি তার মায়ের সাথে আপনার মত কেউ বাসে এমন করত তাহলে আপনি সহ্য করতেন? আমি প্রতিবাদ করায় তখন লোকটার জ্ঞান হল যে এই মেয়ে এখন আর একা না আর তার এই আচরনের কোন অধিকার নেই। লোকটা বাস থেকে নেমে গেল। মেয়েটা তার সিটে ফিরল। আমি বিপরীত দিকে জানালার পাশে আমার সিটে বসলাম।
জানালা খোলা ছিল। লোকটা আমাকে বাপ-মা তুলে গালি দিয়ে একটা থুতু দিল। সোজা আমার মুখ এসে পড়লো। আর সারা বাসে হাসির রোল পড়ে গেল। ইন্ডিয়ান বিশেষ কায়দায় তারা আমার দিকে তালু ওপরের দিক দিয়ে, আংগুলগুলো এক করে, আমার মুখের দিকে ইংগিত করে ব্যাপক তামাশা করতে লাগলো। আর আমি, সাধারনত যা করি, তাদের দিকে মিষ্টি হাসি দিয়ে রুমাল বের করে মুখটা মুছে নিলাম। তবে, বিমানবন্দরের ওই লোকটা থাকলে হয়ত বলতেন ইন্ডিয়া একটা বাস্টার্ডের দেশ।
লেখাটা কি খুব ইন্ডিয়াবিরোধী হয়ে গেল? কারন আমার সেটা উদ্দেশ্য ছিল না। মন যেভাবে আমাকে জিনিয়াসভাবে কনভিন্স করার চেষ্টা চালাচ্ছে তাতে আসলে আমি এই ব্যাপারে নিজের মতামতের ওপর খুব একটা আস্থা রাখতে পারছি না। তাই আপনাদের সাথে শেয়ার করা। আপনাদের মতামত কি?
সেদিন বিমানবন্দরে লোকটার কথার প্রতিবাদ না করে কি অপরাধ করেছি?
তানজিম সাকীব
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%7a%69%6d%48%65%72%65%40%47%4d%61%69%6c%2e%63%6f%6d%22%3e%7a%69%6d%48%65%72%65%40%47%4d%61%69%6c%2e%63%6f%6d%3c%2f%61%3e%27%29%3b'))

