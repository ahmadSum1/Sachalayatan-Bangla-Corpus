বইখুলে দেখুন



আমি ব্যাপক অলস মানুষ। অনেক দিন ধরে একটা জরুরি লেখার চিন্তা করেও লেখা হচ্ছে না। কারন লেখা দেয়ার মতন পর্যাপ্ত তথ্য বা যোগ্যতা হয়তো আমার নেই। কিন্ত বাধ্য হয়েই লিখতে হচ্ছে। কারন আর কেউ তেমন লিখছে না এই ব্যাপারে। কিছুদিন আগে আমি ক্লাস নাইনের একটা মেয়েকে পড়ানো শুরু করি। ফিজিক্স আর কেমিস্ট্রি পড়াতে হবে। শুনলাম বই চেন্জ করেছে এইবার। আমরা যেই বইটা পড়ে এসেছি সেইটা সম্ভবত চালু হয়েছিল ১৯৯৭ থেকে এবং এইবার ২০০১৩ সালে পরিবর্তন হল। সাধারনত শিক্ষকরা ছাড়া ছোট ক্লাসের বই নিয়ে তেমন মাথা ব্যাথা থাকে না কারো। যাই হোক ফিজিক্স বইখুলে আমার মাথা খারাপ হওয়া উপক্রম হল। বইটাকে অনেক ছোট বানিয়ে ফেলা হয়েছে। তবুও প্রথম দেখায় খুব বেশি কিছু ধরতে পারলাম না। লেখক শাহাজাহান তপনই আছে। বইয়ের চ্যাপ্টার কমানোতে বিরক্ত হলাম। এমনেই ইন্টারে যেয়ে অনেক কিছু পড়তে হয়। এস এস সি তে আরো বেশি পড়া থাকলে ইন্টারে অনেক সুবিধা হয়। পড়াতে যেয়ে আস্তে আস্তে টের পেলাম। মহকর্ষ নামক কোন চ্যাপ্টার নাই পদার্থ বিজ্ঞান বইয়ে। এমন কী নিউটনের মহাকর্ষ সুত্র,সরল দোলকও নাই কোন চ্যাপ্টারে। গতি চ্যাপ্টারে খাড়া উপরের দিকে নিক্ষিপ্ত বস্তু সমীকরন দেয়া আছে সেই খানে অভিকর্ষজ ত্বরন ও ব্যবহার করা হয়েছে। কিন্তু অভিকর্ষজ ত্বরনের সুত্রের কোন প্রতিপাদন নাই। কিছু সামান্য কথা লেখা। এই তো গেল মহাকর্ষ। নামে মাত্র কিছু ম্যাথ আছে ফিজিক্স বইয়ে। ফিজিক্স পড়তে হলে ম্যাথ করা কত জরুরি সাইন্সের যে কোন শিক্ষার্থীরই জানার কথা। আর্কিমিডিসের চ্যাপ্টারে যেয়ে দেখি আপেক্ষিক গুরুত্ব নাই। হাইড্রলিক প্রেসার নাই। চারিদিকে খালি নাই আর নাই। তাপের মাত্র দুইটা চ্যাপ্টার। ক্যালরিমিটার নাই। আলোর ও দেখি নামকস্তে দুইটা চ্যাপ্টার। এমন হত চ্যাপ্টার কমিয়ে হলেও দরকারি জিনিস গুলো আছে। তাহলেও একটা কথাছিল। ইলেক্ট্রনিক্স থেকে ডায়োড ট্রানজিস্টর নাই। এই জিনিস গুলো কত দরকারি ছোট থেকে ভালভাবে বুঝে আসা সেইটা বিশ্ববিদ্যালয়ে উঠলেই বুঝা যায়। যেই খানেই আছে কারেন্ট, যেই খানেই চুম্বক আছে। এস এস সি ইন্টারে আমাদের খুব সামান্যই ধারনা দেয়া হতো এতোদিন। যা দেয়া হত তাও ভাল করে বুঝার মতো লেখা ছিল না। ফলাফল ইন্জিনিয়ারিং পড়তে গিয়ে খাবি খাওয়া। এইতো গেল শুধু মাত্র পদার্থ বিজ্ঞানের কথা। শুধু বই উল্টে পাল্টে দেখলে তেমন কিছু মনে হয় না। পড়াতে গেলেই টের পাওয়া যায় যখন বুঝাতে হলে বইয়ে নাই এমন অনেক কিছু টেনে আনতে হয়। কেমিস্ট্রি পড়াতে গিয়ে দেখি ডাল্টনের পরমানুবাদ নেই। মানলাম সেইটা এখন হয়তো ভুলপ্রমানিত হয়েছে প্রায় পুরাপুরি। কিন্তু তার বদলে দেয়া হয়ে বোরের পরামানু মডেল। যেই খানে সীমাবদ্ধতা হিসাবে বর্নালির কথা বলা হয়েছে। কিন্তু কোন ব্যাখ্যা করা হয়নি বর্নালি জিনিসটা কী? spdf সিস্টেম কোনমতে দিয়েছে ইন্টারথেকে এ্যাড করে কিন্তু পূর্নাঙ্গটা দেয় নি। ফলাফল ইলেক্ট্রন বিন্যাস বের করতে গেলেই ব্যাতীক্রম গুলোর ক্ষেত্রে পড়ছে শিক্ষার্থীর নানান ঝামেলায়। এখনও ম্যাথ পড়াই নাই আমি নতুন বইটা। এই জন্যে আসলে অন্য বইগুলোর কথা তেমন বলতে পারছি না। যতদুর দেখলাম অদ্ভুত ভাবে ম্যাথ বইটা করা। কয়টা বীজগনিত, কয়টা জ্যামিতি, কয়টা ত্রিকোনমিতি/পরিমিতি, আবার কয়টা বীজগনিত এই ভাবে একটা বইয়েই সবদিয়েছে। পীথাগোরাসের উপপাদ্য বাদ দিয়েছে ক্লাস এইটে পড়ানো হয় দেখে। কিন্তু ক্লাস সিক্স/সেভেনের বর্গমূল নির্নয় আবার দেয় হয়েছে। 
শুনলাম এইবার নাকী ইন্টারের বইও চেন্জ করবে। বাচ্চারা বরাবরি খুশি কারন, ২৫ টা চ্যাপ্টার কমিয়ে বারোটায় আনা হবে ফিজিক্স বইয়ে। বইয়ের মান আসলে কেমন পড়াতে না গেলে বুঝা যাবে না। আগের বইটা যেমনই হোক, বেশির ভাগ জিনিসই শিক্ষার্থীরা নিজে পড়ে একা একাই বুঝতে পারবে। এখনকার বইদিয়ে প্রাইভেট টিচার ছাড়া অথবা স্কুলের খুব ভাল টিচার ছাড়া বুঝা অসম্ভব প্রায় অনেক কিছুই। বই পড়াতে গেলে মনে হয় পরিবেশ পরিচিতি সামাজিক বিজ্ঞান টাইপ কিছু পড়াচ্ছি। অদরকারি কথাবার্তার অভাব নাই।
অনেকদিন আগেই লেখাটা দিতে চেয়েছিলাম। এর আগে মাধ্যমিক পর্যায় সাইন্স/কমার্স/আর্টস বাদ দিতে চাওয়া হয়েছিল। জ্ঞানি মানুষরা লেখা লেখি করে সেটা বন্ধ করিয়েছিল। আমার এই লেখার উদ্দেশ্য যারা ভাল লিখে সবার টনক নড়াতে পারবে তাদেরকে লিখতে বলা। কিছুদিন আগে দেখলাম হাসান মাসুদ(নাট্যশিল্পি) বঙ্গবানি কবিতা বাদ দেয়ায় এবং ভারতীয় কবিদের নাম নিয়ে শুধু একটা স্ট্যাটাস দেয়ার পড়েই সবাই হামলে পড়ল। তাই যারা এই বিষয়ে অভিজ্ঞ তাদের এগিয়ে আসার জন্যে অনুরোধ করছি। নিরবে আমাদের শিক্ষাব্যবস্থা আবার কয়েকধাপ পিছিয়ে যাচ্ছে, উন্নত হওয়া বদলে। কেউ কিছু বলছে না। ছোট থেকেই সঠিক পথে মেধাকে চালিত না করতে পারলে দেশ পিছিয়েই থাকবে সবসময়।
----
বিবর্ণ সময়

