মো: সহিদুর রহমান সুমন (কীরণ)



ফাঁকি
রাজা মশায় করবে স্নান দুগ্ধ সরোবরে
ডঙ্কা বাজে প্রহরী হাকে সকলের ঘরে ঘরে ।
সূর্য ওঠার আগেই যেন প্রজা সকলে
পূর্ণ ঘটি দুধ খাটি সরোবরে ঢালে।
ব্যর্থ হলে বড়ই কঠিন শাস্তি পেতে হবে
রাজার আদেশ মানতে হবে, প্রতিবাদ হয় কবে?
প্রজা সকল ভাবল অনেক ঠিক করল শেষে
এক ঘটি দুধ সরোবরে এমন কি যায় আসে?
সবাই দেবে দুধের ঘটি আমিই দেব পানি
জানবে রাজা কেমন করে কে দিল কত খানি?
এমন ভাবনা ভাবল সবাই করল তেমন কাজ
দুধের সাগরে রাজা মশায় স্নান করবেন আজ।
সকাল হলে সদলবলে রাজা আসেন ঘাটে,
প্রহরীরা দেয় পাহারা সরোবরের মাঠে।
চোখ কপালে ওঠে রাজার দুধ গেল তার কই?
এক ফোটা দুধ নেই তো সেথা পানিতে থই থই।
ফাঁকির রাজ্যে বাস যে করি, ফাঁিক যে সব খানে
অফিস-বাসা, ব্যবসা-সেবা, ফাঁকি নেই কোনখানে
ফাঁকি দিলে পরব ফাঁকে ভাবিনা একটিবার,
নিজে যখন পরি ফাঁকে বুঝি মজা তার।
তবু আমরা হইনা সজাগ ফাঁকি দিয়ে যাই,
ফাঁকির যত উপায় শত নিত্য শিখতে চাই।

