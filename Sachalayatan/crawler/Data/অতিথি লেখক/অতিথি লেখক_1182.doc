বোলোনিয়া পাঁচালী



ইটালির বোলোনিয়া (ইংরেজিতে বোলোগনা) শহরে রয়েছি বছর চারেক হল।এটি ইটালির অন্যতম বৃহৎ শিল্পনগরী ও প্রধান সাংস্কৃতিক কেন্দ্র এবং ইউরোপের সবচাইতে প্রাচীন বিশ্ববিদ্যালয়ের(১০৮৮) জন্মস্থান।মোজার্ট যেখানে সঙ্গীত শিক্ষার জন্যে এসেছিলেন,মার্কোনি যেখানে রেডিও আবিষ্কার করেছেন,লুইজি গ্যালভানি যেখানে তাঁর পরীক্ষা নিরীক্ষা চালিয়েছেন,যে শহরের সসেজের দুনিয়াজোড়া সুনাম, ঝড়-বৃষ্টি-বাদল থেকে রক্ষার জন্য যে শহরে রয়েছে ৪০ কিমি দীর্ঘ আর্কেড,মহাকবি দান্তে যে বিশ্ববিদ্যালয়ে পড়েছেন,যেখানে ভাষাবিজ্ঞানী ও সাহিত্যিক উমবের্তো একো অধ্যাপনা করছেন,আসুন তারই কিছু ছবি দেখা যাক।
ক।বোলোনিয়া শহরের কেন্দ্রে সাগর দেবতা নেপচুন।

খ।ফিবছর চকলেট উৎসব হয় এ শহরে।গোটা দেশের সমস্ত চকলেট নির্মাতারা আসেন তাঁদের সওদা নিয়।তাঁরই এক বিচিত্র নমুনা।

গ।গাছের গায়ে পেন্সিল স্কেচ। বোলোনিয়ার বোটানিকাল গার্ডেন। জন্ম ১৫৬৮।

ঘ।বোলোনিয়াকে লাল নগরী বলা হয়।সেটি দীর্ঘদিনের বামপন্থী শাসন নাকি ক্যাথলিক চার্চের সংখাধিক্যের কারণে,বলা কঠিণ।

ঙ।বোলোনিয়া শহরের অন্যতম দর্শনীয় স্যুভেনির।যিশু মৃত্যু শয্যায়,তাঁকে দেখতে ছুটে এসেছেন পাড়া পড়শি। তাঁদের চোখে মুখে আতঙ্ক, বেদনা, প্রার্থনা।এই শিল্পকর্মের চিকিৎসা জগতেও ব্যাপক গুরুত্ব আছে বলে শুনেছি।

চ।বোলোনিয়া বিশ্ববিদ্যালয়ের প্রথম ভবন।এখানে হিউম্যান এ্যানাটমির ক্লাস হত।এখন এটি যাদুঘর। 

ছ।ক্যাথলিক নগরীতে বড়দিনের জমজমাট প্রস্তুতি।

জ।সারা বছর নানান ধরনের মেলার আয়োজন লেগেই থাকে যার বেশীরভাগেরই অংশগ্রহণকারী এখানকার শিক্ষার্থীগণ।

ঝ।গুইদো রেনি এ শহরের সবচাইতে বিখ্যাত বারোক অঙ্কনশিল্পি। তারই একটি ছবি যেটি প্যারিসের ল্যুভর যাদুঘরেও স্থান পেয়েছে।

ঞ।এই পিয়ানোতে মোজার্ট বাজিয়েছিলেন,একটি প্রবেশিকা পরীক্ষায় উত্তীর্ণ হবার জন্য।

ট।বোলোনিয়ার একটি গতানুগতিক সুধাপানের আসর।

ঠ।দেয়াল আলো করা বোলোনিয়া খাবারের মেনু।

ড।বোলোনিয়ার একটি বার।

ঢ।রবিবাসরীয় সঙ্গীতে জমজমাট নগরী।

ণ।বসন্ত বিলাপ।

ত।প্রাচীন ভবনে রঙের মেলা।

থ।গীর্জার ভেতরে অপূর্ব স্থাপত্যকলা।

দ।সাগর দেবতা পুনশ্চ।

ধ।প্রথম বিশ্ববিদ্যালয় ভবনের প্রবেশদ্বার।

ন।আগুন নিয়ে খেলা।

-মনি শামিম

