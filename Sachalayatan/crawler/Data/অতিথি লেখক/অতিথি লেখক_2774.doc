আজ চাইলেই



আজ চাইলেই সব দিও -
চোয়াড়ি ঘর
নিকোনো উঠোন
শেওলা মাজা পুকুর ঘাট
তেতুল তলায় ভরা কলশ
শরিষা পোড়ানো কাজল
পূর্ন মুঠোর প্রেম
সব তুলে এনেছি একে একে যত সদাইয়ের লিষ্ট ছিলো ।
মানি কিছুটা দেরি হলো
জানি পুরেছে রাত, মিশেছে দুপুর, রোদ্দুর কিংবা আঁধারে
হা হুতোশে ছিঁড়েছে আশার ঘুড়ি মাঝ আকাশের মেঘে
কেটেছে বিশ্বাস, সময় যেমন কাটে কখনো দ্রুতো কখনো একেবারে ঢিলে তালে ।
তবু এওতো মানবে -
হারাই নি আমি আর দশ পার্বণের মতো
বাড়াইনি পা বৃক্ষের লোভ আকাশের পানে
তোমাতেই আছি আদিম ঘুমের জঠর পুরে
আজ তবে চাইলে সবটা দিও ।

