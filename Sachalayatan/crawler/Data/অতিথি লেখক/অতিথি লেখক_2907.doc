হয়তো প্রেমের কবিতা 



১। আদর
প্রেম এসেছিল সকালবেলায়
আস্তে ধীরে নয়, ঝড়ের মতো, শিলপড়া বৃষ্টির মতো।
শরত শিশিরের মতো।উদ্ধত না,
ফাল্গুনি হাওয়ার মতো শিরশিরে,
কাঁচামিঠে আমের মতো, আতরের গন্ধ আর আশ্লেষের ওমের মতো,
আদর এসেছো ফিসফিস ঘ্রাণের মতো,
ঢেঊখেলা ধানক্ষেত যেন।
২।অভিমান
তুমি তো জানোই
আমি ভালোলাগায় মরেছিলাম সারাটা সকাল।
ভেবেছিলাম মুখোমুখি বসে ঝগড়া করবো, কবিতা পড়বো।
স্যাফো, জয় গোস্বামী, বাসো
দেশদশ নিয়ে লাঠালাঠি হবে,
ক্রিকেট নিয়ে ধুন্ধুমার যুদ্ধ।
পরিবেশ নিয়ে মুষড়ে পড়বো আর শিশুশ্রম নিয়ে লজ্জিত।
ভাবিত রোজই কতকথা তো্মায় নিয়ে,
"এমন কেন সত্যি হয়্না আহা"!
গা-ধো্য়া বিকেলের কামরাঙা আলোটা যেই হেলে পড়ে
তুমি বল, "যাই রিখিয়া ফিরবে স্কুল থেকে,
ধো্পা আসবে, কাত্তিকের মা-ও"
হ্যাঁগো আর কতো্দিন খেলবো আমি বুড়িবসন্তী একাবোকা?
হরফ

