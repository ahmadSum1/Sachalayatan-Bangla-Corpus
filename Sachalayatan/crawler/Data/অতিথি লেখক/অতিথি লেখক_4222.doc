 ধূসর



১
জলের মতন সহজ যদি মন
মনের সঙ্গে মিশতো অকারণ
তেমনি আবার সহজভাবে এসে
দুজন যেতো দুইটি স্রোতে ভেসে
কষ্ট তবু তখনো ঠিক হতো
ঘূর্ণি যেমন শান্ত জলের পরে
তুমি আমায় ভুলে গেছো, তবু
তোমায় আমার ঠিকই মনে পড়ে।
২
তোমার নাম লিখতে গিয়ে দেখি
কাগজগুলো পাতার মতন ঝরে
তোমার নাম লিখতে গিয়ে দেখি
কলম থেকে অশ্রু ঝরে পড়ে
তোমার নাম লিখতে গিয়ে দেখি
অতীত এসে শীতল দুটি হাতে
আমার এ হাত তুলে নিয়ে বলে
আমি একটু ঘুমাই আজকে রাতে?
এটা আমার বেশ পুরোনো একটা লেখা (গত বছরের)। এইমাত্র আবিস্কার করলাম যে সচলায়তনে অতিথি লেখকরা পোস্ট দিতে পারে। তাই পরীক্ষামূলকভাবে এটা শেয়ার করলাম।
এইটা আমার ব্লগঃ http://bhagshesh.blogspot.com/

