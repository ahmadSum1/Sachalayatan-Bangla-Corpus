ভাবছি তোকে 



        ***
এমনি করে যায় যদি দিন- যাক না!
ভেবে ভেবে কাটছে সময়- থাক না!
সমস্ত দিন পার করেছি-
অনেক অনেক মান করেছি-
ভাবনা যা হয় মনের মাঝে,
সকাল বিকেল নানা কাজ়ে,
মনের মানুষ একটু কেন টের পায় না? 
          ***
এমনি করে যায় যদি দিন- যাক না!
আমার পাশে চাইছি তোকে- থাক না!
অনেক বড় সাব হয়েছিস-
আমার সময় দান করেছিস-
অফিসটা তোর ভীষণ বাজে,
অ-সময়ে লাগায় কাজে!
তোকে ছাড়া সময় যে আর যায় না!!
         ***
এমনি করে যায় যদি দিন- যাক না!
বুনছি স্বপন আলোর ছায়ায়- দেখ না!
দেখতে তোকে চোখ বুজেছি
তারার মেলায় রাত খুঁজেছি
ভাসিস কেবল মেঘের ভাজে
খুঁজে তোকে পাচ্ছি না যে!
লুকিয়ে আছিস কোথায় রে তুই- আয় না!
------------
[ **না ] ( তারানা )

