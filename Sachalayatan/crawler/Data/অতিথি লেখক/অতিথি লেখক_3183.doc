ভোর



যখন ভোর আসলো, তখন জানালার সব ফুটোগুলো দিয়ে হুড়মুড় করে সূর্য ঢুকে পড়লো ঘরের ভেতর, ছেলেটার জন্য তাড়াহুড়া করে একটা ভোর নিয়ে আসার জন্য, খুব দ্রুত রাতটাকে শেষ করে দিয়ে। কিন্তু ছেলেটা ঘুমিয়ে ছিল শক্ত করে চোখ বন্ধ করে, আর সে খুব ক্লান্ত ছিল সারারাত স্বপ্ন দেখতে দেখতে, তাই যখন ভোর আসলো সে কিছুতেই ঘুম থেকে উঠতে পারলো না। 
ওর ঘুম ভাঙলো আর তখন ওর মনে হলো ও ভীষণ ক্লান্ত।
সে আবার ঘুমিয়ে পড়লো।
আর সূর্যটা অপেক্ষা করলো ওর ঘরের মেঝেতে..
তারপর সূর্য হেলতে থাকলো, হেলতে থাকলো আর পৃথিবীটা চরকা নেড়ে সূর্যের সাম্রাজ্য গুটিয়ে দিতে থাকলো। তারপর যখন সে বাধ্য হয়ে ছায়াগুলোকে ঘরটা ছেড়ে দিলো, আর চলে গেলো ম্লান হয়ে। 
তখন ছেলেটার ঘুম ভাঙলো। 
চোখ ডলতে ডলতে ছেলেটা উঠে বসলো আধো অন্ধকার একটা ঘরে।
আর কখনোই জানলো না, সূর্যটা কতো তাড়াহুড়া করে এসেছিল, ওকে একটু রোদ দেবে বলে।

