ক্রিকেটবোদ্ধা চাইনা দেশপ্রেমিক চাই 



বাংলাদেশ ক্রিকেট দলকে নিয়ে অনেক সমালোচনা হয়েছে, হবে ও। মাশরাফি কে কেন নেয়া হলোনা, সিডন্সের ক্কারী বেলালী, আশরাফুল সাহেব তো নিজেই একটা বিতর্ক, সেরা এগারো কি হবে, নাঈম না শুভ, রকিবুল না আশরাফুল, তিন পেসার না দুই পেসার, ব্যাটিং পাওয়ার প্লে কখন নেয়া উচিত, এই রকম আরো ২৩১৫৬ টা বিতর্ক আছে। আমাদের সবার ই নিজস্ব মতামত আছে; আছে যুক্তি, আবেগ, পছন্দ, অতি পছন্দ ও অপছন্দ। বাংলাদেশে নাকি উপদেশ দাতা, এম বি এ আর ক্রিকেটবোদ্ধার অভাব নেই। আর এখন তো আমাদের দেশে বিশ্বকাপ খেলা তো আমরা ক্রিকেটবোদ্ধা হব না তো কি পাকিস্তানি রা হবে? (রুবাইয়াত আপামনি আপনার দিলে আঘাত লাগলে স্যরি।)
যাই হোক, আজকে আমাদের প্রথম খেলা ভারতের সাথে; তারা র্যাপঙ্কিং এর দুই নম্বর দল, পত্রিকাওয়ালাদের এক নম্বর। আর ভারত সমর্থকদের মতে সর্বকালের সেরা দল, তাদের হাবভাব দেখে মনে হচ্ছে এই বিশ্বকাপে খেলে চ্যাম্পিয়ন হতে হচ্ছে এই জন্য তারা মহাবিরক্ত। তারা তো এমনিতেই চ্যাম্পিয়ন। তাদের শচীন টেন্ডুলকার আছে, শেবাগ, যুবরাজ, পাঠান আছে, ক্যাপ্টেন হিসেবে ইয়ান চ্যাপেল, স্টিভ ওয়াহদের বাপ ধোনি আছে। আর আমদের আছে সবেধন নীলমণী তামিম আর সাকিব। আর টুকটাক কিছু তারকাটা বামহাতি স্পিনার। আমাদের এই নিয়েই লড়তে হবে। আর আমাদের সামনে আসলেই দাদাদের একটু কেমন কেমন জানি লাগে। তার কিছুটা দায় দায়িত্ব বেয়াদব তামিম ইকবালের; গত বিশ্বকাপের বেধড়ক পিটুনির কারণে। আর শেষমেশ এই ম্যাচের হার ই টুর্ণামেন্ট থেকে আলবিদা করে দিল তাদের এই জন্য ই তারা আমদের আলাদা করে চিন্তা করে। আর আমাদের টুটকা ফাটকা কিছু বামহাতি স্পিনার আছে অনেকের মতেই তারা নাকি ভারতের বিপক্ষে কামের কাম করতে পারবে না। ভারতীয়রা নাকি ঘুমিয়ে ঘুমিয়ে স্পিন খেলে। এর জন্ম অবশ্য ভারত বনাম শ্রীলঙ্কার আজহার উদ্দিনের ব্যাটিং থেকে। ভারত ব্যাটিং করছিল আর উইকেট পড়ার কোন লক্ষণ ছিলনা তা দেখে ব্যাটিং এর জন্য অপেক্ষারত আজহার ঘুমাতে চলে যান। উইকেট পড়লে মাঠে গিয়ে একটা সেঞ্চুরি করে এসে আবার এসে ঘুম দেন, আর তখন নাকি বেশিরভাগ সময় স্পিনাররাই বল করছিল। আমি নিজে যদিও এই মতের বিপক্ষেঃ শেষবার যখন আমরা ভারিত কে হারাই তখন রাজ্জাক আর রফিক মিলে নিয়েছিল ৬ উইকেট, আর মাশরাফি একাই ৪ টা। মাশরাফি কথা আলাদা; কে না জানে মাশরাফি ইন্ডিয়ার জন্য স্পেশাল।     
আর আমরা উৎসব পাগল জাতি। উপলক্ষ্য ছাড়া আমরা কাজকাম "ভালা পাইনা"। শেষবার ভারত কে হারিয়েছিলাম প্রয়াত মানজারুল রানার স্মৃত্র উদ্দেশেইয়; এর আগের বার আমদের ১০০ তম ওয়ানডে ছিল। প্রথমবার অবশ্য ভারতকে আমরা এমনি এমনি হারিয়েছিলাম। এবারের উপলক্ষ্য তো আরও বড়, প্রথমবারের মত আমাদের দেশের মাটিতে বিশ্বকাপে আমরা খেলছি। আর আমদের চাঙ্গা করার জন্য ফ্রিজ কুল ক্যাপ্টেন ধোনি আছে না, সাকিবের সংবাদ সম্মেলনে সে নাকি বলছে বলে দাও কাপটাই তোমরা চাও। আমি তখন থেকেই ভাবতেছি সাকিব ছেলেটার চেহারা ভাল হইলেও ছেলেটা আদপে বেয়াদব। ধোনির সামনে কিনা বলে সে এই ম্যাচ জিততে চায়। আড়ালে আবডালে হইলে ও না হয় একটা কথা আছিল। সে প্রচুর দুধ (গরুর) খায়, কুল মানুষ, টেন্ডুল্কার শেবাগদের বস, আধুনিক ক্রিকেটের জিব্রাঈল তার সামনে মস্তানি! কিন্তু ইতিহাস বলে আমাদের নিয়া ওস্তাদি আলাপ আমরা ভালা পাইনা। বাসিত আলী ৯৯ বিশ্বকাপের আগে বলছিল, তোমরা বিশ্বকাপ খেলছ নাকি? আমরা দাও দিয়া হালকা পোছ দিছিলাম পাকিস্তান রে সেই বিশ্বকাপে। ডেভিড হুকস বলছিল, ......থাক মরা মানুষ নিয়া সমালোচনা করলে পাপ হইতে পারে। শেবাগ বলছিল আমদের ২০ উইকেট নেয়ার সামর্থ্য নাই, সেই ইনিংসেই ভারত ২৪৩ এ প্যাকেট। ২০ উইকেট নিতে পারি নাই শেবাগ তাড়াতাড়ি ইনিংস ঘোষণা করে দেয়ায়। এই জন্য ই বলছিলাম, ওস্তাদি আলাপ আমরার সাথে কইরেন না, ওস্তাদি আলাপ আমরা ভালা পাইনা।
আসুন আমরা দাড়াই আমাদের ক্রিকেটারদের পাশে। সবসময় আমাদের সমর্থন অব্যাহত রাখি, বিশ্বাস রাখি তাদের উপর। আমাদের মনোবল যেন টলে না যায়। দেখিয়ে দেই, তো উদ্বোধনী অনুষ্ঠান দেখলি, খেলা তো এখন ও দেখস ই নাই। (You've only enjoyed the opening ceromony, match defeat yet to experience.)   
মাঠে নামার আগে সকল বাংলাদেশী প্রার্থনা করি, ভাইরে জান দিয়া খেল, দেশের জন্য খেল। আমরা সমালোচনা করি, গালি দেই যাই করি আমরা তোদের পাশে আছি রে ভাই, ডরাইস না। হার জিত তো আছেই; বেডার মত খেল। 
আর বুঝায়া দে আমরা হুংকারের বাঘ না কামড়ের বাঘঃ ধরলে ছাড়িনা।
.................................................................
শ্যামল

