কন্টকফুল / সৈয়দ আফসার



কন্টকফুল
সৈয়দ আফসার
হাততালি দিয়ে দেখো খেয়াল-খুশির
অন্য-নাম  হতে কি পারে না? আলাপ
চোখের ভেতর যে রকম চর্চা হয়
গোপন-পরিচয়
আমার তাড়া দেখে সেও বলছে 'নিজস্বঝগড়া'য়
খুলে দেখো; জোড়া চোখের ভেতর তিনটানে
লটকানো স্মৃতি পুরো অন্দরমহল...
খেয়াল-খুশির ভেতর কাকে তাড়া দিচ্ছো
সাত-সতের সেন্টিগ্রেটে কাঁপছে সুঁতো ও জাল
তাকে তাড়া শেখাতে এসে আন্তরিকফুলগুলো
দোটানায় বড় হতে হতে আমাকে শেখাচ্ছে কৌশল
কারিকুলাম: যেমন কন্টকফুল

