দুবাই এর পথে পথে



দুবাই – মরুর বুকে এক স্বর্ণ নগরী। কারো স্বপ্নের শহর – আবার কারো স্বপ্ন ভাঙ্গার বেদনার শহর। 
আলো ঝলমলে এই শহরের আনন্দ বেদনার গল্প বলা শুরু করলে আরব্য রজনীর দশ ভলিউম এও কুলাবে না।  আর আমার মত আদার বেপারীর জাহাজের খবর দিয়ে কোনো লাভ নেই। বরং চলুন আপনাদের এই শহর ও সংযুক্ত আরব আমিরাতের আরব কিছু  জায়গায় ঘুরিয়ে আনি।  
ডিসক্লেইমার : আমি নতুন লেখক – পাঠকের সাথে কিছু অভিজ্ঞতা ভাগ করার জন্যই এই প্রচেষ্টা। ভুল চুক হলে ক্ষমা ঘেন্না করে ছেড়ে দিবেন প্লিস।  
পুরনো গাড়ির প্রদর্শনীতে একদিন
Dubai Classic Car Exhibition - দুবাইতে এই প্রদর্শনী প্রতিবছরই হয় – তিন দিন ধরে চলে। অনেক গাড়ি পাগলা মানুষ (petrolheads) পুরান পুরান গাড়ি পুষেন। দুবাইতে এইরকম পেট্রল হেড এর অভাব নাই। শারজাহ (দুবাইয়ের পাশের আমিরাত বা স্টেট ) এ তো একটা আস্ত মিউজিয়াম আছে পুরান গাড়ির। তো একবার এই গাড়ির প্রদর্শনীতে গেলাম – সাথে বন্ধু তানভীর (যে নিজেও একটা পেট্রল হেড – পয়সার টানাটানিতে আসল গাড়ির বদলে মডেল কিনে)।
1939 Buick Century 
গাড়ির দরজা জানালা সবই কাঠের - গাড়ির রংটাও জটিল

1924 Ford Model T
গাড়িটা কেমনে যে টিকে আসে ভাবতেই অবাক লাগতেসিলো

1940 Willys Jeep 
দ্বিতীয় বিশ্বযুদ্ধের সময়কার এই জীপের গায়ে লেখা কথাটা হেভি মজা লাগলো – if there is no hell then where is Hitler?

1961 Rolls Royce
এককথায় রাজকীয় - অদ্ভুত color combination


1960 Chevrolet Chevelle
একটা সাদা একটা লাল - কিন্তু দুইটাই দারুন গাড়ি


ছবি গুলার কোয়ালিটি খারাপ হবার জন্য দুঃখিত - ব্লগে দেবার জন্য তুলি নাই - মোবাইল ক্যামেরা দিয়া যতদুর সম্ভব চেষ্টা করেছি।
ভালো লাগলে জানাবেন - পরের বার অন্য কিছু শেয়ার করার ইচ্ছা রইলো।  
মরুচারী 

