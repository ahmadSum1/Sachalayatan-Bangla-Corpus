ভেঙে পড়ার শব্দ



টয়নবি তাঁর ইতিহাসের লেখালেখির সংগ্রহের পঞ্চম খন্ডের একজায়গায় লিখেছিলেন, সমাজের সৃজনশীল মানুষেরা চিন্তাভাবনা ছেড়ে দিলে সভ্যতার হৃদয় ধ্বসে পড়ে। অবশ্য এরকম কার্যকারণ সম্পর্ক কোন থিওরি দিয়ে ব্যাখ্যা করা না গেলেও ফেড-এর প্রধান চিন্তক যে সযত্নে সৃজনশীলতা পরিহার করে চলেছেন তা খানিকটা টের পাওয়া যাচ্ছে। অবশ্য এরি মধ্যে অনেকে বিশ্ব পুঁজিবাদের অন্তর্নিহিত সারশূন্যতা ও তার সম্ভাব্য পরিণতি সম্পর্কে অনেক বলে ফেলেছেন। 
যুক্তরাষ্টের অর্থনীতির ওপর দিয়ে গত ১০/১২ বছরে অনেক ধকল গেছে। সংক্রামক ব্যাধির মত তা দুনিয়াজুড়ে ছড়িয়েও পড়েছে অনেকখানি। আগে টাকাপয়সা ছড়িয়ে ছিটিয়ে সামাল দেয়া গেছে। কিন্তু এবার পাওয়া যাচ্ছে না। ভাবনার কথা বটে! আইনপ্রণেতারাও একটি ফুটো হয়ে যাওয়া টাইটানিককে নিয়ে চিন্তিত নন। 
চিন্তিত নন ওখানকার ডাকসাইটে আঁতেলগণও। ডাউ জোন্স ইন্ডেক্স কমছে। তাঁরা যেন বেহালা শুনছেন। আতশবাজি দেখছেন। আর একটি দৈত্যাকার অর্থনীতি একটু একটু করে ধ্বসে পড়ছে। 
ভেঙে পড়ার শব্দ শোনা যাচ্ছে।  

