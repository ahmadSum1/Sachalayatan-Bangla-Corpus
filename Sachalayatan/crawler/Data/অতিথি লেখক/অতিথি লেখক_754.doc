আহা যদি রাজাকার হতাম !



গত রাতে অনেক বড় একটা আফসোস নিয়ে ঘুমাতে গেলাম । 
আহা, আমি যদি একাত্তরের আরো আগে জন্মাতাম! আর যদি রাজাকার হতে পারতাম ! যৌবন বয়সে মানুষের কতই না সুপ্ত আশা থাকে । মা, বোন আর কাছের চাচী, মামী, খালা-দের ছাড়া আশে-পাশের সুন্দরী মেয়েদের বুক কচলে দেয়া, একটু আনন্দ করা । অনেক ছেলে-পুলে পৈশাচিক আনন্দ মেটায় কুকুর-বিড়াল-পাখি মেরে, আর আমি আনন্দ মেটাতে পারতাম মানুষ মেরে । পরীক্ষা করতে পারতাম কত ধরনের নৃশংসতায় মানুষ মারা যায়, কোন ধরনের যন্ত্রনায় সে কিভাবে কোঁকায় । শিশুদের আছড়ে মেরে ফেলতে পারতাম, ছেলের সামনে মা-কে ধর্ষন করতে পারতাম, ভাইয়ের সামনে বোন-কে ।  আমার ঝুলিতে থাকত ছয় বছরের শিশু হতে ষাট বছরের বৃদ্ধা সবার সাথে সঙ্গমের অভিজ্ঞতা । নিজের আঙ্গুল, শিশ্ন ঢুকানোর পর ওদের যৌনাংগে ঢুকিয়ে দিতাম ধারালো কোন অস্ত্র; অবলোকন করতাম ওদের আনন্দ চিৎকার। জীবন্ত পুরুষের চোখ তুলে নেয়া আর জ্যন্ত নারীর স্তন কাটার ইচ্ছাটাও মিটত । 
তারপর আমি হতাম স্বাধীন দেশের মন্ত্রী। আমার অনেক ভক্ত থাকত, থাকত অনেক অনুসারী । আমি আগের মতই আমার সব পৈশাচিক আনন্দ মেটাতাম । আমার সমালোচনা করে এত সাহস কার ? আমার ভক্তকুল আছেনা ! সমালোচকদের অপর পারে পাঠানোর কাজ টা নিজ দায়িত্বে সেরে ফেলত আমার অনুসারীরা, আমাকে ভালবাসার নিদর্শন হিসেবে । আমার আদর্শকে এরা লালন করত । মানুষ পুড়িয়ে মারত, পিটিয়ে মারত, ধর্ষন করত, ভাংচুর করত । রাজনৈতিক মর্যাদায়, চরম বিলাসিতায় কাটতো আমার জীবন। এর-ই মধ্যে রাজনৈতিক দল টিকিয়ে রাখার জন্য, বোধাই মুসলমানদের আইওয়াশের জন্য একটু ধর্ম-কর্ম শুরু করতাম, দাঁড়ি রাখতাম, টুপি পড়তাম । আমি তো জানি পুরুষ মানুষ কত খারাপ ! আমার বৌ-মেয়েদের গায়ে হাত দেয় এমন বেটা-টি তো কেউ নেই, কিন্তু পাছে চোখ দিয়ে কেউ ধর্ষন করে এই ভয়ে তাদের সব-সময় প্যাকেট বন্দী করে রাখতাম । বেকুব জনগন ভাবত আহাঃ এই লোকটার জন্য-ই তো আরশ থেকে স্রষ্টা বাংলার জমিনে নেমে এসেছে ।
সারাটা জীবন উপভোগ করে মনের সব আশা মিটানোর পর শেষ জীবনে কিছু বেলাইনে যাওয়া নাস্তিক পোলা-মাইয়্যা দের আন্দোলনে আর রাজনৈতিক প্রতিহিংসাপরায়ন হয়ে বাকশাল সরকার হয়ত আমার ফাঁসির আদেশ দিত । কিন্তু ওদের বুঝার ক্ষমতা থাকতনা যে এটা একটা রাষ্ট্রীয় মৃত্যু । আমি তো এই বয়সে এমনিতেই মরতাম । কিন্তু সরকার আমার মৃত্যুর যে আয়োজন করত তাতে আসলে আমার লাভ-ই হত । সারা পৃথিবীর রাষ্ট্র নেতা হতে শুরু করে আম-জনতা, বিবিসি-সিএনএন-আল জাজিরা হতে শুরু করে সকল মিডিয়ার সাংবাদিক দের চোখ থাকত আমার উপর । আমি মরতে পারতাম জেনে-শুনে, পাক-পবিত্র হয়ে, তওবা করে । মন্ত্রী থাকা অবস্থায় যেমন আমার গাড়ির আগে-পরে থাকত পুলিশ প্রহরা, রাস্তা থাকত ফাঁকা, মৃত্যুর পরও একই প্রটোকলে আমার লাশ চলে যেত আমারই শেষ ইচ্ছানুযায়ী আমার গ্রামের বাড়ীতে । সবই হত রাষ্ট্রীয় খরচে। আমার মৃত্যুর প্রতিবাদে আরো অনেক লাশ পড়ত, কিন্তু এদের খবর কে রাখে বল, এরাতো আমার মত  গুরুত্ব পূর্ন  না ।
আর আমি যদি মুক্তিযোদ্ধা হতাম- আমার মা-স্ত্রী-মেয়েরা আমার সামনেই ধর্ষিতা হত, আমার শিশু সন্তানকে আমার সামনেই আছড়ে মারা হত, আমি গুলি খেয়ে মরতাম । আর বেঁচে থাকলেই বা কি লাভ হত! হয় পঙ্গু হয়ে রাস্তায়-রাস্তায় ভিক্ষা করতাম, না হয় আমার-ই স্বাধীন করা দেশে  রাজাকারের হাতে লাথি খেতাম । আমাকে কেউ চিনতও না । মৃত্যুর পর হয়ত আমার লাশ বেওয়ারিশ হিসেবে দাফন করা হত ।
ঘুমানোর পর রাতে স্বপ্ন দেখলাম । 
দেখলাম রাষ্ট্রীয় ভাবেই আমার দাফন হচ্ছে, আমার অনুসারীরা জানাযার নামাজ পড়ছে । জানাযায় অনেক খুঁজলাম আমার ছেলেকে, দেখলাম না । কবরে আমাকে নামাতে আসেনি । আশে পাশে স্ত্রী-মেয়েদের কান্নার শব্দ শুনলাম না । 
মেয়েরা আজ বোরকা পড়েছে, তবে পর্দার জন্য নয়, পড়েছে যাতে কেউ ওদের কে চিনতে না পারে । আমার জন্য ওরা আজ বিব্রত । আর ছেলে চাইছে যত তাড়াতাড়ি পারে আমাকে ভুলে যেতে । অন্যদেরকে ধোঁকা দেয়া সহজ, কিন্তু নিজের পরিবারকে ? ওরা তো সবচেয়ে ভাল চিনে আমাকে । ওরা যে আমার নিজের রক্তের । 
গত রাতের আফসোস আমার উধাও হয়ে গেল 
তারেক-উজ-জামান

