বৈকালিক এস্রাজের সুর



ফুরায় নিরর্থক গল্পদের আয়ু
মৈথুন প্রিয় সময় পথ হাঁটে চোখের নৈরাশ্যে
স্বপ্নের শরীর জুড়ে মুঠো মুঠো শূন্যতার ধূলো
প্রেমিক বিকেলগুলো ক্রমশ রক্তাক্ত আজ সন্দেহের কাঁচে ।
আলগা হয়ে এলে বৈকালিক এস্রাজের সুর
স্মৃতির সেতারে কাঁদে টুং টাং বাউল কষ্ট,
পাতাদের রক্তে রাঙা শ্রীময়ীর দাঁতের চুমুক
চৌকস রাত্রি জমায় রোমশ পেরেকের আঙুলে।
তবু আজও মগজের মৃত ক্যানভাসে
যখন নিশীথ সুরায় জাগে সমুদ্র মৈথুনের ঘ্রাণ
মনের কাঁচের ঘর প্রেমসিক্ত অ্যাকুরিয়াম হয়ে উড়ে।
...............................................................................................আগুনপাখি০১১(নিয়াজ মোর্শেদ)

