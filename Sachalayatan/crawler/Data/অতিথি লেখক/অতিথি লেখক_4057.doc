ব -এ  ব্লগ, ব-এ  বাংলাদেশ



আজ সকালে আবার পুরানা একটা দিন মনে হল-
অনেকদিন পরে সকালে বাসায় চিল্লাচিল্লি-আমার দরোজায় ধাক্কা, বাজারে যেতে হবে- বাসায় আমি ক্যামনে বুঝাই - বহুজাতিক নামের যে কোম্পানিতে আমি সপ্তায় ৬ দিন কামলা দিই - রাত ৮টায় বাসায় ফিরি ডেইলি সেইখানে আমি ক্লান্ত - একটা ছুটির দিন সকাল দশটার আগে কেউ আমাকে ডাইকো না-
উঠতে হলো -কারণ, তেল নুন কোনটাই নাই ঘরে - বাজার করার লোকও নাই - মুখে পানির ছিটা মেরে বাসা থেকে বাইর হই-
যখন বেকার ছিলাম - তখন আমার বাদাইম্যা জীবন - জগতের হেন কাজ নাই আমি করি না - বড় ভাবীর মায়ের অসুদ কিনতে হয় মিটফোর্ডের লাজ ফার্মা থেকে - অইটার জন্য আমাকে পাঠায় - গ্যাসের বিল - কারেন্টের বিল - ডেইলি তিনবার বাজারে যাওয়া - সব আমার কাজ-
কথা একটাই - আমি না করলে করবে কে? আমি তো বেকার - এতসব কাজের পরে তখন ভাত খাইতাম - শান্তি লাগতো - খাইট্টা খাই -
এখন সকালে বাজার করা মানে - মাথায় আগুন লাগা, জিনিশপত্রের দাম হিসাবের বাইরে - এখন চাকরি করি, তাই নিজের পকেট থেকে দেয়া লাগল -
ফিরতে রিকশায় উঠি - ঘাম ভিজে চিতি পড়া সাদা শার্ট - পেছনে ফিরে বলে - নতুন সংসার?
আমি বুঝলাম না - কি কয়?
আবার বলে - নতুন বিয়া করছেন? বললাম - না- কেন?
রিকশাওয়ালা বলল - গরিবের পেটে লাত্থি ছাড়া কোন সরকার কি দিল? (এরপরে একটা গালি)
অনেক দোকানে পতাকা উড়ছে আজ - ২৬শে মার্চ - সিগনালে বসে পত্রিকা উল্টাই - মু জাফর ইকবাল লিখছেন - যুদ্ধাপরাধীদের বিচার প্রসংগে-
নানা রকোম ব্যক্তিগত সামাজিক ঝুটঝামেলায় থেকেও - প্রথম ব্লগে দাবি জানাই - যুদ্ধাপরাধীদের বিচার হোক - বিচার চাই ।  বাংলাদেশের সকল বীর শহীদকে বিনম্র শ্রদ্ধা জানাই ।
_________________
লিখেছি: নায়েফ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%61%79%65%65%66%38%32%40%67%6d%61%69%6c%2e%63%6f%6d%22%3e%6e%61%79%65%65%66%38%32%40%67%6d%61%69%6c%2e%63%6f%6d%3c%2f%61%3e%27%29%3b'))
২৬ মার্চ - ২০০৮

