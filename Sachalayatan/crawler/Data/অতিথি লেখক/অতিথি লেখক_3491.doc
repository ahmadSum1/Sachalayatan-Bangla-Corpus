বাংলাদেশের চলচ্চিত্র



আমরা যখন সবেমাত্র চলচ্চিত্রাঙ্গনে পা দিয়েছি ততদিনে ওপার বাংলার এক বাঙালি চিত্রপরিচালক 'পথের পাচাঁলী' বানিয়ে সারা বিশ্বে সোরগোল ফেলে দিয়েছেন। সুতরাং ফিল্মি দুনিয়ায় আমরা শিশুবৎ; মাপকাঠি যাইহোক না কেন। কিন্তু চিরকাল শিশু থেকে গেলেতো চলবে না। আমাদের কৈশোর পার করতে হবে, হতে হবে যুবক এবং সবচেয়ে বড়কথা ধরে রাখতে হবে সেই যৌবন; চিরকালের মত। কখনো বুড়ো হওয়া যাবে না। তো, বাংলাদেশের  চলচ্চিত্রের বর্তমান অবস্থা কী আমাদের সেই সুনির্দিষ্ট লক্ষ্যের দিকে অঙ্গুলি নির্দেশ করে? নিশ্চিতই না। তাহলে এখন কি করা? চলচ্চিত্রে চিরস্থায়ী যৌবন ধরে রাখতে গেলে আমাদের কি কি করতে হবে? উত্তর বোদ্ধারা দেবেন। আমি আমার মত করে দিই।
চলচ্চিত্র একটি ব্যয়বহুল মাধ্যম। সুতরাং চলচ্চিত্র শিল্পকে ( আর্থিক এবং নন্দনতাত্তিক দুই অর্থেই এটাকে বোধহয় শিল্প বলা হয়) দাঁড় করাতে গেলে প্রথমেই প্রয়োজন হবে টাকা। তাহলে বাংলাদেশের মত একটি দরিদ্র দেশের চলচ্চিত্রশিল্প দাড়াঁবার কি কোন কারণ আছে? তাছাড়া ভালোমানের চলচ্চিত্র গ্রহণ করার মত উপযুক্ত মানসিক প্রস্তুতিও কী আমাদের আছে? যেখানে জাতি হিসেবে প্রায় নিরক্ষর এবং পাঠ বিমুখ। আ্যস্থেটিক ভিউটাতো আর আসমান থেকে আসবে না। খামাখা তাহলে চলচ্চিত্র নিয়ে মাথা ঘামিয়ে লাভ কি? আচ্ছা, আ্যস্থেটিক ভিউয়ের কথা বাদ। চলচ্চিত্রতো মূলত বিনোদন মাধ্যম। তাহলে এর মাধ্যমে আমরা বিনোদিত হতে চাই। তাই কী? নাকি বিনোদনের সাথে সাথে চাই আরো কিছু। কি সে চাওয়া? সেই চাওয়ার জায়গাটাও তো আমরা স্পষ্ট করতে পারিনি। আমি ব্যাক্তিগতভাবে চলচ্চিত্রের মাধ্যমে যা চাই সেটা হল বহির্বিশ্বে বাংলাদেশের ধনাত্মক ইমেজ। এক্ষেত্রে ইরানি মুভিগুলো হতে পারে আমাদের আদর্শ। তাহলে চলচ্চিত্রের বাণিজ্যিক দিকটাকে কি আমি উপেক্ষা করছি? মোটেই না।
এখনতো আকাশ-সংস্কৃতির যুগ। তাই হলিউড-বলিঊডের ঝাঁ চকচকে কমার্শিয়াল ফিল্ম দেখে আমাদের চোখের যে অবস্থা হয়েছে তাতে আমাদের এই ক্ষুদ্র বাজেট নির্ভর চলচ্চিত্রগুলোরতো কল্কে পাওয়ার কথা না।
শুনেছি ৭০-৮০'র দশকে নাকি পরিবারের সদস্যরা সবাই মিলে সিনেমা হলে যেত। এখন পুজিঁবাদ, বিশ্বায়ন বা যে কারণেই হোক না কেন সেই জোরালো ফ্যামিলি বন্ডেজটা আর নেই। সুতরাং সেই সামাজিক অবস্থাটাও আর কল্পনা করা যায় না। তাহলে কি সিদ্ধান্তে আসা গেল? 'পরিবারের সবাইকে নিয়ে দেখার মত ছবি' এই vague কথাকে পুজিঁ করে মুভি বানালে সেটি আর কল্কো পাবেনা। তাহলে কি করতে হবে?
আমার মনে হয় বাণিজ্যিক চলচ্চিত্রের জন্য আমাদের দুইটি স্তরে টার্গেট অডিয়েন্স ঠিক করতে হবে। একটা স্তরে থাকবে সমাজের তরুণ এবং তরুণতর অংশ বিশেষ করে ইউনিভার্সিটি-কলেজ পড়ুয়া তরুণ-তরুণীরা যাদের সংখ্যা আনুমানিক চা-পাচঁ লাখ। এখন তাদেরকে  টার্গেট করে চলচ্চিত্র বানানো হলে আমার স্থির বিশ্বাস তা তাদের মনযোগ আকর্ষণে সক্ষম হবে যেমন ব্যাচেলর। আরেকটি স্তরে থাকবে সমাজের খেটে খাওয়া অংশ যেমন কৃষক, শ্রমিক ইত্যাদির জন্য নির্মিত বিনোদন নির্ভর চলচ্চিত্র যেমন বেদেঁর মেয়ে জোছনা ( এই মুভিটির যে ক্রিটিসিজম ফরহাদ মজহার করেছেন তাতে এটিকে শুধু বিনোদন নির্ভর চলচিত্র বলতে সাহসে কুলোচ্ছে না। এবার আসা যাক আর্ট ফিল্ম, প্যারালাল ফিল্ম বা বিকল্প ধারার চলচ্চিত্র নির্মাণে।  এইসব মুভি আমার মতে শুধু তৈরিই করতে হবে বিভিন্ন আন্তর্জাতিক চলচ্চিত্র উৎসবের জন্য। তার মানে এই  নয় যে এইসব চলচিত্র বাংলাদেশে একদম প্রদর্শিত হবে না। এক্ষেত্রে আমাদের টার্গেট অডিয়েন্স হবে চলচ্চিত্র বোদ্ধা দর্শকেরা।
আর একটা ব্যাপার বলা যেতে পারে সেটা হল চলচ্চিত্রের দর্শক তৈরি। এই কাজটা করতে পারে বিভিন্ন ফিল্ম সোসাইটি যাদের কার্যক্রম শুধু ঢাকা কেন্দ্রিক। এটাকে ছড়িয়ে দিতে হবে মফস্বল অব্দি।
শেষে কিছু রুটিন কাজের কথাতো বলতেই হয় যেমন একটি পূর্ণাঙ্গ ফিল্ম ইন্সটিটিউট তৈরি করা, প্রয়োজনীয় সরকারী নীতিমালা তৈরি ও প্রয়োগ, পাইরেসি রোধ করা, সিনেমা হলগুলোর আধুনিকায়ন ইত্যাদি ইত্যাদি।
কষ্ট করে পড়ার জন্য ধন্যবাদ।
(মহসীন রেজা)
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%72%65%7a%61%33%36%33%40%6c%69%76%65%2e%63%6f%6d%22%3e%6d%72%65%7a%61%33%36%33%40%6c%69%76%65%2e%63%6f%6d%3c%2f%61%3e%27%29%3b'))

