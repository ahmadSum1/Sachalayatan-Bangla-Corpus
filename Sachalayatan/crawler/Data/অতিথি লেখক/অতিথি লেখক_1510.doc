কার্বন নি:সরণ এবং গবাদি পশু 




প্রথম যখন ব্যাপারটি সমন্ধে জানি তখন বেশ অবাকই হয়েছিলাম । গবাদি পশু তাও বিশেষ করে গরুরা কিভাবে কার্বন নি:সরনের জন্য দায়ী হতে পারে ? আমি ভুল শুনছিনাতো ? স্বাভাবিকভাবেই উত্সাহ মেটানোর সহজ পদ্ধতিটি বেছে নিলাম, গুগল ব্যাবহার করা । ফলাফল যা পেলাম তা রীতিমতো ভয়ঙ্কর । কিভাবে ? নিচেই তুলে ধরছি তা, পাঠক পড়ে দেখতে পারেন ।
একটি গরু প্রতিদিন ১০০ থেকে ২০০ লিটার মিথেন গ্যাস নিগর্মন করে, যতোটা না তার পায়ুপথে তার চেয়ে অনেক বেশি মুখ দিয়ে জাবর কেটে । এবার এটাকে গুণন করুন ১.৩ বিলিয়ন দিয়ে কারণ এটি হচ্ছে পৃথিবীতে সম্ভাব্য গরুর সংখ্যা । এবার কল্পনা করুন কী বিশাল পরিমান গ্যাস এই প্রাণীগুলো থেকে নিগর্মিত হয় ।  মিথেন কে দায়ী করা হয় Global Warming এর জন্য সবচেয়ে শক্তিশালী কারণ হিসেবে । কার্বন ডাই অক্সাইডের চেয়ে যা ২১ গুন বেশি শক্তিশালী ।
ইউনাইটেড নেশন ফুড এন্ড এগ্রিকালচার অর্গানাইজেশন ( FAO ) এর তথ্যমতে এইসব গবাদিপশু প্রথিবীর শতকরা ১৮% গ্রিন হাউস গ্যাস নিগর্মনের জন্য দায়ী, যা কিনা পৃথিবীর সকল বিমান, ট্রেন এবং গাড়ীর মোট নিগর্মিত গ্রিন হাউস গ্যাসের চাইতেও বেশি ।
অন্য কথায় এক কিলোগ্রাম গরুর মাংসের কারণে যে পরিমান কার্বন নি:সরণ হয় তা একটি গাড়ীর ২৫০ কিলোমিটার চালানোর কার্বন নি:সরণের সমান, এবং একটি ১০০ ওয়াটের বাল্ব ক্রমাগত ২০ দিন জ্বালিয়ে রাখলে যে পরিমান এনার্জি খরচ হয় তার সমান ( তথ্য : New Scientist Magazine, ১৮ জুলাই ২০০৭ ,পাতা ১৫ )।
কাজেই পাঠক এখন থেকে বিফ বার্গার, কিংবা মজা করে গরুর কালাভূনা খাবার পূর্বে নিজের কার্বন ফুটপ্রিন্ট এর কথাটি স্মরণ করবেন ।
ভবিষ্যতে এই বিষয়টি নিয়ে আরো বিস্তারিত জানাবার ইচ্ছে রইলো ।
লেখক : ম্যাক্স ইথার

