এই পথ চিরদিন



এই পথ চিরদিন _______
                             প্রখর এর কবিতা
পথ চলে যায় -
পায়ের পেশন পিশে কিছুটা ফাঁক গলিয়েও
সময়ের হাতে, স্রোতের তোড়ে,
কালের নিশি, কিংবা বেলার রোদে
কালো পীচ, ইট, বালি, শুরকির তপ্ততা
এখানে ওখানে খানা খন্দে চাকার পতনের মূঢ়তা
ঘষটে ঘষটে চলা পেট ভর্তি বাতাসের হাসি
যেন জীবন পারি দিয়ে খয়ে যাওয়া সরকারি ক্ষয়কাশ।
গলি থেকে উপগলি পত্নী, কিংবা তাওয়াইফ লুকোচুরি
চ্যাপ্টা বোতলের মুখ আধো নিমজ্জন, খড়কুটো
ঠিক চৌপথ কিংবা উড়ো পথ
ছেলে বেলার সুতো কাটা দুর্ভাগা ঘুড়ির কোথাও আটকে
পতন হীন উড্ডয়ন্মুখ বাতাসের সাথে বোঝা পরা
সবুজ মার্বেল, আর রঙ্গীন বলের বয়স
জুতোর লেসফুল, বুবুর হাতের প্রজাপতি
অস্তিত্ব হীন প্রখর স্মৃতির জ্বরা।
হেটো পথ -
বেদুঈন কমলা ধুলোর ক্ষুর
বয়ে যায়, ছেয়ে যায় পলেস্তরার ফুসকুরি
খাঁদ থেকে কিছু নিচে
পতনের শব্দহীন প্রেমের মতো চটচটে হাওয়াই মিঠাই
ভ্রমন বাহ্যিক নয়, ভিতরে চিরকালীন শিমুলের বীজ
দূরত্ব অন্তরীক্ষে থমকায় কোন নদীর অভিসার।
টিমটিমে মাচায় নিশ্চিত হারানোর সুর কানে
বাসরে বেহুলা নিয়তি অপেক্ষমান
পথ চলে যায়-
ইতিহাস বুকে নিতে
পরের সকাল থেকে গড়ানো রাতের কোলে......

