এক্সকিউজ মি বাবা



দিন পনের আগের কথা । হঠাত মাথায় ঢুকল একটা নেটবুক লাগবে । হোস্টেলে ডেস্কটপ আছে একটা , কোনরকম ভাবে কাজ চালিয়ে নেয়া যায় ! কিন্তু একটা নেটবুক হলে যে অনেক সুবিধা , টুকটাক অনেক কিছুই করা যাবে ! আবদার টা ছিল আমার আম্মার কাছে ! আম্মা সেটা রেফার করে আব্বার কাছে পাঠিয়ে দিলেন ! আমি কাচুমাচু মুখ নিয়ে আব্বার কাছে নেটবুকের কথা বললাম !আব্বু প্রথমে একটু ভ্রূ কচকালেন, তারপর বললেন
-দুইদিন পর প্রফ, এখন এটার কি দরকার ?? 
-আব্বু নেটবুকে কিছু দরকারি জিনিস রাখা যাবে পড়ালেখার, কাজে আসবে জিনিসটা ! " আমি মিনমিন করে উত্তর দিই ! 
উনি আর দ্বিতীয় কোন প্রশ্ন করেন নি ! আমি পরের দিনই নতুন নেটবুক ঘরে তুললাম ! !
কয়েকদিন আগে একটা ব্যাপার খেয়াল করলাম ! দিন যাচ্ছে , বছর যাচ্ছে, কিন্তু আমার বাবার মধ্যে কোন পরিবর্তন হচ্ছে না ! বাবা যেমন ছিলেন তেমনই রয়ে যাচ্ছেন ! কেমন যেন পুরানোই ! অবশেষে ব্যপারটা বুঝতে পারলাম । আব্বার এই অপরিবর্তিত থাকার রহস্য আর কিছুই না , তার পোশাক । দিনের পর দিন উনি তিন চারটা শার্ট আর প্যান্ট পরেই দিব্বি কাটিয়ে দিচ্ছেন ! ঈদ অথবা অনুষ্ঠানে ঠিকই আমাদের আগ্রহ সহকারে শপিং করে দিচ্ছেন আমাদের কিন্তু নিজে ভুলে অথবা ইচ্ছা কৃত হোক কিছুই নিচ্ছেন না !
দুখানা শার্ট কিনেছিলাম সেবার আমি আব্বুর জন্য ! আহা ! আমার পিতা তার নিজের আয়ের টাকায় ছেলের পছন্দের শার্ট কিনে ঘুরে বেড়াক কিছুদিন !!!
আমি প্রায় দশ হাজার টাকা মূল্যের একটা মোবাইল ব্যবহার করি ! অনেক শখ করে মোবাইলটা কিনেছিলাম আমি ! শুধু আমি না আমার বয়সি অনেক ছেলে মেয়েই এখন শখ করে একটু ভালো মানের এনড্রয়েড সেট কিনি ! 
সেদিন আব্বুর মোবাইলটা দেখলাম ! ভাঙ্গাচোড়া এক বিদির্ণ সেট ! কোনভাবে মনে হয় কথা চালানো যায় ! আমাকে বিনে পয়সায় এই সেট দিলেও আমি নিব না । উনি পুত্র কে দামি সেট কিনে দিয়ে নিজে চালাচ্ছেন একখানা ভাঙ্গা রেডিও !
আমার মনে হয় ব্যপারটা শুধু আমার ক্ষেত্রেই ঘটে নি, আপনারা খোজ দিয়ে দেখুন , দেখবেন আপনাদের মমতাময় পিতাও একই কাজ করে বসে আছেন !!
আজকে বাবা দিবস । অনেকে আবেগে আপ্লুত হয়ে গদ গদ হয়ে স্ট্যাটাস দিব, অনেকে আবার একটা ড্যাম কেয়ার ভাব নিয়ে এটাকে ওয়েস্টার্ন কলচার বলে উড়িয়ে দিব ! 
এই লোকটা সারাজীবন আমাদের কথা ভেবে শুধু পরিশ্রমই করে গেলেন, আমাদের চাহিদা গুলো পূরণ করে গেলেন । বিনিময়ে কি আমরা কিছু করেছি তার জন্য !! যে যেভাবেই নেই না কেন দিনটাকে আজকের দিনটাকে এক্সকিউজ করে অন্ততা আমরা বাবার হাত ধরে একটু বসি , সম্ভব হলে ছোট একটা উপহার দেই !
দিনটা উইশ করা আর কার্ড দেয়ার উপলক্ষ না , কৃতজ্ঞতা প্রকাশের একটুখানি একস্কিউজ হোক !!
আয়ন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%65%6e%64%32%61%79%6f%6e%40%79%61%68%6f%6f%2e%63%6f%6d%22%3e%73%65%6e%64%32%61%79%6f%6e%40%79%61%68%6f%6f%2e%63%6f%6d%3c%2f%61%3e%27%29%3b'))

