বৃষ্টির জন্যে



আনমনে আনাগোনা মেঘময় মইতে,
উদাসীন জালবোনা স্মৃতিগড়া বইতে;
নীলহারা আসমানে মেঘালয় দুর্মর,
ঝিরিঝিরি বারিধারা মায়াময় মর্মর।
এইপারে বুনোঘাস কেঁপেকেঁপে উচ্ছল,
ওইদূরে তটিনীর জলনাচে চঞ্চল;
মনভরে স্নানসেরে গাছসব পাতাতে
চারিদিক ঝরঝর সুরময় দোলাতে।
মাঠেভিজে চাষীভাই মনভরা ফসলে,
হালমারে মাঝিসব চোখরেখে বাদলে;
রাখালের ভেজাপাল ভিজেভিজে চুপসে
গোয়ালের পথপানে পিছুফেলে ছুটছে।
সারাদিন কাকভেজা দিবাকর লুকিয়ে
দুনিয়ার ভেজামুখ দেখেচলে মুখিয়ে;
টিনচালে ঝপঝপ ভিজেদেখ গ্রামটা,
দুপদাপ কেদোমাঠে আছড়ায় প্রাণটা।
জানলার ওইপারে ফোঁটাগুলো জমছে,
ঘোলাচোখে দেখেমোরে বারিদল ভিজছে;
ভিজেগ্রাম, ভিজেনদী, ভিজেসব উত্তাল,
না-ভিজেই কাতরায় শহরের জঞ্জাল।
এইসব ভেবেভেবে দিশেহারা নগরে
ভেজামনে দেইডুব হতাশার সাগরে।
ভিজেছিলো মেঘমালা মনোমায়া পরশে,
সেইস্মৃতি ধরিবুকে পুলোকিত হরষে।
অতীত
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6d%6b%68%66%6f%69%73%61%6c%40%67%6d%61%69%6c%2e%63%6f%6d%22%3e%61%6d%6b%68%66%6f%69%73%61%6c%40%67%6d%61%69%6c%2e%63%6f%6d%3c%2f%61%3e%27%29%3b'))

