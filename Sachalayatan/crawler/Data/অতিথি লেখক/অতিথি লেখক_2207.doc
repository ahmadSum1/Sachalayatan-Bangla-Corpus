মাশরাফির জন্য মন কাঁদে



মাশরাফি বিন মর্তুজা, ক্রিকেট সম্পর্কে যাদের জ্ঞান একেবারে ন্যুনতম তারাও এই নামটি সম্পর্কে পরিচিত৷ এই বোলার জাদু দেখান, তাঁর গতি দিয়ে৷ বাংলাদেশের জয়ের সঙ্গে এক অপরিহার্য নাম মাশরাফি৷ তাকে কিনা ভারতের বিরুদ্ধে না খেলানোর যত তোড়জোর!
কেন জানি মনে হচ্ছে এই খেলোয়াড় বারংবার বঞ্চিতই হচ্ছে৷কোলকাতা নাইট রাইডার্সের পক্ষে খেলতে গিয়ে সাইড লাইনে বসে ছিলেন পুরোটা সময়৷ এবার বাংলাদেশে বাংলাদেশ বিশ্বকাপ খেলছে৷ কিন্তু পরিনতি একই৷ 
বলতে পারেন, আরে সে ইনজুরির শিকার, আনফিট৷ কিন্তু দিনকয়েক আগে আবহনীর হয়ে মাঠে নেমে মাশরাফি কিন্তু প্রমাণ করেছে ইনজুরি এই মুহূর্তে মোটেই ভোগাচ্ছে না৷ তাছাড়া যেভাবে মাঠ দাপিয়ে বেড়াচ্ছে এই ক্রিকেটার, তারপরও কে বলবে সে আনফিট!

বলছে, কোচ বলছে সে আনফিট৷ বাণিজ্যিকভাবে বিরোধী অবস্থানে থাকা দুই পত্রিকা প্রতিদিন দু”রকম খবর দিচ্ছে মাশরাফিকে নিয়ে৷ একদলের পরোক্ষ দাবি, মাশরাফিকে বঞ্চিত করা হচ্ছে৷ অন্যদলের কথায়, এখন খেললে আরো কঠিন ইনজুরিতে পড়তে পারেন তিনি৷ 
পুরো বিষয়টাতে কেমন যেন রাজনীতির গন্ধ পাচ্ছি৷ কেন জানি মনে হচ্ছে, ভারতের বিরুদ্ধে মাশরাফিকে না খেলানোর একটা তোড়জোর চলছে৷ একথা লিখছি, পত্রিকার খবরগুলোর ভিত্তিতেই৷ বিশ্বকাপের চূড়ান্ত দল ঘোষণার পর, মাশরাফিকে দলে ফেরানোর সম্ভাবনা নিয়ে নির্বাচকদের মন্তব্য ছিল৷ এসব মন্তব্য পড়লে ঘুরে ফিরে যা দাঁড়ায়, তাতে মাশরাফি ভারতের বিপক্ষে বিশ্বকাপের প্রথম ম্যাচে কোনভাবেই মাঠে নামতে পারবেন না৷ প্রথম ম্যাচের পর সুযোগ পেতে পারেন তিনি৷
আচ্ছা, ২০০৭ সালের বিশ্বকাপে মাশরাফি ভারত বধে বিশাল ভূমিকা রেখেছিল বলেই কি তাকে না খেলানোর চেষ্টা? কি জানি, সরকারের ভারতপ্রীতি হয়তো ক্রিকেটেও ঢুকে গেছে৷ তাই, দাদাদের প্রথম ম্যাচে বিব্রত না করতেই একটু ‘ছাড়’ দিয়ে খেলার চেষ্টা চলছে, যার বলি হচ্ছেন মাশরাফি বিন মর্তুজা৷
- ডার্ক হর্স / Dark Horse

