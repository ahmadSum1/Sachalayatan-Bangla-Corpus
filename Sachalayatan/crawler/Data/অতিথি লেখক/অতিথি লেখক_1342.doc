হঠাৎ পথে বৃষ্টি 



হঠাৎ পথে বৃষ্টি শুরু
সংগে তো নাই ছাতা,
আকাশ কালো, মেঘ যে বড়
কেমনে বাঁচাই মাথা।।
রিক্সা কোথায়, মরছি খুঁজে
নাই যে কোনও খালি,
নাইছে সাথে, কেবল কেনা
ডিম যে কয়েক হালি।।
ঝাপরা খুঁজি, গাছের তলা
কিম্বা কোনও টং
মুঠোফোনের জীবন-মরণ!
ভাবছ কেন ঢং।।
ঠাই পেয়েছি টং এর ঝাপে
অনেকগুলো মাথা,
বাড়ছে বারিষ, বিজলি চমক
সঙ্গে শিলা গাঁথা ।
রুমাল খুঁজি , মুছব মাথা
বেশ লাগছে, টং এর চা-টা,
আশায় থাকি, থামবে কখন
জোর কদমে দেব হা-টা।
বইছে বাতাস, আস্তে ধীর
বৃষ্টি পড়া বন্ধ,
কান ধরেছি, আর হবে না
ছাতার সাথে দ্বন্দ্ব।।
::: স্বপ্নখুঁজি ::::
---------------------------------------------------------------------------
সচলে আগের লেখাগুলো
১। (ঃঃ স্কুলব্যাগ, তুমি বড্ড ভারি ঃঃ) 
২। (বাটুল বৃক্ষ ঁ 
৩। (স্কুলঃঃঃ মন ছুটে যায়... 
৪। (ওরে ইলিশ, মাঝে মাঝে  
৫। (আকু-পাকু’র কথোপকথনে...) 
৬। (ভাবছি, আমিও কি রাস্তায় নেমে যাব ?)  
৭। (চার দেয়ালের ভিতর থেকে বৃষ্টি উপভোগ...)
৮।(বিয়ের দিনে মামা উধাও...।)

