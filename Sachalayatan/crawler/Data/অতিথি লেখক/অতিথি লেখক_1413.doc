পুস্তক বন্দনা ও কিছু স্বপ্ন বন্দনা 




সচলায়তন পরা শুরু ,যখন থেকে একাকিত্বের সঙ্গী হয় আমার লেপটপ খানি . অনেক বার ভেবেছি নিবন্ধন করব , কিন্তু এত এত কঠিন নিয়মাবলী দেখে বারবার পিছ পা হই.কিন্তু পাগল মন কে আর ঠেকাতে পারলাম না . হাতে খড়ি নিলাম ( আশা করি নাকে খড়ি দিতে হবেনা ).
আমি লেখালেখির ধারে কাছে নাই  কিন্তু পড়তে বেশ মজা পাই. আমার মা বলেন আমাকে নাকি আমার বই দিয়ে পুড়িয়ে ফেললেও আমার বই সেল্ফ থেকে কমবেনা. যাই হোক না কেন আমি বই পড়া  ছাড়িনা. আমার খুব ই কষ্ট হয়েছিল যখন এবার দেশে গিয়ে আমার Physics এর প্রায় অনেক গুলো বই খুঁজে না পেয়ে . আম্মু কে জিগ্গেস করতেই আম্মু একগাল হাসি নিয়ে বলল " বইগুলা তো আমি বিক্রি করে দিয়েছি , তুই নাই দেশে আর ঐগুলা তো তোর বি.এসসি এর বই ছিল , এখন কোনো কাজে আসবেনা তাই বেচে দিলাম " । কষ্ট হলো অনেক,টিউশন এর টাকা জমিয়ে বই গুলো কেনা । কিন্তু কিছু মুখ ফুটে বলিনি ; আর জিগ্যেস করার মত দৃঢ়তা ছিলনা যে ওগুলো কি পুরানো বই এর দোকানে দিয়েছে নাকি পুরানো কাগজের দোকানে ?? যদি দ্বিতীয় টা হয় তাহলে আমি নীল হয়ে যাব বেদনায় (এখন অবস্য এই ভয় টা একদম কম. কিন্ডল ( Kindle) e-book আমার মনের কষ্ট অনেক কমিয়ে দিয়েছে)
বই পরা নিয়ে অনেক অনেক মজার কিছু অভিজ্ঞতা আছে আমার। একদিনের  ঘটনা আমার নানু কে দেখতে একজন ডাক্তার এসেছেন আমাদের বাসায়, উনাকে আমার পড়ার রুমএ বসানো হলো। উনি আমার বুক সেল্ফ এ একনজর চোখ বুলিয়ে আমার খালাকে বললেন " আপনার মেয়ে শুধু শুধু টাকা নষ্ট করছে , মেডিকেল এর বই ছাড়া অন্য কোনো বই ভবিষ্যতে কোনো কাজে আসেনা। তাই আপনার মেয়েকে বই না কিনে ফটোকপি  করতে বলবেন, অনেক টাকা বেচে যাবে". আমি বাচ্চাদের পরিয়ে বাসায় এসে দেখি আমার খালা মহান ডাক্তার এর বাণীকে অতি সত্য ভেবে আমার উপর অর্থনৈতিক নিষেধাগগা জারি করেছে. পরে অবস্য খালা নিজেই বই কিনে দিতেন ( কখনো ঢাকা থেকে আবার কখনো ইউ.কে থেকে)।
আমি যখন চট্টগ্রাম শহর থেকে ভার্সিটি তে যেতাম ( লোকাল মুড়ির টিন বাস এ করে) আমার হাত এ একটা বই থাকত অথবা কিছু নোটস , অনেক টা আতেল বলা যায় আমাকে সোজা ভাবে। তো একদিন আমি বই এর মাঝে এমন ভাবে শিধিয়ে গেছি বাস এর হেল্পার আমার বলছে " ও বইন, ফইর্তে  ফইর্তে   তো ওনর ভার্সিটি ফাড় হই গেয়ি, আর কত ফরিবেন ??" শুদ্ধ বাংলায় বলা " আপা, পড়তে পড়তে তো আপনার ভার্সিটি পার হয়ে গেল , আর কত পরবেন ? " শেষমেষ মিডেল অফ দা রোড নামিয়ে দিল আর আমি রিক্সাই  চেপে ক্লাস এ। এরপর থেকে সাবধান থাকতাম  ( সাথে বন্ধুরা থাকত , সময়মত ঘন্টা বাজানোর জন্যে)। এরকম ২ বছর কাটার পর জানলাম আমাকে ক্লাসে সবাই জ্ঞানপাপী আতেল বলে ডাকে, তাই আপাতত থার্ড ইয়ার থেকে ঐসব বদঅভ্ভ্যাশ (!) বাদ দিয়ে শুরু করলাম সোস্যাল লাইফ। হাসি-কান্না-ানণদ বিরহে কেটে গেল ভার্সিটি লাইফ। নিজের নামের পাশ থেকে আতেল শব্দটা ছাড়িয়ে ফেলেছি ততদিন এ..
ফ্রান্স আসার পর আবার বই এর ভুত মাথায় চাপলো কারণ সেখানে ট্রাম , বাস, মেট্রো তে কিছু লোক বই পরে। অনেক দিন পর আবার পূর্ণ উদ্যমে  শুরু হলো পড়া আর দেখলাম একটা পুরা কমুনিটি আছে বুক রিডার। আসতে আসতে বৈচিত্র আনলাম ( কমিক বই থেকে শুরু করে আধাখেচরা সায়েন্টিফিক জার্নাল ) . কিছু বুঝি আর কিছু বুঝিনা (Bertrand Russell পড়তে গিয়ে হোচট খেয়ে পরি হরহামেশা )। পড়া + সোস্যাল লাইফ দুটি চলে সমানে. ... আর সাথে যদি আমার ভোজন রসিক জিহ্বা সঙ্গী হয় তাহলে মানুষের কাছে আসতে সময় লাগেনা।
অনেক আজে বাজে বকবকের পর কিছু স্বপ্ন নিয়ে কথা বলি। মানুষের কত কত স্বপ্ন থাকে , আমি ও স্বপ্ন দেখি । আবার চোখের সামনে তাদের ভাঙ্গতে ও দেখি। আমি অতি সাধারণ এক স্বপ্ন দেখি. সমৃদ্ধ বাংলাদেশ। বিদেশে সবাই বাংলাদেশ নামে চিনে সেই দরিদ্র দেশ যার ভবিস্যত পানির তলায় । কথাটা এই কারণে বলা যে বাংলাদেশ ঝুকিপূর্ণ এলাকা হিসেবে চিন্হিত হয়েছে . কিছুদিন আগে ট্রেন এ চড়ে পাশের শহরে যাচ্ছিলাম. এক ভদ্রমহিলা যথারীতি জিগ্যেস করলো তুমি কি ইন্ডিয়ান ? উত্তরে না শুনতেই সে আশেপাশের সব দেশে নাম বলল . শ্রীলংকা /পাকিস্তান? বললাম না বাপু , আমি বাংলাদেশ থেকে এসেছি. সে রীতিমত অবাক হয়ে বলে এটা কথায়? ইন্ডিয়ার একটা শহর নাকি? পাক্কা ৩০ মিনিট তাকে জার্মান ভাষায় বলে বুঝতে হলো বাংলাদেশ একটা স্বাধীন সার্বভৌম দেশ. আমি জানি যারা দেশের বাইরে থাকেন তাদের যে কোনো সময় এই সমস্যা পোহাতে হয়. আর আমার মতন অভাগী দের তো প্রায় পড়তে হই এই সিচুয়াসন এ . 
আবার বকবক শুরু করলাম..... আমার স্বপ্নের কথা বলি :
১. বাংলাদেশে স্কুল পর্যায় এ সহজ ভাবে বিজ্ঞান শিক্ষার একটা পাঠশালা খোলা, যেখানে বাচ্চারা জানবে কিভাবে বিজ্ঞান আমাদের পরিবেশেই ওতপ্রোত ভাবে জড়িয়ে আছে
২. গতি আর স্থিতি, তাপ আর তাপমাত্রা ইত্যাদির সহজ উদাহরণ তারা পাবে আশেপাশের পরিবেশ থেকে ( আমি জানিনা এখন ও স্কুল এর বিজ্ঞান বই এ ওই লেখাটা আছে নাকি " রেল লাইনের ২ পাতের মাঝে ফাক থাকে কেন? " যদিও আমি উন্নত বিশ্বে  কোনো রেল লাইনের পাতের মাঝে ফাক দেখিনি 
৩. আমাদের শিক্ষার পরিবেশ কে research oriented করে তোলা . আমাদের একজন শিক্ষক প্রফেসর হবার পর ভেবে নেন তাদের জীবন পরিপূর্ণ. কোনো ভাবেই উনারা বিজ্ঞান সম্প্রদায় এ কোনো অবদান রাখেনা ( এটা আমাদের সকলের স্বপ্ন হওয়া উচিত). আমার ধারণা আমরা যদি টেকনলজিক্যালি উন্নত (!) হতে পারি, আমাদের ঘুরে দাড়াতে বেশি সময় লাগবেনা.  আরো অনেক কিছুই আছে মনের গহিনে......
অনেক আতলামি করে ফেলেছি যদিও , প্রথম লেখা তাই সব  ব্যর্থতা আমার ( যদি এটা প্রকাশ হয় ) আর মোডারেসন এর কাঁচি তে কাটা পড়লে লেখার মৃত্যুর পুরা দায়ভার আমার কাধে নিলাম.

