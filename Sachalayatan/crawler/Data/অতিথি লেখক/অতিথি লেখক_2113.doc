mothers call



মায়ের ডাক
একলা ঘরের কাব্য কথা, আকাশ ভরা চাঁদ,
সারা বিশ্বে সবার মাঝে ছড়িয়ে আছে 
কাজের মোহন ফাদঁ,
পড়ার শেষে ছেলে মেয়েরা হায়,
চাকরি করার দোহাই দিয়ে সব
কই যে চলে যায়!
জীবন মানেই সামনে চলা, কোন সুদুরের টানে,
‘হেথা নয়, অন্য কোথা, অন্য কোন খানে’।
আয় রে আমার রোদের ছেলে
জোৎস্না মেয়ের দল।
শুন্য ঘরে একেলা বসে 
শুনছি তোদের স্মৃতির কোলাহল।
এক্টুকেতেই সেই যে তোদের কতই অভিমান,
আদর করে মান ভাঙ্গানো, 
সস্নেহ সেই ঘুম পাড়ানীর গান।
জীবন আয়ুর ঘন্টা বাজে
শুনছি শুধু আমি।
আমার ঘরে আয় ফিরে আয়
ও আমারই ধন্য আগামী।
আসমা খান, অটোয়া

