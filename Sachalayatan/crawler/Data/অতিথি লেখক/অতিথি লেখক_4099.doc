একলব্য



( খেকশিয়াল )
কেউ করেনি খোঁজ তারপরে
বনের পথে শুকিয়ে ছিল রক্ত
হয়ত দেখেছিল পথ
উন্মাদ কোন নিষাদ কিশোর
হতবিহবল স্মিতমুখ দেখে শিউরে উঠেছিল বা কেউ
হাতের রক্তে হয়ত জন্মেছিল কোন নদী
জানি না , জানার চেষ্টা করিনি কখনো 
সেদিন শব্দসন্ধানী তীর খুঁজেছিল সারমেয়মুখ
দুপেয়ে ভুলে চারপেয়েতে করেছিল তীরন্দাজী
কি ভুল ! কি ভুল !
মূঢ় স্বপ্নবাজ !
ইষ্ট পাথর আর বাস্তবে তফাত ঢের
বাস্তবে হাসে কিছু দ্রোন
যারা যুগে যুগে করে অঙ্গুলিভিক্ষা
বনের খেয়ে ঘরের মোষ-পূজায় ঘটে নির্মম পরিণতি
স্বপ্নশেষে কলা দেখায় কাটা বুড়ো আঙ্গুল ।

