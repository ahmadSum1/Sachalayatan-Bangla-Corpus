গাঁজা কথন!



সেদিন জ্যাকসন হাইটসে মুক্তধারার নিচে দাড়িয়ে আড্ডা দিচ্ছিলাম। জায়গাটাকে নিউইয়র্কের বাংগালী হাব বলা হয়। হঠাৎ কানে বাংলা প্যারডি ভেসে এল। এক ছেলে গাড়ির হুডে বসে বন্ধুদের সুর করে বন্ধুদের প্যারডি শোনাচ্ছেঃ

শোন মমিন মুসলমানও 
যত পার গাঞ্জা টানো
আখেরাতে সবই পাইবা
 গাঞ্জা পাইবা না।।



খানিক সময়ের জন্যে মনে হল পাড়ার রকে দাড়িয়ে আড্ডা দিচ্ছি। সামনে দাঁড়ানো বড়ভাই বললেন, স্বর্গে গাঁজা না থাকলে স্বর্গে গিয়ে করব কি?  বড়ভাইকে বললাম, ভাই গাঁজাগাছই একমাত্র গাছ, যা পৃথিবী থেকে স্বর্গে গিয়েছিল। অতএব স্বর্গে গাঁজা পাওয়া যাওয়ার কথা। গাঁজার স্বর্গে যাওয়ার গল্পটাও শোনালাম। শিব স্বর্গে আছেন কিন্তু মনে সুখ নাই। কোন নেশাই তাকে তৃপ্ত করতে পারছে না। তখন লোকমান হেকিম শিবকে গাঁজার পরামর্শ দেন। শিব গাঁজা খেয়ে তৃপ্ত হন এবং গাঁজাগাছ নিয়ে স্বর্গে চলে যান! 
শুধু দেবতা শিব নন, এক সময় সাধু সন্নাসী হতে শুরু করে রাজারাও গাঁজায় মত্ত ছিলেন।(রাজধানী বিদিশায় বসে শুদ্রক রাজা নিয়মিত স্নানাহারের পর ধুমিয়ে গাঁজা খেতেন)... নিরাকার ব্রহ্মকে সাকার ঈশ্বর রূপে দেখতে পাওয়া যাবে এই বিশ্বাস থেকে নাকি সাধু সন্তরা গাঁজার কল্কেতে দম দিতেন। প্রাচীন বেদে গঞ্জিকাকে "ঈশ্বরের আহার্য" বলা হয়েছে! এখনকার তরুণ-তরুণীরাও গাঁজা খান তবে তাদের উদ্দেশ্য ঈশ্বর দর্শন না; অনেকটাই হালের ফ্যাশন।
গাঁজার ইতিহাস অনেক পুরানো। ইতিহাসের পাতা উল্টালে দেখা যায় শক জাতি প্রাচীনকাল থেকেই বিপুল পরিমানে এই উদ্ভিদজাত নেশা দ্রব্যটি সেবন করত এবং জিনিসটি তারাই মধ্য এশিয়া থেকে সংগ্রহ করে গ্রিসসহ প্রাচীন বিশ্বের সমঝদারদের কাছে পৌঁছে দিয়েছিল।( শকরা ছিল মধ্য এশিয়ার অশ্বারোহী যাযাবর গোত্র। এরা নিজেদের Skudat বলত যার মানে তীরন্দাজ। শকদের সভ্যতার সময়কাল ছিল ৮ম খ্রিস্টপূর্ব থেকে খ্রিষ্টীয় দ্বিতীয় শতাব্দী। ) গাঁজা ছিল শক-সংস্কৃতির অন্যতম আচার। এখন আমরা গাঁজাকে যতই দুষিত মনে করি না কেন- শকরা কিন্তু পবিত্র হত গাঁজার ধোঁওয়ায় । বিশেষ করে শেষকৃত্য অনুষ্ঠানে গাঁজা বীজের নানাবিধ ব্যবহার ছিল বাধ্যতামূলক! মানবসভ্যতার পরবর্তী প্রজন্ম শক জাতির রেখে যাওয়া স্বর্গীয় বস্তুটির অমোঘ আকর্ষন কাটিয়ে উঠতে পারে নি।
বাংলাদেশেও গাঁজা আদিকাল থেকেই ছিল তবে ইতিহাসের পাতা থেকে নওগাঁ গাঁজা সোসাইটি (সমবায় সমিতি) নাম উল্লেখ করা যেতে পারে। আঠারোশ শতকে সংগঠিত হওয়া এই সংগঠন ১৯০৬ সাল থেকে আনুষ্ঠানিক ভাবে গাঁজা উৎপাদন শুরু করে। ব্রিটিশ ভারত সরকার তখন রাজশাহী জেলার জন্য একজন রেজিস্টার এবং শুধুমাত্র গাঁজা সোসাইটির জন্যই নওগাঁতে আলাদা একজন রেজিস্টার নিয়োগ দিয়েছিলেন। এ থেকে বোঝা যায় গাঁজা সোসাইটি কি পরিমান রাজস্ব প্রদান করত। নওগাঁ গাঁজা সোসাইটির মুনাফার অধিকংশই জনকল্যান মূলক কাজে ব্যবহৃত হত।
গাঁজার বেশ কিছু স্থানীয় নাম আছে যেমন গঞ্জিকা, গাঞ্জা ,সিদ্ধি, মারিজুয়ানা, হাশিস... শক জাতি ভালোবেসে গাঁজার নাম দিয়েছিল কুনুবু (মানে, যাহা ধোঁওয়া উৎপাদন করে।... বোটানিক্যাল নাম Cannabis sativa. (আমার চারুকলার কিছু বন্ধু-বান্ধব আছে যারা একে পাতা নামে ডাকে!)  নানান নামে সারা দুনিয়া চষে বেরানো এই গাঁজার স্ত্রী এবং পুরুষ উভয় গাছ আছে। এর মধ্যে কেবল স্ত্রী গাছেরই মাদকতা আছে। ইনফেক্ট গাছের কোন অংশ নেই যেখান থেকে কোন প্রকার মাদক তৈরী হয় না! স্ত্রী গাছের শুকনো পাতাকে বলে সিদ্ধি বা ভাং। এখনো কালীপূজায় ভাং এর শরবতের রেওয়াজ আছে। ! স্ত্রী গাছের মঞ্জুরি শুকালে পাওয়া যায় গাঁজা আর গাছের কান্ড/পাতা/ফুল থেকে যে নির্যাস বের হয় সেখান থেকে তৈরি হয় চরস।
এবার গাজা সংক্রান্ত কিছু টার্ম জানা যাক। গাঁজা কাটার ছুরি নাম "রতন কাটারি" যে পিড়িতে গাঁজা কাটা হয় তার নাম "প্রেমতক্তি"। 'কলকির ভিতরে তিনকোনা পাথরকে বলে "টিকলী" আর ধোয়া ছাকবার ভিজে ন্যাকড়া "জামিয়ার" নামে পরিচিত। অঞ্চলভেদে এই নামের তারতম্য হয়। গাঁজার আসরে সাধারনত গোলাকার হয়ে বসার নিয়ম। বৃত্তাকারে বসা গাঁজার আসরে এক টান দিয়েই পাশের জনকে কল্কি বাড়িয়ে দেওয়া ভাতৃত্বের অনন্য নিদর্শণ যা নিমাই নামে পরিচিত। আর গাঁজান্ত্রের শেষ আচার হচ্ছে একটানে কল্কে ফাটানো!
 গুপ্ত ঘাতকদের ইংরেজিতে বলা হয় assassin। শব্দটির জন্ম কিন্তু হাশিশ থেকেই। (হাশাসিনরা গুপ্তহত্যা করানোর জন্যে যে নতুন সদস্য যোগাড় করত তাদের ব্রেনওয়াশ করার জন্য হাশিশ প্রোয়গ করে হেরেমে নিয়ে বুঝাতো এটাই জান্নাত এবং এর জন্য কাজ করতে হবে। তবে এই ব্রেনওয়াশ করা হাশাসিনদের আবর্ভাব অনেক পড়ে হয়েছে)
 তামাক গাঁজার চেয়ে অনেক বেশি ক্ষতিকর তার পরও গাঁজা নিষিদ্ধ আর তামাক সিদ্ধ! কারন হিসাবে ন্যোম চমস্কি অর্থ ব্যাবস্থা এবং উপনিবেশের বিষয়ে কিছু মজার এবং গুরুত্বপূর্ণ কথা বলেছেন। তার মতে, টোবাকো ব্যাবসার সাথে উপনিবেশের ব্যাবসায়িদের যোগসূত্রের কারণেই এইটা সিগারেট লিগাল ড্রাগস। তবে সর্বত্র যে গাঁজা নিষিদ্ধ কথাটা সত্যি নয়। বেশ কিছু দেশে চিকিৎসার প্রয়োজনে গাঁজা বৈধ! দেশগুলির ভেতর আছে  অষ্ট্রিয়া, ইজরায়েল, কানাডা, জার্মানি, নেদারল্যান্ড, স্পেন , ফিনল্যান্ড, পর্তুগাল এবং যুক্তরাষ্ট্রের কিছু অংশ। এসব দেশে ডাক্তারের প্রেসকিপশন হলে গাঁজা কিনতে পাওয়া যায়! আমেরিকান কলেজ অফ ফিজিশিয়ানস এবং ব্রিটিশ মেডিক্যাল এসোসিয়েসন চিকিৎসায় গাঁজা ব্যাবহার সমর্থন করে! এসব দেশের ডাক্তারদের মতে গাঁজা মাদকাসক্তদের চিকিৎসা(!), বাত, এজমা, অটিজম, কোলন ক্যান্সার, বিষন্নতা, মৃগী, হেপাটাইটিস সি, উচ্চ রক্তচাপ, ব্লাড ক্যান্সার ইত্যাদি সহ প্রায় ২৫০ টি রোগর চিকিৎসায় ব্যাবহার করা যায়! কামউত্তেজাক হিসেবে সিদ্ধির ভাল নাম আছে। একসময় রাজা-বাদশাহরা হেরেমে যাবার আগে ঘিয়ে ভাজা সিদ্ধি সেবন করতেন।
শেষ কথাটুকু বলি, বিশ্বায়নের এই যুগে কেমিক্যাল এর দাপটে কুলীন গাঁজার সেই আগের কদর নেই আর নেই। তাই নেশার রাজ্যে গাঁজা এখন আর বনেদি না, আমজনতার।তবু গাঁজার মৌতাত পেতে চাইলে এখনি ছুটতে পারেন  কোন ভন্ড মাজারে!
---তানভীর রাব্বানী

