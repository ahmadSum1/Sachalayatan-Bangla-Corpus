ঘাসফুলটা  তোকেই দিলাম



আমার শহরে বসন্ত মাস 
আকাশে আজ হলুদ পাখি
আমার এখানে রোদের নদীতে
ফাল্গুনী মেয়ের শলমা সখী
আকাশ চূড়ায় উড়ছে কারো রঙ্গীন বেলুন ইচ্ছে ঘুড়ি
এই বিকেলে তোমায় দিলাম তোমার প্রিয়ার কাঁচের চুড়ি
তোমার সকাল আমার সাঁঝে নাক ছাবিটার মুক্তো খাঁজে
জরির মতো সবুজ মতি তারার চোখে তোমার ছবি
খবর দিলাম খবর নিলাম 
সেদিনোতো বসন্তকাল 
ভুল বুঝোনা আমার মতোন
কে আছে খুব খারাপ মাতাল
চুপচাপ সেই আকাশ তোমার নদীটিতে ভাসছে বিরান 
এই বিকেলে হলুদ মায়ার ঘাসফুলটা তোকেই দি্লাম
নদীর পাশে ফাগুন মাসে একটা নাহয় জারুল গাছে 
নাহয় ছিলো একটা শালিক কি আর হবে এমন তাতে
মাঝে মাঝে খবর নেয়া
হবেওবা খবর দেয়া
কি এসে যায় যদি নাহয় 
কখনো আর খবর পাওয়া
জানিস কি তুই 
সময় হলো একটা নদী যার পাশে সেই জারুল শাখা
সেই নদীতে কলার ভেলায় ভাসিয়ে দিলাম এই লেখাটা
কি আর হবে তুমুল ক্ষতি 
না হয় আছি সবার মতো 
মনে করে সবার সাথে  
জানবো আছিস আগের মতোন 
--- নুশান

