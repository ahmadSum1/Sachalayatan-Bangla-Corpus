"রোকেয়া কিবোর্ড লেআউট && প্রোগ্রাম": সচলায়তনের পাঠকদের কাছে রিভিউয়ের অনুরোধ



একথা অনস্বীকার্য যে, বাংলাদেশে খুব কম মানুষ নেট ব্যবহার করে৷ যারা ব্যবহার করে তাদের মাঝে খুব কম বাংলায় লিখে৷ কিন্তু সারাজীবন কি এমন থাকবে ??? অবশ্যই না৷ একসময় নিশ্চয়ই বাংলাভাষী সবাই নেট ব্যবহার করবে। 
বাংলা যারা লিখে তাদের ৯০% সামহোয়ারইন ব্লগ, সচলায়তন, আমার ব্লগ, প্রথম আলো ব্লগ, টেকটিউনস, আমাদের প্রযুক্তি, ক্যাডেট কলেজ ব্লগ এই সাইট গুলির কোন একটির মেম্বার৷ সুতরাং যদি এই সাইটগুলি সম্মিলিতভাবে আগামীর কথা চিন্তা করে কোন স্টেপ নেয় তাহলে ভবিষ্যতের জন্যে সুন্দর ব্যবহারবান্ধব এনভায়রনমেন্ট রেখে যাওয়া সম্ভব৷ এর জন্যে প্রয়োজন সঠিক কিবোর্ড, বানান পরীক্ষক, ওসিআর, লেখা থেকে ধ্বনিতে রূপান্তর ইত্যাদি ইত্যাদি।
তাহলে আমাদের এমন একটি কিবোর্ড ডেভেলপ করতে হবে যেটায় কোন বাগ নেই, যেটা সকল অপারেটিং সিস্টেমে চলে৷ 
অভ্র নিয়ে আমার কোন আপত্তি নাই তবে এটা ফিক্সড লেআউট না ফলে যিনি ইংরেজী জানেন না তার কাছে এটা আদর্শ কিবোর্ড হতে পারে না৷ বাকিগুলির মাঝে ফোনেটিক বাদে বাকি সবগুলিতে লেআউট মুখস্থ করতে হয় তাই বাংলাদেশী নতুন কারো জন্যে এটা কঠিন কাজ, তার জন্যে সহজ বাংলিশ স্টাইলটাকেই ফলো করা( যেহেতু এখন বা ভবিষ্যতে যারা নেট ব্যবহার করছেন/করবেন তারা বাংলিশ স্টাইলটাকে এত সহজে পরিত্যাগ করবেন না)৷ 
বাস্তবতাকে মেনে নিয়ে আমাদের পাবলিক ইনটেনশন অনুসারেই কাজ করা উচিত সুতরাং আমি বলব, বাংলিশের মত করে একটি ফোনেটিক+ফিক্সড লেআউট তৈরী করা উচিত যাতে নতুন কারো সেটা শিখতে কোন সমস্যা না হয় (রোকেয়া কিবোর্ড এই থিম মাথায় রেখেই ডেভেলপ করেছি)৷ সহজভাবে, k চাপলে "ক" হবে, "kh"/"K" চাপলে "খ" হবে এমন সাপোর্ট দেয়া আরকি৷ অর্থাৎ এমন একটা কিবোর্ড তৈরী করেছি যেটা ইংরেজী জানা মানুষরা খুব সহজেই যেমন শিখতে পারবেন (বিজয় এদিক দিয়ে পিছিয়ে আছে) তেমনি যিনি ইংরেজী জানেন না কিন্তু বাংলা লিখতে চান তিনিও এটা ব্যবহার করতে পারবেন৷

হাসিন ভাইয়ার ডেভেলপ করা ফোনেটিক কিবোর্ডটা দিয়েই আমি মূলত লিখতাম, সেখানে অনেক বাগ রয়েছে৷ সেটা ঠিক করতে যেয়েই মূলত এটার কথা মাথায় আসে, তবে ওটাতে এডিট করিনি কারণ আমার প্ল্যান হল শুধু ওয়েব নয়, ডেস্কটপ ভার্সন বা একজিকিউটেবলও তৈরী করা এবং হাসিন ভাইয়ার কোডের ডাটা স্ট্রাকচার দিয়ে সেটা করতে গেলে সমস্যায় পড়বো তাই নিজেই কোড লিখে করে ফেলেছি৷ আশা করি আপাতত এর ওয়েব ভার্সন থাকলেও সামনে এর একজিকিউটেবল ভার্সনও তৈরী করা যাবে ( অভ্রের মত), ফলে তখন সবাই ওয়েব ও পিসিতে একইভাবে লিখতে পারবেন।
আমি সামহোয়ারইন সাইটের ব্লগার৷ ওখানেই এটি নিয়ে লিখেছি৷ এরপরে এই সাইটেও লিখছি কারণ বাংলা ভাষা নিয়ে কাজ করতে চাই সবার সাথেই তাই এখানে যারা আছেন তাদের সাথে ভিউ শেয়ার করার জন্যেই এটা লিখা। আমার উদ্দেশ্য আমাদের ভাষা নিয়ে কাজ করা তাই বাকি বাংলাভাষীদের সাজেশন ও কমেন্ট প্রয়োজন সঠিক দিকনির্দেশনার জন্য। পাবলিক ডিমান্ডকে যদি আমরা কোডে কনভার্ট করি তাহলে সেই কোডের্ (প্রোগ্রামের) গ্রহনযোগ্যতা আশা করি সর্বোচ্চ হবে, আমারও লক্ষ্য সেটাই: পাবলিক ডিমান্ডকে ইমপ্লিমেন্ট করা। আমার মনে হয় যা বলতে চাইছি তা গুছিয়ে বলতে পারছি না, তাই আপনাদের অনুরোধ করবো নিচের ব্লগটি পড়ে, কিবোর্ডটি সম্পর্কে জেনে, টেস্ট করে আপনাদের মতামত জানাবেন:
বিস্তারিত লিখা নিয়ে ব্লগ লিংক: http://www.somewhereinblog.net/blog/seoul/29115161
গুগল কোড লিংক: http://code.google.com/p/bangla-keyboard-layout/
অনলাইন ডেমো: http://phonetic.sourceforge.net
সবাইকে ধন্যবাদ, ভাল থাকবেন।

