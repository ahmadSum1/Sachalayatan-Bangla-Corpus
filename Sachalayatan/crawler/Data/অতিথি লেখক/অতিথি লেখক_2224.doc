রূপের বাক্স



মুরতাজা তারিন
অনেক দুঃখের নদী পাড়ি দিয়ে তারপরে কবি
তারপর স্মৃতিতে শঙ্খচিল--একলা উড়াল
ঘরে ফেরা ছোট ছোট পায়ে
কেউ নেই, কেউ অপেক্ষা করে না--তারপরও ঘরে ফেরা
একটা রূপের বাক্সে বন্দী নির্জন রূপোলী প্রেম
কতকাল কেউ বলে না:
                        ‌‌‌‌তোমারই অপেক্ষায় ছিলাম সারাটা জীবন
                        তোমাকেই ভালোবাসি সবচেয়ে বেশী
ঘরে ফিরি, তারপর স্মৃতির জানালা দিয়ে
নির্জন অন্ধকারের কাছে জোনাকীর আলো জমা করে রাখি
রূপের বাক্সের ভেতর জীবন-জোনাকী, আরেকবার জীবন চাই--
পাই বা না পাই
দুঃখ, আনন্দ, সৌন্দর্যের কবিতায় জীবন
হয়তো সামান্য তারপরও ছেড়ে যেতে চায়না এ মন
মণিমালা, তোমারই অপেক্ষায় জনম জনম
শেষ রাতে বর্ষা নামে--শেষ রাতে বড় একা লাগে।। 

