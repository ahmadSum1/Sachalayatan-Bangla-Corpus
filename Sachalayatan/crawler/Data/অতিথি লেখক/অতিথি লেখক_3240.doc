জনসংখ্যার ভারে বাংলাদেশ



(ফিরোজ জামান চৌধুরী’র “বাংলাদেশের জনসংখ্যা সম্পদ নাকি বোঝা” - লেখায় মন্তব্য করতে গিয়ে এটি লেখা । ) 
১৪৪,০০০ ব.কি.মি.’র এই দেশটার সর্বোচ্চ লোকসংখ্যা ধারণক্ষমতা হল ১৮ কোটি ।  বছরে বাংলাদেশের লোকসংখ্যা বাড়ছে প্রায় ২০ লক্ষ করে । জনসংখ্যা নিয়ন্ত্রনের পদক্ষেপ দীর্ঘমেয়াদে গিয়ে ফল দেয়, অথচ আমাদের এটা নিয়ে বিশেষ মাথাব্যথা আছে বলে মনে হয় না ।  আমাদের দেশের কোন কিছুর ক্ষেত্রেই দীর্ঘমেয়াদী কোন পরিকল্পনা নেই, জনসংখ্যার ক্ষেত্রও ব্যতিক্রম নয় ।
“বহু সন্তান” থেকে কমিয়ে আনার জন্য “দুই সন্তান”-নীতি একটা ধাপ হয়ে হয়তো কাজে দিয়েছে । কিন্তু “দুই সন্তান”-নীতি  দীর্ঘমেয়াদী বড়জোর জনসংখ্যা অপরিবর্তিত রাখতে পারে, জনসংখ্যা কমাতে পারে না – যেটা আমাদের দরকার । এই ব্যাপারে চীনের মত “এক সন্তান”-নীতি কাজ দিতে পারে । কিন্তু, শিক্ষার আলো না পাওয়া দেশের বিশাল জনগোষ্ঠীকে এই ব্যাপারে রাজি করানোর মত (দুঃ)সাহস আমাদের বর্তমান বা ভবিষ্যত কোন সরকার করবে বলে মনে হয় না । 
লোকসংখ্যার অতিরীক্ত চাপ কমাতে অনেক বছর ধরেই সরকার চুপিচুপি একটা কাজ করে আসছে – সেটি হচ্ছে কম জনবসতিপূর্ণ পাহাড়ী এলাকাগুলোতে ক্রমান্বয়ে বাঙ্গালীদের অভিবাসন !  এক সময় এই প্রচেষ্টা(!) ও যথেষ্ঠ হবে না । সমাধান মনে হয় অন্য কোন পথে খুঁজতে হবে । একটি হতে পারে, সমুদ্র থেকে ভূমি উদ্ধার । নিঃসন্দেহে বেশ ব্যয়বহূল এটি, তবে আমাদের তরুন প্রযুক্তিবিদরা এই ক্ষেত্রে সুলভ কোন সমাধান বের করতে সচেস্ট হতে পারেন, যাতে আমরা ক্রমান্বয়ে বঙ্গোপসাগর থেকে ভূমি উদ্ধার করে দেশের আকার বাড়াতে পারি । 
আরেকটি হতে পারে, “দেশকে ভালবাসুন, বিদেশে থাকুন আর দেশে টাকা পাঠান” – এই নীতিতে যত বেশি সংখ্যক লোককে বিদেশে পাঠানো । বাংলাদেশের অর্থনীতি এখনো টিকে আছে প্রায় ৮০ লক্ষ অনাবাসীদের জন্য । একদিকে তাঁরা দেশে থেকে জনসংখ্যার ভার বাড়াচ্ছেন না, অন্যদিকে দেশে টাকা পাঠিয়ে দেশ বাঁচাচ্ছেন । এই অনাবাসীদের সংখ্যাটা যত বেশী করে বাড়বে, জনসংখ্যার ভার ততটাই কমবে, আর বাড়তি পাওনা হিসেবে দেশের অর্থনীতি সুদৃঢ় হবে ! 
শেষে পাগলা বু্দ্ধি দেই । শার্ট বানানোর দুটি পদ্ধতি হতে পারে, একটি সনাতন পদ্ধতি – যতটুকু কাপড় আছে সেই পরিমাপে শার্ট বানানো, আরেকটি – শার্ট বানাতে যতটুকু কাপড় দরকার সেই পরিমাপে থান থেকে কাপড় কেটে নেয়া ! পৃথিবীটা যদি হয় কাপড়ের থান আর আমাদের দেশটা যদি হয় শার্ট, তাহলে কাপড়টা একটু বড় করে কাটতে হবে ।  সেক্ষেত্রে, বর্মীদের অনেক খালি জায়গা পড়ে আছে [;)], প্রতিবেশী সাত-বোনও আছে হাতের কাছেই  [;)] দাদারা মনে কিছু নিয়েন্না, আমরা চাই বা না চাই, দেশের সীমানাগুলো বদলায়, বারবার, বহুবার .....
পরিশেষে, অনভ্যস্ত বাংলা লিখতে গিয়ে একটা জিনিষ খেয়াল করলাম, “বসতি” লিখতে গিয়ে অক্ষরগুলির ঘনবসতিতে সেটি “বস্তি” হয়ে যায়, বাংলাদেশের যাতে সে অবস্থা না হয় !
>>>
ফুট্টুস
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%66%75%74%74%75%73%68%40%67%6d%61%69%6c%2e%63%6f%6d%22%3e%66%75%74%74%75%73%68%40%67%6d%61%69%6c%2e%63%6f%6d%3c%2f%61%3e%27%29%3b'))

