আপনার সন্তান কি “Global Developmentel Delay “ নিয়ে জন্মেছে ?- সময় থাকতে সতর্কতা অবলম্বন করুন।



জন্মগ্রহনের পর থেকে একটি শিশুর পূর্ণবয়স্ক হয়ে বেড়ে ওঠা একটি সম্পূর্ণ এবং সুবিন্যস্ত পদ্ধতির মধ্য দিয়ে হয়ে থাকে। তারপর শিশুটি সময়ের সাথে সাথে বয়স অনুযায়ী আলাদা ভাবে প্রয়োজনীয় এক একটি জিনিস শিখতে থাকে এবং নির্দিষ্ট একটা সময় পরে সবগুলি একত্রিত হয়ে একটি পরিপূর্ণ ব্যক্তি সত্ত্বার বিকাশ ঘটে। এগুলিকে বই এর ভাষায় “Individual Skill” বলা হয়, যেমনঃ কথা বলতে শেখা, হাঁটতে শেখা, খেলাধুলা, নিজের মত করে চিন্তা করতে শেখা,সামাজিক ভাবে সবার সাথে মিশতে ও চলতে শেখা ইত্যাদি। সংক্ষেপে এইসব কিছুকে একসাথে একটা শিশুর “Normal Development” বলা হয় এবং এর সাথে শারীরিক ও মানসিক উভয় ধরনের “Development” জড়িত । সুতরাং একটি নির্দিষ্ট বয়সে শিশুর যে বিষয়টি শেখা এবং করা উচিৎ তা যদি সে না করে তখন তাকে “Global Development Delay” বলে। অর্থাৎ এই শিশুটি তার বয়সোচিত বিকাশ হতে তার সমবয়সিদের থেকে শারীরিক বা মানসিক অথবা উভয় ক্ষেত্রে পিছিয়ে আছে। এটি একটি অত্যন্ত জটিল বিষয় তাই বর্তমানে বিশ্বব্যাপী এ সম্পর্কিত হাজার হাজার গবেষণা হয়ে ছলেছে,অসংখ্য বই লেখা হচ্ছে আর তত্ত্ব দাড় করানর চেষ্টা চলছে, যার কোনটিই একশত ভাগ সঠিক হিসাবে ই সেভাবে ধরে নেওয়া সম্ভব হচ্ছেনা কারণ প্রতিটা শিশুর শারিরিক এবং মানসিক গঠন ভিন্ন ।ফলে ,তাদের সমস্যার মাত্রাও ভিন্ন। 
বিশেষ করে বাংলাদেশে এ নির্দিষ্ট বিষয়টিতে জন সচেতনতা এত কম যে বেশিরভাগ ক্ষেত্রে এটি অপরীক্ষিত থেকে যায় ফলে সময়ের সাথে সমস্যা জটিলতর হতে থাকে। আবার সমস্যা যদিও ধরা পড়ে সেক্ষেত্রে সঠিক চিকিৎসা পধ্যতি ও দিক নির্দেশনার যথেষ্ট অভাবও রয়ে গেছে বলে প্রতিয়মান হয়।
 “Global Developmentel Delay “ নিয়ে জন্ম গ্রহণ করা শিশুদের বাবা মায়ের ভিতরে যে তিনটি সমস্যা মূলত দেখা যায় সেগুলি হলঃ
-বাবা মায়েরা অনেক দিন পর্যন্ত বুঝতেই পারেন না যে তাদের সন্তানটি সমস্যা নিয়ে জন্মেছে।
-অনেক বাবা মাদের দেখা যায় ,তারা কিছুটা অনুমান করতে পারেন যে তাদের শিশুটি ঠিক স্বাভাবিক নয় কিন্তু তারা সেটি মানসিক ভাবে মেনে নিতে চান না, ফলে সমস্যা আরও বাড়তে থাকে এবং এমন এক পর্যায়ে যেয়ে পৌঁছায় যে তখন আর চিকিৎসা করেও শিশুটির স্বাভাবিক বিকাশ তরান্বিত করা সম্ভব হয়না।
- সামাজিক লজ্জার ভয়ে শিশুটিকে অন্তরালে রাখা হয়।
একজন শিশু জন্মগ্রহেনর পর থেকে তার শারীরিক ও মানসিক সঠিক বিকাশের কিছু মাপকাঠি রয়েছে। নিচে একটি সংক্ষিপ্ত তালিকা দেওয়া হল যেটা দেখে শিশুর নির্দিষ্ট বয়স অনুযায়ী কি কি শিখে ফেলা উচিৎ সে সম্পর্কে একটা ধারণা পাওয়া যাবে।
১)জন্মের প্রথম এক বছরঃ
- এ বয়সের একটি শিশু কোন অবলম্বন ছাড়া নিজে বসতে পারবে ।
- আধো আধো উচ্চারন সহ বেশ কিছু সংখ্যক অর্থবহ শব্দ বলতে পারবে।
- শিশু তার চারপাশের মানুষের মনোযোগ আকর্ষণের চেষ্টা করবে এবং বিশেষ ধরনের শব্দ ব্যবহার করবে যা হয়ত তার নিজের তৈরি করা অথবা অন্যের কাছে শেখা।
- হাত থেকে প্রিয় খেলনাটা পড়ে গেলে সেটা খুঁজবে ।
- খুব সুনির্দিষ্ট ভাবে আপনজনদের এবং আগন্তুকের ভিতরে পার্থক্য করতে পারবে।
-সহজ ও সাধারন খেলাগুলোতে অন্যদের সাথে মিলে খেলতে পারবে ,যেমনঃ লুকোচুরি খেলা।
                                                                                                                  (চলবে)
মুখবন্ধঃ আমি  ডাক্তার ,মানসিক রোগ বিশেষজ্ঞ কিম্বা “Global Developmental Delay” বিষয়ে কোন গবেষক নই।  এই লেখার বিষয়বস্তু আমার নিজস্ব অভিজ্ঞতা লব্ধ এবং বিভিন্ন সময় পড়া বিভিন্ন গবেষণা পত্র থেকে সংগৃহীত ।
প্রয়জনে রেফারেন্স দেওয়া যাবে।
Emerald

ছবি: 


 



