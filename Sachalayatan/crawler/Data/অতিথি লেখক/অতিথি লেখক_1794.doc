----ইংরেজি----



আমার বাবার শখ পূরন করতে ভর্তি হয়েছিলাম ইংরেজি বিভাগে। কি শিখেছি, কেন শিখেছি, কতটুকু শিখছি তা নিয়ে আমার প্রচুর সংশয় আছে  । তবে চিটাগাং ইউনিভার্সিটির সেশন জটের কল্যাণে চার বছরের কোর্স ছয় বছরে শেষ করাতে ছাত্র অবস্থায়ই বেশ চাকরি টাকরি করার অভিজ্ঞতা হয়ে যায়।
 আমি হিসাব করে দেখলাম আমি প্রায় চারটি ইংরেজি মাধ্যম স্কুল, নৌ-বাহিনী আর দুটি বেসরকারী ইউনিভার্সিটিতে পড়িয়েছি। তা বলে আমি যে খুব মেধাবী কোন ছাত্রী ছিলামনা। কেমন করে যেন ইন্টারভিঊ বোর্ডে উতরে গিয়ে চাকরিগুলো পেয়েছি। প্রায় প্রতিটা জায়গায় আমার তথাকথিত ইংরেজি জ্ঞানের ভান্ডার উত্তোরোত্তর বেড়েছে। যেমনঃ
১। আমার প্রথম চাকরি ছিল আমি যখন ২য় বর্ষের ছাত্রী। একটা অখ্যাত ব্যাংএর ছাতা টাইপ ইংরেজি মাধ্যম স্কুলে। বেশ ভাব নিয়ে ক্লাশ টুএর ক্লাশ টিচার হয়েছি! একদিন দায়িত্ত পড়ল এক ছাত্রের মায়ের সাথে বাতচিত করে ছাত্রের বাকি পড়া ৪ মাসের বেতন আদায়ের! কারণ ছাত্রের মা বেতন দিলে আমার বেতন হবে  । আমি মাকে বেত্নের কথা বলতেই তিনি বললেন; আমার halfpant মানে বাচ্চার বাবা দেশে আসলেই টাকা দিয়ে দিব!
২। এরপর আরো কয়েকটি ইংরেজি মাধ্যম স্কুলে পড়িয়ে অবশেষে যখন মাস্টার্সের সার্টিফিকেট পেলাম, তখন ঠিক করলাম আর স্কুল না এইবার আরো উন্নত কোন জায়গায় যাব। চাকরি পেলাম নৌবাহিনীতে সিভিল ইন্সিট্রাক্টর হিসাবে। প্রথমদিন রুমে বসে ঝিমাচ্ছি (ওদের অফিস শুরু হয় সকাল সাড়ে সাতটায়); হঠাত শুনি বুটের আওয়াজ সাথেঃ ষাঁড় (sir), ক্লাস!!!!    
৩। এরপর জীবনে আরো উন্নতির উদ্দেশ্যে জয়েন করলাম ঢাকার এক অখ্যাত বেসরকারী ইউনিভার্সিটিতে। যার শ্লোগান লিখতে বলায় আমার এক ছাত্র লিখে দিলঃ We bring out the BEAST in you!!!!
৪। এরপর চাকরিটা ছেড়ে দেই। এরমধ্যেই এক ব্যাচের ছাত্র-ছাত্রীদের পিকনিকের দাওয়াত পেলাম। দাওয়াতের ইমেইলে বিস্তারিত বর্ণনা ছিল পিকনিকে খাবার দাবার কিভাবে নেয়া হবে, কোথায় মিট করতে হবে ইত্যাদি। এই ইমেইলে আমাকে সম্মোধন করা হলো "Dear Mem" বলে। আর পানি কিভাবে নেয়া হবে তা বলা হলোঃ Water will go by personally. আমি আয়োজক এক ছাত্রীকে ফোন করে যখন জিজ্ঞেস করলাম পানির ব্যাপারটা কি? সে বললঃ পানি যার যারটা সে সে নেবে!!!! 
আরো অনেককিছু শিখেছি আমি। সময় সু্যোগ মত বলব খন!!!! 
---------রুমঝুম------------

