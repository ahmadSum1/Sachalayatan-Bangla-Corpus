এই ভাবেই ঘটে



কিছু ঘটার হলে নাকি এই ভাবেই ঘটে,
ক্যালেন্ডার সেদিন সাথে ছিলো না । দিন তারিখ কিংবা গাঙ্গ চিলের ছো নেয়া ঘড়িটাও উদাশ হয়ে বলেছিলো আর কি; হবে হয়তো শেষ রাত্তির । গল্পের মাঝে দিন তারিখ খুজে আর কি ইতিহাস লিখবে নাকি বাপু ? তাই মেনে নিয়ে বলে যাই তবে - কিছু ঘটার হলে নাকি এই ভাবেই ঘটে । কনে আঙ্গুলের পিঙ্গল আভায় তাকিয়ে ছিলো ছেলেটি তাতেই আলতা রংগা মেয়েটির গালে মেঘের ছোপ পড়তে পড়তে রোদ্দুর শাক্ষি ছিলো আর মেয়েটি বলেছিলো দেখো, এইবার আমাদের সব বদলে যাবে । ছেলেটির বিদ্যের দৌড় একাউন্টিং হলেও ডেবিট ক্রেডিট গুলে খেয়েছিলো পানকৌড়ির ছটফটে চোখের খয়েরী আভার মনি জোড়ার চাহনিতে । হিসেব নিকেসের নিকুচি করেই সে বলেছিলো বদলের মানে কি? ..... কিছু ঘটার হলে নাকি এই ভাবেই ঘটে । বাদুর বুকের ছোপ জড়ানো একাকী আড়িয়াল বিলের ভাঙ্গনের গান থেকে অবলীলায় মেয়েটি অপেক্ষায় থাকে ডালিম ফাটা রোদের ঝলমলে নিপাট ইস্তিরি ভাঙ্গা কড়কড়ে পাঞ্জাবী পরা দুপুরের । ভিজে খড়খড়ে হিম রাত্তির পানশালা ফেলে যুবকটিকেও দেখা যায় বেলফুল আর অর্কিডের চাষবাসে । 
কিছু ঘটার হলে নাকি এই ভাবেই ঘটে,
মেয়েটি ফাগুন আভায় ছেলেটি শরতের আকাশ উৎসবে মাতে বসন্ত গানে ।

ছবি: 


 



