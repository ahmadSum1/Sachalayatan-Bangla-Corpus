সত্যি সত্যি সত্যি... তিন সত্যি!



মাজরা পোকা কামড় দিল হাজরাবাবুর পাঁজরাতে,
ছিঁচকে চোরা ক্ষিপ্ত ভীষণ, হয় নি কোনো কাজ রাতে!
বাজরা ক্ষেতে ভুট্টা কেন, খোট্টা গেছে ছুট্টিতে--
হাতিরপুলে লাগল লড়াই চাঁটগেয়ে আর কুট্টিতে!
ভাল্লুকেরা কাল্লু মিয়ার মাল লুফেছে রাত্রিদিন,
ছেলের বাবা চেঁচিয়ে কাঁদে--একটা আমায় পাত্রী দিন!
দরদরিয়ে ঘাম ছুটেছে মাঘ মাসেও কার শীতে?
সিংহমামার খুড়শ্বাশুড়ি বক্তৃতা দেন ফারসিতে!
সক্রেটিসে গান ধরাতে তবলা বাজায় চামচিকা,
ঘামচি বলে বিষফোঁড়াকে--একটা আমার খামচি খা!
মকররাশি বকর বকর, সিংহরা চায় গরজাতে,
ঢুকতে গেলেই ধাক্কা লাগে নিজের বাড়ির দরজাতে!
সবগুলো এর সত্যি কথা, একটা কোনো গল্প নাই--
হলফ করে বলছি সবই সত্যি সত্যি কল্পনাই!
মৃদুল আহমেদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%68%6d%65%64%2e%6d%72%69%64%75%6c%40%67%6d%61%69%6c%2e%63%6f%6d%22%3e%61%68%6d%65%64%2e%6d%72%69%64%75%6c%40%67%6d%61%69%6c%2e%63%6f%6d%3c%2f%61%3e%27%29%3b'))

