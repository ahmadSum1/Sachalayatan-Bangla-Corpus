ময়ূরনৃত্য




অনেক গান কবিতায় ময়ূরের পেখম তুলে নাচার কথা থাকলেও বাস্তবে জেনো ডুমুরের ফুল । আমাদের দেশে এক সময়  অনেক ময়ূর ছিল। ধীরে ধীরে  শিকার আর আবাসস্থল ধ্বংসের কারণে ইতিমধ্যেই দেশ থেকে বিলুপ্ত হয়েছে বর্ণিল মেখম তোলা প্রাণী -ময়ূর। তবে বিলুপ্ত প্রায় এই  প্রাণীর এখন ঠাই হয়েছে চিড়িয়াখানায় ।  অবশ্য ভারতের অনেক জাগায় ময়ূর কে এখনো অবাধে ঘুরতে দেখা যায়। একবার উড়িষ্যা যাওয়ার সময় অনেক ময়ূরের পেখম তোলা দৃশ্য আজ মনে দাগ কেটে আছে । ময়ূরের যে সুন্দর রঙ বাহার লেজ দেখা যায় তা কেবল পুরুষ পাখীদের থাকে।


স্ত্রী ময়ূরকে আকৃষ্ট করার জন্য পুরুষ ময়ূর পেখম তোলে ।  এ কারণেই এরা অত্যন্ত আকর্ষণীয় স্ত্রী ময়ূরের পেখম আকারে অনেক ছোট। ছোট বেলায় গল্প শুনতাম বৃষ্টি এলেই ময়ূর নাচে ।  কিন্তু প্রখর রৌদ্রে নাচ লেখলাম এই ময়ূরটির । 
 

 আমি যখন ছবি উঠানোর জন্য ক্যামেরা তাক করলাম অনুভব করলাম প্রখর  রৌদ্রে  রিনিঝিনি বৃষ্টির শব্দ ।

বাহ চমৎকার পালকগুলি এমন ভাবে নাচাচ্ছে যে বৃষ্টির শব্দের মতোই শব্দ হচ্ছে। 


 এই মনমুগ্ধকর নাচের এক পর্যায়ে পেখম এর পেছনের নৃত্য শুরু করলো । সামনের পালক যেমন সুন্দর পেছনের পেখম ও কম সুন্দর না। 



আলম সাব্বির

