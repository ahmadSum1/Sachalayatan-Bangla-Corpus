বুয়েট এর সেশন জট নিয়ে কিছু ভাবনা 



বেশ কয়েক মাস ধরে ব্লগস্ফিয়ারে লক্ষ্য করছি যে বুয়েটের শিক্ষার্থীদের মতে, বুয়েটের পরীক্ষা সংক্রান্ত বিষয়ে, তথা পরীক্ষা পেছানো ও সেশন জট এর যাবতীয়/সর্বোচ্চ পর্যায়ের দায়িত্ব বুয়েট এর শিক্ষকদের। বুয়েটের শিক্ষক কথাটা অনেকটা আমরা ঢালাও ভাবে মাকড়শা বা বানরকে যেভাবে একটা প্রজাতি হিসেবে বিবেচনা করি, সেভাবে stereotypically ব্যবহৃত হয়। এবং সেই প্রজাতির কাজ হল ক্লাস এ না পড়িয়ে প্রাইভেট ক্লাস নেওয়া। মজার ব্যাপার হল অন্যান্য ব্লগাররা বুয়েট এর শিক্ষার্থীদের ক্ষেত্রেও stereotype ব্যবহার করেন (দেশের খেয়ে দেশের প্রতি কোনও দ্বায়িত্ব নাই, অহংকারী, ...) তাই  stereotype কী জিনিস তা বুয়েট এর শিক্ষার্থীদের অজানা থাকার কথা না। 
আসলে বুয়েটের শিক্ষকদেরও বিভিন্ন প্রকারের মতাদর্শ আছে (ঠিক ছাত্রদের মত)। ,  প্রাথমিক ভাবে দুইটি ভাগ আছে।  যারা সিনিয়র, এবং নীতি নির্ধারণী বিষয়ে ভূমিকা রাখেন তারা অতটা প্রযুক্তি সচেতন নন যে ব্লগ বা ফেসবুক এ এই লেখা গুলো পড়েন। যারা জুনিয়র, তারা আসলে এ ধরনের লেখাগুলোর নীরব দর্শক কিন্তু  বুয়েট এর নীতি নির্ধারণী তে তাদের ভূমিকা নেই বললেই চলে।
এখন প্রশ্ন হচ্ছে, বুয়েটের পরীক্ষা পেছালে কার লাভ আর কার ক্ষতি? সল্পমেয়াদে  শিক্ষকদের আসলে কোনও ক্ষতি নেই, এই অর্থে যে তাদের বেতন কমার কোনও রাস্তা নেই, ক্লাস হোক বা না হোক। শিক্ষক দের আসলে কিছুটা লাভ ই হয়, লোড কমে যায়, আরামে রিসার্চ করা যায় বা প্রাইভেট এ পড়ানো যায়।  বুয়েট এর ছাত্র যারা কিনা মনে করে যে পাশ করে রাস্তায় রাস্তায় চাকরির জন্য বেকার ভাবে গুরতে পারে, এবং বুয়েটের হলের খেয়ে টিউশনি করানো আরামদায়ক (সম্পূর্ণ ভ্রান্ত ধারণা) তাদের, আর ক্ষতি টা হয় তাদের, যারা পাশ করে দেখবে যে আই.ইউ.টি. বা অন্য প্রাইভেট ভার্সিটি এর তাদের যেসব বন্ধুরা এক কালে তাদের ঈর্ষা করত বুয়েট এ চান্স পাবার জন্য, তারা তাদের ইন্টারভিউ বোর্ড এ বসে আছে, এবং, ইন্টারভিউ এর প্রাইভেট ভার্সিটি এর প্রার্থীরা তাদের টিউশনির ছাত্রের বয়সী। এমনকি কিছু কিছু সিনিয়র, যারা এখন চাকুরীতে, এমন মনোভাব পোষণ করে যে আমরা সেশন জটে ছিলাম, এরা এত তাড়াতাড়ি পাশ করে কী করবে?
দীর্ঘ মেয়াদে কার ক্ষতি? এক কালে ঢাকা কলেজ বাংলাদেশের সেরা কলেজ ছিল। সেরা এই কারণে ছিল কারণ দেশের স্কুল পাশ করা সবচেয়ে মেধাবী ছাত্ররা ঢাকা কলেজকে প্রথমে নির্বাচন করত। পলিটিক্স এ ঢাকা কলেজ এর পরিবেশ যখন নষ্ট হওয়া শুরু করল, তখন ২০০২ সালের দিকে ঢাকা কলেজের পতন ঘটলো, এবং সেটা ভয়াবহ ছিল। আমি এখন দেখেছি নটরডেমের কিছু ছাত্র ঢাকা কলেজ নাম শুনলেও নাক সীটকানি দেয়, তাই ২০০০ সালের আগের ঢাকা কলেজের আলমনাই দের কথা চিন্তা করলে খারাপ লাগে। প্রাইভেট ভার্সিটি এক কালে কংসেপ্ট ছিল যে বড়লোক দের ছেলে মেয়েরা ওখানে যায়, পড়াশুনা না করেই ডিগ্রী পায়, যা অর্ধেকের বেশি প্রাইভেট ভার্সিটির ক্ষেত্রে আজ প্রযোজ্য। কিন্তু কিছু প্রাইভেট ভার্সিটি কিন্তু এখন বেশ এগিয়ে গেছে এবং আরও এগিয়ে যাচ্ছে, (অন্যদের তুলনায়), সর্বনাশ হবে যদি আজ থেকে ১০ বছর পরের উচ্চমাধ্যমিক পাশ মেধাবীরা  বুয়েটের আগে ওই সব ভার্সিটি কে বেছে নেয়। অন্যান্য দেশে এক নম্বর ভার্সিটি গুলি হয় রিসার্চ ফান্ড এর উপর। বুয়েটে মেধাবীরা আসে শুধু একারনে, যে বুয়েট এ তার আগের বছরে মেধাবীরা এসেছিল । খুব জোর গলায় কোনও ছাত্র বা শিক্ষক বলতে পারবেন না যে বুয়েটে গাধা টাইপের ছাত্র আসলেও তারা কয়লা পিষ্ট করে হীরা বানাতে পারবেন। বরং কিছু অত্যন্ত মেধাবী ও পরিশ্রমী ছাত্র বুয়েটে ভর্তি হয়ে অকর্মণ্য হয়ে যাবার ঘটনা বিরল না। দীর্ঘমেয়াদে ছাত্র শিক্ষক আলমনি সবার ক্ষতি যদি বুয়েট পিছিয়ে পড়ে। আলমনি র বুয়েটের প্রাক্তন ছাত্র বলে প্রাইভেট ভার্সিটি এর উপর যে advantage টা পেত সেটা আর পাবে না। শিক্ষকদের প্রাইভেট ভার্সিটি তে ক্লাস নেওয়া বন্ধ হয়ে যাবে, কারণ পেছনের দিকের প্রাইভেট ভার্সিটি তখন বুয়েটের চেয়ে এগিয়ে থাকে প্রাইভেট ভার্সিটি কে প্রাধান্য দিবে (এড এ থাকবে: আমাদের এখানে পড়ান পীচ-ব্লেণ্ড বিশ্ববিদ্যালয় এর মেকনিক্যালের ডীন অধ্যাপক...)।
শিক্ষার্থীর যারা মনে করেন স্কুলের বাচ্চাদের মতন বেত দিয়ে শাসন করে কানে ধরে বুয়েটের "বাচ্চা"দের পরীক্ষা দেওয়ানো সম্ভব, তাদের ২০০৬ এর বিশ্বকাপের সময়কার ঘটনা স্মরণ করিয়ে দিতে চাই। বুয়েট কর্তৃপক্ষের কঠোর পরীক্ষা নেওয়ার সিধান্ত এর প্রতিবাদে বুয়েটের কতিপয় ছাত্র শিক্ষকদের বাসায় হামলা করেছিল রাতের অন্ধকারে। বুয়েট অনির্দিষ্ট কালের জন্য বন্ধ ঘোষণা করতে কর্তৃপক্ষ বাধ্য হয়েছিল। এবং এর পর থেকে কর্তৃপক্ষ অনেকটা গা  ছাড়া। যেটা বললাম, যাদের ক্ষতি, তাদের উপকার করতে গিয়ে যদি নিজের পরিবারের উপরে হামলা হয়, তাহলে গায়ে পড়ে প্রেসার দেবার দরকার টা কী?
বুয়েটের পরীক্ষা পেছানোর দীর্ঘমেয়াদী ক্ষতি সবার হলেও, স্বল্পমেয়াদে কিন্তু ক্ষতি বর্তমান ছাত্রদেরই (যদিও, ironically পরীক্ষা পেছনোর দাবীটা তারাই করে, আলমনাই বা শিক্ষকরা না)।
জাতি গত ভাবে আমরা দীর্ঘমেয়াদী পরিকল্পনাতে বিশ্বাসী না। আমাদের দাদী নানী রা ১০-১২ টা করে বাচ্চা পয়দা করার সময় চিন্তা করেন নাই, তখন থেকে  শত  বর্ষ পড়ে তাদের সুজলা সুফল দেশটার প্রতিটা ইঞ্চি জমি তার ১৮ কোটি মানুষের খাবার যোগাতে ব্যবহার করা লাগবে। বুড়িগঙ্গা বাঁচাও কর্মসূচী নেয়া হয়েছে বুড়িগঙ্গা মরে যাবার পড়ে। তাই দীর্ঘমেয়াদী ক্ষতি যাদের, তারা সমষ্টিক ভাবে কিছু করবেন বলে আশা করত বৃথা। বরং বর্তমান ছাত্ররা  এটা করার শক্তি রাখে। তবে সরাসরি আন্দোলন কারীদের সাথে confrontation এ গেলে কোনও লাভ হয় না। পরীক্ষা পেছনর একটা নিয়ম প্রতিষ্ঠা করা দরকার। হলে মিছিল করে পরীক্ষা পিছানোর  চেয়ে অন্তত গণ সাক্ষর করে এইটা প্রতিষ্ঠা করা যায় যে, ছাত্ররা গোপন ভোটে ঠিক করবে পরীক্ষা পিছাবে কিনা (ভোটটা অনলাইন হতে পারে), ৭৫% ছাত্র যদি মনে করেন যে পরীক্ষা পিছানো দরকার, কর্তৃপক্ষ সঙ্গে সঙ্গে পরীক্ষা পিছিয়ে দিবে। কিন্তু কোনও শিক্ষার্থী রকম মিছিলে সংশ্লিষ্ট হলে বা মিছিল আয়োজনের চেষ্টা করলে, বা ভোট এ কাউকে প্রভাবিত করার চেষ্টা করলে ওই শিক্ষার্থী কে ১ টার্মের জন্য সাসপেণ্ড করা হবে, এবং পরীক্ষা পেছালেও তার ওই টার্ম এর সকল পরীক্ষার গ্রেড বাতিল করা হবে। মেজরিটি ছাত্র পরীক্ষা পেছানোর বিরুদ্ধে তার শক্ত প্রমাণ কর্তৃপক্ষের কাছে থাকবে। আর যদি ৭৫% এর বেশি ছাত্র প্রতি বার মনে করে যে পরীক্ষা পিছানো দরকার, তাহলে বুঝতে হবে বুয়েট এ আর মেধাবী ছাত্ররা  পড়তে আসে না। তবে আমার বিশ্বাস, ভোট হলে ১০% ছাত্রের ও সমর্থন পাবে না পরীক্ষা পিছানোর দাবি।
বুয়েট কর্তৃপক্ষ গণসাক্ষর কে খুব গুরুত্ব দেয়। ১ সপ্তাহ গ্যাপে টার্ম ফাইনাল হবার বাজে নিয়মটাও করা হয়েছিল ছাত্রদের গণসাক্ষর এর প্রেক্ষিতে। এখন প্রশ্ন হচ্ছে বুয়েটএর ছাত্ররা তাদের আয়েশ করে পড়ালেখার জীবন, মুভি দেখা আর বেড়ানো ত্যাগ করে, বেরিয়ে ওয়ার্ক ফোর্স এ দ্রুত প্রবেশ করতে রাজি আছে কিনা?
আমি বুয়েট এর শিক্ষার্থীদের মতামত আশা করছি মন্তব্য হিসেবে।
prantorbuet at জিমেইল 

