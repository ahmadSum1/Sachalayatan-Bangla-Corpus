নির্বাক চোখে অবাক তাকিয়ে  থাকি। 



কবিতা আর কি লিখবো?
যখন দেখি চারিপাশের পরিচিত মুখ গুলো
বিকৃত হাসে নীতির কথা শুনে।
চিবিয়ে চিবিয়ে বলে নীতিবান!
যত সব ফালতু প্যাচাল। 
শব্দ মালা কি আর গাথঁবো?
যখন দেখি সভ্য মানুষের অধরের ফাকেঁ
অশ্রাব্য শব্দের ফুলঝুড়ি।
অশ্লীল বাক্য বিনিময়ের হীন মানসিকতা। 
নিজেকে রক্ষা করি কি ভাবে ?
যখন দেখি পায়ে পা রেখে
ঝগড়া করার জন্য উৎসুক মানুষের দীর্ঘ মিছিল।
উত্যাক্ত করার জন্য অহেতুক খুনসুটি। 
নিজের কথা  গুলো কি করে বলি?
যখন দেখি শুনার কেউ নেই,
হট্টগোল আর নিজের ক্যানভাসে ব্যস্ত সবাই।
সবাই যেখানে নিজেকে ভাবে মহাজ্ঞানী। 
মুক্ত আকাশে ডানা মেলি কি ভাবে?
যখন দেখি আমার ডানা ঝাপটে আছে
কিছু নব্য আতেলের দল,
নতুন করে গজিয়ে উঠা ধনিক বুদ্ধিজীবি।
আমাকে টেনে মিশিয়ে দেয় মাটিতে। 
আমি অবাক হয়ে দেখি নির্বাক চোখে
শিক্ষা আজ কোথায় যেনো হয়েছে নির্বাসিত।
মামা মমতার সবুজ ভূমিতে লেগেছে খরা  ।
আশার পাপড়ী জুরে বসেছে কীট।
আমি হতভম্ব হয়ে দেখি
আর নিশ্চুপ বসে থাকি। 

