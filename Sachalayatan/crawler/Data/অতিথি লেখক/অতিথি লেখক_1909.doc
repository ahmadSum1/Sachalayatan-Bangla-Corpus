স্বপ্নীল রাত



আজ এই রাতে তমসা ছেঁয়েছে চারিদিকে। যেন আঁধারে গ্রাস করেছে ধরণী।তথাপি বিশাল আকাশের বুকে আধ-খানি চাঁদ ম্রিয়মান অস্তিত্ত্বে বিরাজমান।যেন কোন সম্ভবনার জানান দেয় সে।
সব চলে গিয়েছে ঘুমের দেশে।ঘুমপরীরা তাদের নিয়ে যায় স্বপ্নের দেশে।হাজারো স্বপ্নের সমারোহ।লাল নীল স্বপ্নেরা ভীড় করে তাতে।
অসীম শূণ্যতায় দাঁড়িয়ে থাকি এই আমি।আর থাকে এই মন। বিলাসী মন আমার। স্বপ্নবিলাসী এই মন। হাজারো দুস্বপ্নের জাল ছিন্ন করে আজ আবারো স্বপ্নের জাল বোনে।আবারো প্রাপ্তির দূর্নিবার আকর্ষনে ছুটে চলে সম্মূখ পানে। রাতের আঁধারের বুক চিড়ে থাকা ঐ এক টুকরো চাঁদের মতো খুঁজে ফেরে কোন প্রাপ্তির সম্ভবনাকে। তারপর ঠিক পৌঁছে যায় তার নির্ধারিত গন্তব্যে।যেন আঁধারের বুক থেকে ধরে আনে একমুঠো আলো। লোভী চোখগুলো আবারো চকচক করে উঠে। কতকত স্বপ্নরা ভিড় করে তাতে। আমার সেই পাওয়া না পাওয়া স্বপ্নেরা।
আজ তবে আর একবার স্বপ্ন বিলাসে মাতি এই স্বপ্নীল রাতে।

