 ফটোব্লগ : গনি মিয়ার আত্নকথন 



গনি মিয়া একজন গরিব বর্গাচাষী। তার নিজের কোনো জমি নেই। অপরের জমি চাষ করে…… 
এমনি গনি মিয়ার সাথে সখ্য উচ্চ মাধ্যমিক পরার সময় থেকে।  অনুবাদ নামক তত্ত থেকে। তারপর সময় বয়ে চলা … এভাবে চলতে চলতে বাস্তব পটে চলে আসে আরেক গনি মিয়া, মৃত্তিকা শিল্পী মাটি নিয়ে খেলা.. খেলতে খেলতে স্বপ্ন বোনা, যতটা না ইচ্ছা তারচেয়ে অনেক বেশি বাস্তবতা। 
হ্যা, গনি মিয়া একজন কুমার। বাংলার অনেক বিলুপ্ত প্রায় শিল্পের মাঝে কোনো রকমে টিকে থাকা এক শিল্পের শিল্পী। 

সুন্দর এক সংসার ছিল 

ঘর আলো করে আসে এক সন্তান অনেক স্বপ্ন আনেক আশার নকশীকাঁথা বুনে চলা, ছোট ঘর তবুও অনেক আনন্দ, আমার সন্তান বড় হবে, নিজের ভাগ্য হবে পরিবর্তন

যেন নতুন উদ্দম এ সুঁই চালানো, নকশীকাঁথা বুনতে হবে না, এখনও তো অনেক বাকি। বাবা মন তো, আরও জোরে আরও জোরে, নকশীকাঁথা আমাকে শেষ করতেই হবে।  

নকশীকাঁথা ছোট ফুল বড় হতে থাকে স্বপ্নও চলতে থাকে 

নকশীকাঁথার আসে পাশেই ছড়িয়ে থাকে সুঁই সুতা, 

এমন ই  সুঁই সুতা নিয়ে খেলতে খেলতে নকশীকাঁথার সদ্য বড় হওয়া ফুলের পাপড়িরা ডানা গজাতে থাকে,খেলতে খেলতে বড় হওয়া আরকি।

কিন্তু একি আমার হাতে আজ সুঁই নেই কেন? আমিতো দিব্য আলোতে নকশীকাঁথা দেখতে পাচ্ছি,একি আমার নকশীকাঁথা আজ কেন অচেনা লাগছে কিন্তু নকশীকাঁথাতো বড় হচ্ছে,তাহলে,তাহলে কে সুঁই চালাচ্ছে  

চোখের সামনে বড় হওয়া সেই ফুল আজ সব কয়টা পাপরী মেলে নিজের রুপে বিকশিত। কিন্তু একি রুপ, এই রুপ তো আমি চাইনি। আমার নকশীকাঁথার সব কয়টা সুতার রঙ আজ বড় অচেনা, আমি কি তবে ব্যার্থ? হ্যা আমি ব্যার্থ । আজ আমার নকশীকাঁথা আমার স্বপ্নের রঙ্গে বোনা নয়, পরক্ষনে ভয় হয় আমার সেই ফুল ও তো এখন আমার সেই স্বপ্নের রঙ্গের নকশীকাঁথার পিছনে ছুটছে, ও কি পারবে? পারবে যা আমি পারি নি। পাবে কি সেই স্বপ্নের রঙ্গের নকশীকাঁথার সন্ধান?

আমি গনি মিয়া, কুমার, এই তো আমার গল্প ।

