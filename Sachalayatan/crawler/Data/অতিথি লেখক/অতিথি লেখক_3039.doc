মুখ ও মুখোশ



ঝনননননননন............................................                                                  যাহ!আবার ও কিছু একটা ভাঙলো!প্রতিদিন কোন না কোন অঘটন আর মিরার চিলচিৎকার এভাবেই রোজ ভোর হয় আমার ৪ কামরার এই ফ্ল্যাট এ।ব্যাংকার আমার  ব্যস্ত জীবনে চাকরি যেখানে প্রায় নটা-আটটা ভোরবেলার এই আলসেমির সময়টুকু একান্ত আমার মনে হয়।চায়ের উষ্ণ ধোঁয়ার ফাঁকে  বহুতল ফ্ল্যাটে আমার এক চিলতে আকাশ দেখা,ভোরটা  কখনো ঠিক তুলতুলে পাখির মত অথবা হয়ত কখনো চকলেট গলে যাওয়া স্বাদটুকুর মত ভীষন ভাল লাগে।এই সময়টায় প্রায় ফেলে আসা গ্রাম খুব মনে পড়ে।গ্রামের খোলশ ছেড়ে আজকাল পুরোদস্তুর শহুরে তবু খুব মনে পড়ে সেই দলবেধে রস চুরি,জোছনায়  ব্রিজে বসে আডডা,বাড়ী ফিরেই ```বন্ধু,কি খবর বল,কতদিন দেখা হয়নি!হঠাৎ মিরা ঘরে ঢোকে।রাগে ওর ফরসা মুখ লাল হয়ে আছে।"দেখলে,ফ্লাক্স ভেঙ্গে ফেলেছে!চড় দিয়ে বিদায় দেয়া দরকার মেয়েটিকে "আমি চায়ের কাপটি নামিয়ে রেখে বলি,"মিরা, শোন,ভুল তো মানুষের ই হয়।এভাবে চিৎকার করার কিছু নেই।মেয়েটা আমাদের মেয়ের মতই"                                                                                                        পরপর ২টা বাস ছুটে গেল।এর পরেরটা ধরতেই হবে নাহলে আজ বসের ঝাড়ি জুটবে কপালে।এইতো আসছে।হাচড়ে পাচড়ে উঠে যাই। কি আস্চর্য আস্ত একখানা সিট ও পেয়ে যাই!আরাম করে বসে হঠাৎ দেখি একটি কলেজ পড়ুয়া মেয়ে দাঁড়িয়েআছে র আমার ই কিছু স্বজাতি মেয়েটিকে চোখ দিয়ে গিলছেন!উঠে গিয়ে সিট ছেড়ে দেই।হঠাৎ দেখি মেয়েটি কটমট করে আমার দিকে তাকাতে তাকাতে নেমে গেছে!উপকারের প্রতিদান দিতেও জানেনা!যত্তসব!                                                                                                        অফিসে পৌঁছে ফাইল গুলোতে নাক ডুবানো আর ২০ মিনিটের লাঞ্ছ ব্রেেক দম খুলে শ্বাস নেয়া এভাবেই চলে যায় সময়।আজ পাশের ডেস্ক এর মিসেস নেয়াজ বেশ চুপচাপ।লাঞ্ছ ব্রেকে ও চেয়ার থেকে উঠছেননা!নাহ ,দেখতে হয়।ওনার ডেস্ক এ গিয়ে বসি।কথা বলতে গিয়ে দেখি ঠোটেঁর কাছটায় ফুলে নীল হয়ে আছে।ডান চোখ বন্ধপ্রায়!আতকে উঠে বলি এ কি!চুপ করে থেকেন উনি।বুঝে যাই পতিদেবতাটির কান্ড!ওনার হাতটা আলতো করে ধরে বলি 'এভাবে র কতদিন?আপনার মত শিক্ষিতা চাকুরে একটা মেয়ে কেন মার খেয়েও মুখ বুজে সংসার করে যাবেন?আপনি যদি বলেন তাহলে কিন্তু এখনি এ্যকশন নেয়া যায়।আপনি চাইলে কিছুদিন আমার বাসায় থাকুন না।মিরা বুঝবে" উনি ধরা গলায় বলেন"তা হয়না"ধ্যাৎ বাঙ্গালি নারী!                                                                                                          অফিস থেকে বের হতে গিয়ে দেখি   শঙ্কর দাড়িয়ে আছে।জিজ্ঞেস করি "কেমন আছো?'ও বলে "স্যার।ভাল নাই।বউ অসুস্থ।কেমনে কি করুম বুঝিনা"এই বোকাসোকা সরল স্টাফ টিকে আমার ভালই লাগে।১০০০ টাকা বের করে দেই, নাও রাখো।ও ফ্যালফ্যাল করে আমার দিকে তাকিয়ে হঠাৎ কেঁদে উঠে বলে"স্যার,আপনে দেবতা!" আমি বলি "বউটারে নিয়ে অফিসে ঘুরে যেয়ো একদিন"                                                                                                      রাত ১১টায় ঘরে ঢুকি।ভীষন ক্লান্ত লাগছে।মিরা এগিয়ে আসে"কি আস্চর্য তুমি একটা কল তো দেবে!কল করলেও ত ধরোনা।এত রাতে কই যাও বলে দিলে তো র টেনশন করিনা"কষে একটা চড় বসাই ওর গালে"ভ্যাজর ভ্যাজর করা মেয়েমানুষ আমার পছন্দ না।টেবিলে ভাত দাও"ভাত খেয়ে এসে দেখি মিরা শুয়ে আছে।ঘুমাচ্ছে বোধহয়।কি আর করবে,যাওয়ার ত জায়গা ও নেই।ভাইয়ের সংসারে যাবে সেই আশা তো নেই।যত্তসব!অর মুখের দিকে তাকিয়ে হঠাৎ মিসেস নেয়াজ এর কথা মনে পড়ে।আজ হাত ধরলাম ওনার।চট করে হাত সরিয়ে নিলেন না!খেয়াল করেন নি নাকি ইচ্ছে করেই!ভুদ্রমহিলার আলাদা একটা সৌন্দর্য আছে অবশ্য।আজকের বাসের মেয়েটি ও বেশ।সিট দেবার ছলে মেয়েটিকে ছুঁয়ে দিয়েছিলাম বলেই অমন করে নেমে গেলো! মিসেস নেয়াজ এর সাথে কথা বলতে আমার ভালই লাগে।শঙ্কর এর  কথা ভেবেই আমার মুখে অজান্তেই হাসি ফুটে উঠে।ওর বউটিও বেশ দেবী দেবী দেখতে!ছেড়া শাড়িতেও মেয়েটি দারুন!আবার ও হাসি আমি দেবতাই বটে!বারান্দাই গিয়ে দাঁড়াই।অন্ধকারে সিগারেট এর ধোয়াঁয়  উড়ে যায় অপূর্ণ ইচ্ছেগুলো........।...

