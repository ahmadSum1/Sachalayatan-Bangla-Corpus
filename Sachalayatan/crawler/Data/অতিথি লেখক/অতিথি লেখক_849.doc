ছবিব্লগঃ আমার উত্তরবাংলা ২



মেলায় যাবেন? আরে, নানা, এক্সপো-টেক্সপো নয়। এ হল গিয়ে আপনার রাসমেলা। বাংলা অঘ্রান মাসের পূর্ণিমা তিথিতে শুরু হয়ে টানা পনের দিন। তারপর ভাঙা মেলা তো আছেই। না, ভাঙা মেলা থাক। আজ বরং একটা গোটা মেলার গল্প শোনাই। গল্প অল্পই আছে, সাথেথাক কাঁচা হাতের ক-খান হাতেগরম ছবি। 
আমার জন্ম কোচবিহার জেলায়। সেখানেই ছেলেবেলা, মাঝারিবেলা, স্কুল, কলেজ, সব স-ব কিছু। তো আমাদের শহরেই যখন মেলা, তাও আবার টানা প নে র দিন ধরে, উত্তেজনাটা, বিশেষ করে যখন একেবারেই পুচকি, পুচকি কেন, বড় হবার পরও কি সেই উত্তেজনা-উন্মাদনা কিছু কম পরিয়াছে? একেবারেই নয়। বরং এখন তো একটা চাপা কলার উচু ভাব চলে এসচে। কেউ যদি অন্য কোন মেলার কথা বলে, ইয়ে নিতে চায়, সাথে সাথে পাটকেলটি ছুড়ে দি – আরে ধুর, আমাদের রাসমেলার কাছে এ মেলা নস্যি... আর যদি কেউ তর্ক জোড়ে, কি আছে তোর, তোদের রাসমেলায়? কি বলব? কোন টু-দ্যা-পয়েন্ট আনসার হয় কি? জানা নেই আমার। মস্তিষ্কের আনাচে কানাচে ভীড় করে হাজারো স্মৃতি, ভাল্লাগা, ছোটবেলার মান অভিমান আরো কত কিছু। 
বাদ দিন তো। ওসব গল্প মেরে লাভ নেই। ওসব স্মৃতিমেদুরতা সবারি থাকে কমবেশি। তারচেয়ে বরং ক-খানা কথা সেরে নি। এই রাসমেলার অনুষ্ঠিত হয় কোচবিহার শহরের প্রাণকেন্দ্রে অবস্থিত মদনমোহন ঠাকুরের মন্দির চত্তরে। আবার পুচকি একখানা যায়গা ভেবে বসবেন না যেন। এক দিনে হেটে গোটা মেলা ঘোরাটা... পারবেন না, তা নয়, তবে চাপের। তো এই মদনমোহন ঠাকুর ছিল কোচবিহারের রাজপরিবারের কূলদেবতা। অষ্টাদশ শতকের শেষলগ্নে নির্মিত এই  মন্দিরকে কেন্দ্র করে সেই তখন থেকেই জমাটি রাসমেলা। 
সময়ের সাথে মেলাও বদলেছে নিজের নিয়মে। রঙের পরশ পরেছে, আরো রঙিন করে সাজিয়েছে সে। তবে যেটা ভালো লাগে আমার – রাসচক্রড়া। মনদিরের 
পাশেই বাঁশ আর কাগজ দিয়ে বানানো বিশালাকার একটা চক্র, যেটার হাতল ধরে সবাই বাইবাই ঘোরায় রাস। ছোটবেলা সবাই বাবার কাধে চাপে রাস ঘোরানোর জন্য, পরে তারা আবার তারাও কাধে নেয় পরের প্রজন্মকে।  আরেকটা ব্যাপার। মন্দির চত্বরে যেমন কীর্তন, পালাগান, যাত্রার আসর, আবার মেলার মাঝে অন্য একটি মঞ্চ আছে যেখানে প্রতিদিন বাংলা ব্যান্ড থেকে কুমার শানু লাইভ, স ব। তাও যদি পছন্দ না হয়, তাহলেও অনেক অপশন খোলা। কি চাই? সার্কাস, চিত্রহার, হরেক কিসিমের নাগরদোলা, ম্যাজিক, দুটো/তিনটে মাথাওয়ালা মানুষ, মৃত্যুকূপ... আর যদি মনে হয়, ধুর, আগে কেনাকাটা করি, তারপর; তাহলে তো কথাই নেই। কি কিনবেন? থাক, আর লিস্ট বড় করার কোন অর্থ হয় না। ঘোরাফেরা, কেনেকাটা অনেক হল। এবার পেট্টা একটু ইয়ে করছে, তাই না? কি খাবেন বলুন? রাসমেলা খ্যাত জিলিপি? নাকি ঢাকাই পরোটা (ইয়া বড় সাইজের, খাস্তা)। ও মিষ্টি ভক্ত নন? তাহলে চাইনিস, কিংবা চাট? নাহলে রাস্তার ধারের এটা ওটা। আর খাওয়ার পর বেনারসী পান না চিবোলে মেলা মাটি। 
না অনেক বকবক করে বোর করে দিলাম। এবার ছবি। ছবিগুলো ক-বছরের পুরোনো। নিতান্ত কাঁচা হাতের ছবি। তাই...
১) রাসচক্রঃ

২) ভক্ত (মদনমোহন মন্দিরে)ঃ

৩) বিগ্রহঃ

৪) ক্লিকঃ

৫) পূতনা রাক্ষসীঃ

৬) দুরন্ত ঘূর্নীর ১ঃ

৭)  দুরন্ত ঘূর্নীর ২ঃ

৮) মেলা মগডালঃ

৯) সুখটানঃ
(বিধিস্মমত সতর্কীকরণঃ ধূমপান ক্যান্সারের কারন)
১০) বিকিকিনিঃ

১১) রেশম শিল্পঃ

১২) ফুঃ ঃ

সবশেষে একটা ভিডিও। টুকরো কিছু ক্লিপিং জোড়াতাপ্পি মেরে বানানো; পাতে দেবার মত না জেনেও তুলে দিলাম।

ভিডিও লিঙ্ক: এখানে
আগের পর্বঃ এখানে 
  # দীপালোক
# ইমেলঃ 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%64%65%65%70%61%6c%6f%6b%32%30%31%31%40%67%6d%61%69%6c%2e%63%6f%6d%22%3e%64%65%65%70%61%6c%6f%6b%32%30%31%31%40%67%6d%61%69%6c%2e%63%6f%6d%3c%2f%61%3e%27%29%3b'))
**********************************************************
পুরোনো লিস্টি –
১) যে ছবি দেখলামঃ বারান
২) ছবি ব্লগঃ তিস্তা পারের বৃত্তান্ত
৩) [url= http://www.sachalayatan.com/guest_writer/44998]রিকিসুমের ডায়েরী[/url]
৪) [url= http://www.sachalayatan.com/guest_writer/48755]ছবিব্লগ ঃ জুলুকের চিঠি[/url]
৫) [url= http://www.sachalayatan.com/guest_writer/43832]অনুগল্পঃ হুতুম্বা[/url]
৬) অনুগল্পঃ জেদাজেদি 
৭) অনুগল্পঃ রাশিফল 
৮) অনুগল্পঃ গিরগিটি 

