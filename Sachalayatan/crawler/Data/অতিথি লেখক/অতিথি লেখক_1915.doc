প্রথম পাঠ আর কিছু অপ্রাসঙ্গিক প্রাসঙ্গিকতা



বিশ্ববিদ্যালয়ের প্রথম ক্লাস করতে যাবো।কেমন যেন একটা মিশ্র অনুভূতি টের পাচ্ছিলাম ভেতরে ভেতরে।প্রথম বার স্কুলে যাওয়ার সেই অনুভূতিটা ফিরে ফিরে আসছিল।দশটায় ক্লাস।তখন শান্তিনগরে ফুপুর বাসায় থাকতাম।প্রথম ক্লাস করতে যাবো সেই খুশিতে একটা রিক্সা চড়ে রওনা দিলাম।কলাভবনের সামনে এসে দাড়াতেই বুকের ভেতর কেমন যেন করে উঠলো।ঢাকা বিশ্ববিদ্যালয়ে পড়বো কখনো ভাবিনি,আজ সেখানে আমি ছাত্র হিসেবে উপস্থিত।কলাভবনের বিরাট বিল্ডিংটার দিকে তাকাতেই কেমন যেন গর্ব হল।
উইমেন এন্ড জেন্ডার স্টাডিজ ডিপার্টমেন্ট পাচতালায়।ওইটাই আমার ডিপার্টমেন্ট।লিফটে না গিয়ে সিড়ি দিয়েই উঠবো ডিসিশান নিলাম।পরে বুঝলাম খুব একটা ভালো সিদ্ধান্ত ছিলোনা। উঠতে গিয়ে মনে হলো পাচতালা নয়শো ছাব্বিশ মাইল দূরে।যাই হোক ডিপার্টমেন্টে গিয়ে ক্লাস খুজে বের করে একদম পিছনে গিয়ে বসলাম।আশেপাশে সব নতুন মুখ।সবাই দেখি নিজেদের মধ্যে পরিচিত হতে ব্যস্ত।আমাকে কেউ খেয়াল করেনি বোধহয়।আমিও আয়েশ করে বসে সবার ভাবভঙ্গি দেখতে লাগলাম।ছোটখাট ক্লাসরুম।ছাত্রদের চেয়ে ছাত্রীর সংখ্যাই বেশী দেখলাম।ডিপার্টমেন্টের নাম এক্ষেত্রে কোন প্রভাব ফেলেছে নাকি বুঝলামনা।
কিছুক্ষণ পরে দেখি টি-শার্ট আর জিন্স পরা লম্বা-চওড়া ফর্সামতন একটা ছেলে ক্লাসে ঢুকলো।মনে করলাম আমাদেরই ক্লাসমেট হবে হয়তো।তবে তার ভাববঙ্গি দেখে আমি আড়চোখে খেয়াল করছিলাম।তারপর আমাকে সহ ক্লাসের সবাইকে অবাক করে দিয়ে ভরাট গলায় ঘোষণা দিল ”আমি অমুক,স্টুডেন্ট এডভাইজর এবং তোমাদের ওয়ান জিরো ফোর জেন্ডার এন্ড এনথ্রোপলজি লেকচারার।”ক্লাসের মোটামুটি সবারই তখন হতভম্ব অবস্থা।বিস্ময়ের রেশ ন কাটতেই দেখি উনি সটান আমার দিকে আঙুল তাক করে জিজ্ঞেস করলেন “ওই মিয়া এই সাবজেক্টে ক্যান পড়তে আসসো????’’আমিতো অবাক আগেই হইসি এইবার ভ্যাবাচেকা খাইলাম।কয় কি।আজকে প্রথম ক্লাস করতে আসলাম,কোথায় নামধাম-কুশলাদি জিজ্ঞেস করবে তা না...এক্কেরে ডাইরেক্ট একশান।দড়িয়ে কথা বলবো বসে এইটাই বুঝতে পারছিলাম না।অত্যাধুনিক কায়দার চেয়ার টেবিল।দাড়ালে সমস্যা হবে।কোনমতে আমতা আমতা করতে বল্লাম ”স্যার কোথাও চান্স পাইনি তো,ডি ইউনিটে কোনমতে টিকসিলাম।তাও সিরিয়াল বহুত পিছনে ছিল।যখন ভাইভা বোর্ডে ঢুকসি এইটা ছাড়া অন্য সাবজেক্টের নাম পছন্দ হয় নাই,তাই ফার্স্ট চয়েস এইটাই দিসিলাম।সেজন্য এই ডিপার্টমেন্টে আসছি।”
”ভালো করসো।দেশ ও জাতি তাতে উদ্ধার হইসে।তো এই সাবজেক্টে থাকবা না আগামী বছর উড়াল দিবা?”
’’না স্যার সেই সম্ভাবনা নাই।আগামী বছর পরীক্ষা দিলে উর্দু-ফার্সীতে যাইতে হবে।”
”সবাই তাই বলে।থাকে খুবই কম।সবাই ডিপা্র্টমেন্টের নাম নিয়ে লজ্জা পায়।আরে ব্যাটা এইখানে নারী অধিকার নিয়ে পড়ানো হয় তাদের বডি নিয়ে তো না,রাখসোতো তোমার মা-বোনরে খুব সুখে। এতো লজ্জাই যদি পাবা তো মায়ের পেট থেকে বাইর না হয়ে বাপের পেট থেকে বাইর হইতা।এখানে যারা উপস্থিত আসে সবারই মনে হয় এই ছেলেটার মতো একি অবস্থা।নতুন ডিপার্টমেন্ট।নামই জানেনা কেউ,স্বেচ্ছায় পড়তে আসবে কি?যাই হোক ভর্তি যখন হইসো আশা করি সাবজেক্টটার প্রতি ন্যুনতম শ্রদ্ধাবোধ থাকবে তোমাদের।প্রথম ক্লাস কিছু কথা বলতেই হয়,তাই বল্লাম।নামধাম পরে জানা হবে।”এইটা বলে আবার আমার দিকে ফিরলেন।”অ্যাই তুমি বলতো ‘সেক্স’ আর ’জেন্ডার’ এই দুইটার পার্থক্য কি?”....মনে মনে ভাবলাম আজকের দিনে আর কতোবার টাশকি খাবো,এইটা কি ধরণের প্রশ্ন হইতে পারে?ইন্টারমিডিয়েট পর্যন্ত সায়েন্স ব্যাকগ্রাউন্ড ছিলো।তাও অতো ভালো ছাত্র ছিলাম যে তা না।সেই ভাসা ভাসা জ্ঞান নিয়েই বল্লাম “স্যার সেক্স হচ্ছে মানুষের জৈবিক পরিচয় মানে সে পুরুষ কি মহিলা সেটা আর জেন্ডার মানে বলতে পারবোনা”
”আর কেউ বলতে পারবে?এনিওয়ান ইন দ্যা ক্লাস?”
দেখলাম চশমা পড়া একটা মোটাসোটা মেয়ে দাড়ালো।জড়তাহীন ভাবে বললো “জেন্ডার মানে নারী-পুরুষের সামাজিক পরিচয়।মানে সামাজিক যে কাজকর্মগুলোর মাধ্যমে আমরা নারী বা পুরুষদের আলাদা করি।”স্যারকে খুশি মনে হল। “গুড,এখন উদাহরণ দিতে পারবা?”
”জ্বি স্যার,এই যেমন আমাদের সমাজব্যবস্থায় ধরে নেয়া হয় অর্তনৈতিক কাজের দায়িত্ব পুরুষদের আর গৃহস্থালি কাজের দায়িত্ব মহিলাদের।
”ভেরী গুড।অনেক  ক্লোজ আনসার দিসো।এতটা আশা করি নাই।এখন সবার কাছে একটা প্রশ্ন....সেক্স হচ্ছে মানুষের ফিক্সড আইডেন্টিটি,জেন্ডারও কি তাই????”
আমি কিছুক্ষণ আশেপাশে তাকাইলাম।সবার দেখি আমার মতো খাবি খাওয়া দশা।স্যার তখন বল্লেন জেন্ডার কনস্ট্যান্ট না।মনে মনে আরেকবার চমকালাম।মানুষের সামাজিক পরিচয় কিভাবে কনস্ট্যান্ট না হয়?স্যার বল্লেন “ জেন্ডার মানে হচ্ছে সামাজিকভাবে নির্ধারিত সেই সব মানদন্ড যা নারী আর পুরুষকে আলাদা করে।মানে ধর একটা স্বীকৃত ধারণা হইল যে পুরুষ মানুষ দেশ চালাবে।কিন্ত আমাদের দেশে কাহিনীতো তথাকথিত ভাবে উল্টা।দেশ চালায় নারীরা।আবার ধর পিতৃহীন একটা পরিবারে উপার্জন করতেসে মা।তখন আবার জেন্ডার আইডেন্টিটি চেন্জ।পিতৃতান্ত্রিক পরিবারের প্রধান তখন মা.......এইভাবে আরো নানাভাবে এইসব জিনিস চেন্জ হচ্ছে।ক্রিটিক্যালি চিন্তা করলে আরো এরকম অনেক জিনিস পাবা।ইনট্রোডাকটরি ক্লাসের জন্য আজ যা বল্লাম তাই মনে হয় যথেষ্টে।এখন সবাই নামআর কোন কলেজ থেকে আসলা একজন একজন করে বল....এইখান থেকে শুরু কর......।”
সেই প্রথম ক্লাসটার কথা এখনও খেয়াল আছে।অলৌকিক ভাবে এই সাবজেক্টটার প্রেমে না পড়লেও একটা কৌতুহল সৃষ্টি হয়েছিল।শুধুমাত্র পড়তে হবে বলেই পড়ি বা জানার আগ্রহে যাই হোক না কেন এখন মোটামুটিভাবে জানি যে জেন্ডার কি,জেন্ডার বৈষম্য কি,কত উপায়ে নারীকে নির্যাতন করা হয়েছে বা করা হচ্ছে।তারপর মাথায় চিন্তা আসে ঘর থেকে শুরু করে রাস্তাঘাটতো বটেই ফেসবুকে পর্যন্ত দেখি কিভাবে মেয়েদের হেনস্তা করা হচ্ছে। একেকটা পেজের নাম দেখি “ওই ছেড়ি গলায় না দিয়া বুকে ওড়না দে”.”মাইয়া তোর লাইক বাটন চাপ দিসিলাম অন্য কোথাও তো না”......তখন ভাবি এই পেজগুলার যে এডমিন,যারা সদস্য তাদের মা অথবা বোন যখন কাজের খাতিরে আচলটা অথবা ওড়নাটা বেধে নেয় তখন কি এরা বলতে পারে ওই ছেড়ি ওড়না গলায় দে.........তখন স্যারের কথা মাথায় আসে,মানুষের জেন্ডার আইডেন্টিটি চেন্জ হোক বা না হোক ভেতরের পশুসত্ত্বাটা চেন্জ হয়না। 
অরুপ নাহিয়ান

