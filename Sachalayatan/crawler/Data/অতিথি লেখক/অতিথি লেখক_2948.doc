জীবন - কিছু কথা



পরিস্থিতি তাড়া করে ফেরে মানুষকে।
লয়
সৃজন কিংবা রক্ষণ?
জীবন-আনন্দ কখনো বা নিক্ষিপ্ত ট্রামলাইনের
মৃত্যুহিম নীল খাদে।
কখনো বা আজকের সীজারের দুচোখে
চিরকালীন অজ্ঞতা ও বিস্ময়;
জগদ্দল পাথরের মতন- “ব্রুটাস, তুমিও?”
অমলের দুচোখের পাতায় কালো যবনিকা;
স্টিকিং প্লাস্টারের মতন।
পঙ্কিল ধূসরতায় আচ্ছন্ন হরিৎ।
ব্যতিক্রম কখন আসে
রসায়নের পদার্থশ্রেণীর মত।
দায়িত্ব নেয় সৃজন, লালনের।
মুক্তির আশার স্বাদ,-
কিছু মানুষ শোনে বা চাখে,
বাঁচার প্রধান রঙীন অস্ত্র খুঁজে পায়;
বাঁচার তাগিদে মানুষ বেঁচে যায়-
খুঁজে ফেরে ব্যতিক্রমকে।
-প্রসূন ঘোষাল (prasung@gmail.com)

