লোকটা এহনো মরে নাই। একটা শর্ত পূরণ হয় নাই।



মহাবয়ান(গ্র্যান্ডন্যারেটিভ)গুলার 'রেকর্ড' (ইনভার্টেড কমার মধ্যে দিলাম কারণ সাবঅল্টার্নরা বলে যেগুলারে আমরা রেকর্ড বলি সেগুলিতে ঝামেলা আসে- কথা সত্য) খুব খারাপ। উদাহরণগুলা দেখেন আপনেরা - 
- ধর্ম (মধ্যযুগে যা একটা কাণ্ড করলো)
- মার্কসবাদ (কতযে কেমিক্যাল লোচা করসে)
- পুঁজিবাদ
মুক্তিযুদ্ধটারে মহাবয়ান কওয়ার দরকারটা কি? লিওতার যে সংজ্ঞা দিসে তাতে মহাবয়ানের শুরু, মাঝখান আর শেষ থাকা দরকার। আমি কিন্তু একটুও ঝগড়া করতে চাইনা (মানে কইতে চাইনা যে মার্কসবাদ শেষ . . . পুঁজিবাদ শেষ এইটা কওয়ার তো প্রশ্নই ওঠে না)। আবার একভাবে কওয়াও যায় যে 'মা' আর 'পুঁ' খোলস ছাড়সে (মানে লিওতারের হিসাবে একমতো শেষ হইসে আরকি)। 
যদি বিনাতর্কে মাইনা নেই যে পৃথিবীর 'রেকর্ডেড' ইতিহাস যারা জিতসে খালি তাগো কথাই কয়, তাও তো মুক্তিযুদ্ধ ধরা। এইডা কেমন বিজয়ীর ইতিহাস? বিজয়ী, বিজিত, ধর্ম, পুঁজিবাদ, মার্কসবাদ - আমাগো মুক্তিযুদ্ধের লগে গিট্টু পাকাই গেসে এক্কেরে। একটার পর এটা খোলস পরতাসে - কোনটা ধর্মের, কোনটা 'পুঁ'-এর, এইরকম আরকি। খোলস ছাড়া তো দূরের কথা। 
পেঁয়াজের খোসা ছাড়ানের ভিডিওরে রিওয়াইন্ড কইরা দিলে যা হয়। ভালো ঝাঁজও আসে।
এরমধ্যে আবার ডিকনস্ট্রাক্ট করাও শুরু হইয়া গেসে। ইংলিশ মিডিয়ামের পোলাপানের দশ বসরের সিলেবাসের মইদ্যে কনস্ট্রাক্ট করাই এহনো বাকি। আরো কত কিসু 'নির্মাণ' করা বাকি।
আর '৭৫-এর পর মুক্তিযুদ্ধের ন্যারেটিভ লইয়া যা হইসে তা কি ডিকনস্ট্রাক্ট-এর কিসু কম নাকি?
লোকজন সিনেমা টিনেমা বানায়া, থিওরি টিওরি দিয়া যা সব করতাসে - কয় বলে ডিকনস্ট্রাক্ট করতাসে। আরে কি ঘন্টাটা ডিকনস্ট্রাক্ট করবা তুমরা। ভাইঙ্গা চুইরা একাকার কইরা ফালাইসে যেইটা সেইটারে আবার ডিকনস্ট্রাক্ট। লার্জ হেডরন কোলাইডার যেমন প্রতিকণা তৈরী করে, অস্তিত্ব নাই বললেই চলে।
আমার এক কাকা মুক্তিযোদ্ধা। সিনেমা টিনেমার কথা শুইনা হাসে। অনেক্ষণ গুতাইলাম। একটা কথাও কইলো না। শিক্ষিত লোক কিন্তু। 
মনে কইরেন না যে ডিকনশটেরাক্টো বুঝে না। সেইজ্ঞান আবার টনটন। 
আরেকটা জিনিস টনটন করে - এহনো।
চাইর জায়গায় গুলি খাইসিলো। বন্ধুর লাশ কান্দে লইসিলো।
এ্যারে আপনেরা কি ডিকনস্ট্রাক্ট বুঝাইবেন?
লোকটা এহনো মরে নাই। এহনো মুক্তিযুদ্ধ মহাবয়ান হইতে পারেনাই। একটা শর্ত পূরণ হয় নাই।
কাঙ্ক্ষিত নিক: ভুলজন্ম
*** যদি লেখাটা ছাপানো হয় তাইলে একটা মেইল দিয়েন। নাকি মেইল দেয়ার নিয়ম নাই? আপনাগো এইহানে সবকিসুই বড় জটিল। ইমেইলটা কি লুকাই রাখা যায়? চুপচাপ পইড়া চইলা যাবো তাও হয়না। এমন সব লেখা যে নিজর কিসু একটা লেকতে ইসসা করে।

