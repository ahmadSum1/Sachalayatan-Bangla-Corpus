ফটোশপ সিএস৫ এর ২৫ টি অসাধারণ কি-বোর্ড শর্টকাট (পর্ব-২):



কর্মক্ষেত্রের অভিজ্ঞতার সুবাদে আমি দেখেছি অনেক আর্টিস্ট বা গ্রাফিক ডিজাইনার আছেন যারা অ্যাডোবের নতুন কোনো ভার্সন বের হলে সেটি ইউজ করতে ভয় পান (কম্পিউটারের পারফর্মেন্সের ব্যপারটি বাদ দিয়ে)। আজকে থেকে প্রতি দিন আমি ৫টি করে মোট ৫ দিনে ২৫ টি ফটোশপ সিএস৫ এর টিপস নিয়ে আলোচনা করব আপনাদের সাথে। নতুনদের কাজে তো লাগবেই সেই সাথে নতুন ভার্সনের ফোবিয়াগ্রস্থরাও আশা করি নতুন ভার্সন ব্যবহার করার লোভে পড়ে যাবেন  
--
:: পূর্বে প্রকাশের পর ::
৬. দ্রুত মুভ: অন্য কোনো টুল সিলেক্ট অবস্থায় দ্রুত মুভ টুল ব্যবহারের জন্য Command/Ctrl চেপে রাখুন। ক্লিক ছেড়ে দিলেই পূর্ববর্তী টুলে ফিরে যাবে।
৭. একসাথে সব ডকুমেন্ট প্যান ও জুম: একসাথে বেশ কয়েকটি ডকুমেন্ট নিয়ে কাজ করার সময় আনুপাতিকভাবে প্যান বা জুম করে কাজের কম্পেয়ার করে দেখা লাগে। এটি করার শর্টকাট হচ্ছে Shift + Ctrl + Space (Win) বা Shift + Command + Space (Mac) চেপে মাউস ক্লিক।
৮. সমস্ত প্যানেল লুকানো: আমি ১০০% গ্যারান্টি দিয়ে বলতে পারি একটা ক্রিয়েটিভ কাজ শেষ করে যে কোনো আর্টিস্ট তার সফল কাজটির প্রিভিউ  ফ্রেশভাবে দেখতে চাইবেন। এর জন্য আপনাকে শুধুমাত্র কিবোর্ডের Tab কি চাপতে হবে। লুকানো প্যানেল ফিরিয়ে আনতে আবার Tab কি চাপলেই হবে। অথবা ফটোশপের প্যানেলগুলোর কাছে মাউস রাখলে সাময়িকভাবে টুলস মেনু দেখা যাবে।
৯. অ্যাডোব ব্রিজে ফুল স্ক্রিন প্রিভিউ: ইমেজ ফাইল সরাসরি ফটোশপ বা অ্যাডোবের অ্যাপ্লিকেশনে ওপেন করার জন্য ছাড়াও অ্যাডোব ব্রিজের মাধ্যমে অনেক জরুরী কাজ করা যায়। কোনো ইমেজ ফাইল ফটোশপে খোলার আগে ইমেজটির ফুল স্ক্রিন প্রিভিউ দেখে নেয়ার জন্য Space চাপতে হবে। পরবর্তী ইমেজে যাওয়ার জন্য অ্যারো কি চাপতে হবে।

১০. টেক্সট সাইজ পরিবর্তন: টেক্সট সিলেক্ট করে Command/Ctrl + Shift + < বা > চাপলেই আকৃতির পরিবর্তন ঘটবে। শুধুমাত্র টেক্সট লেয়ার সিলেক্ট করলে এই শর্টকাট কাজ করবে না!
(পর্ব ১)

