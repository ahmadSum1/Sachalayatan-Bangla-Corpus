টি টুয়েন্টি বিশ্বকাপ ও কিছু প্রাসঙ্গিক ভাবনা



আসছে টি টুয়েন্টি বিশ্বকাপে গত ক্রিকেট বিশ্বকাপের মত বাংলাদেশে প্রচুর বিদেশী আসবে। ঢাকা শহর কখনই বিদেশী বা পর্যটক বান্ধব শহর না। ক্রিকেট বিশ্বকাপে এসেছিল এমন ২জন বিদেশী বন্ধু কাম পর্যটকের সাথে কথা বলে জেনেছি বাংলাভাষা বিষয়ক জটিলতার কারণে এখানে চলা বেশ কষ্ঠকর।
বিশেষ করে ঢাকা শহরের বাসগুলো, যেখানে সব বাসের গন্তব্যস্থলগুলো খাঁটি বাংলা আবার কখনও ভুল বাংলাতে লেখা থাকে।
১.
বিশ্বকাপ উপলক্ষ্যে এয়ারপোর্ট থেকে শাহবাগ এবং শাহবাগ থেকে মিরপুর স্টেডিয়াম, গুলশান থেকে মিরপুর, গুলশান থেকে এয়ারপোর্ট যাওয়া বিভিন্ন বাসে বাংলার পাশাপাশি গুরুত্ব দিয়ে পাবলিক বাসে ইংরেজিতে বিভিন্ন স্থানের নাম লেখা উচিত। যদিও পর্যটকদের বিশাল একটা অংশ ব্যক্তিগতভাবে ট্যাক্সিক্যাব ব্যবহার করে, কিন্তু টিটুয়েন্টি বিশ্বকাপে বিদেশী দর্শকদের সংখ্যা বৃদ্ধিপাবে, যা ট্যাক্সিক্যাব বা সিএনজিতে মেটানো সম্ভব নয়।
২.
এয়ারপোর্ট থেকে শাহবাগ এবং শাহবাগ থেকে মিরপুর স্টেডিয়াম, গুলশান থেকে মিরপুর, গুলশান থেকে এয়ারপোর্টের রাস্তার চারপাশের দোকানগুলোতে বাধ্যতামূলকভাবে বাংলা ও ইংরেজিতে সড়কের নাম লেখার নিদের্শ দেয়া উচিত। আমার নিজের দুবারের ভারত ভ্রমণ থেকে বলতে পারি দিল্লীতে যখন পশ্চিম বিহার অঞ্চলে কোন ঠিকানা খুঁজে পাই নি তখন হিন্দির পাশে লেখা ইংরেজি ভাষা বুঝে খুঁজে পেয়েছিলাম আর্জেন্টিনা ও কলম্বিয়ার দূতাবাস।
৩.
বাংলাদেশে বিদেশীদের প্রতারণার করার সংবাদ তেমন না পাওয়া গেলেও সর্তকতা গ্রহন করা উচিত। এয়ারপোর্ট থেকে শাহবাগ এবং শাহবাগ থেকে মিরপুর স্টেডিয়াম, গুলশান থেকে মিরপুর, গুলশান থেকে এয়ারপোর্টের রাস্তার নির্দিস্ট দূরত্ব পর পর আর্মি চেকপোস্ট বসিয়ে বিশেস তথ্যসেল করার চেষ্টা নেয়া যেতে পারে। সুদান, সিয়েরা লিওনে শান্তিরক্ষী হিসেবে কাজ করা বাংলাদেশ সেনাবাহিনী একাজটা সফলতার সাথেই করতে পারে।
৪.
বেনাপোল দিয়ে অনেক বিদেশী বাংলাদেশে প্রবেশ করে। আমার নিজের অভিজ্ঞতা থেকে দেখা আরিচা ঘাট পর্যন্ত কোথাও কোন স্থান নির্দেশক ইংরেজিতে লেখা ছিল না, যা দেখে বুঝবে জাপানিজ তরুণ-তরুণী দুইটা বাংলাদেশে আসছে। স্থলবন্দর দিয়ে বাংলাদেশে প্রবেশের পর থেকে কোথাও কোন ইংরেজিতে স্থান নিদের্শনা না থাকাটা আমাদের বাংলাভাষা প্রেমকে প্রকাশ করে না, অসচেতনাকেই প্রকাশ করে।
৫.
টি টুয়েন্টি বিশ্বকাপ উপলক্ষ্যে এরই মধ্যে মিরপুরের রাস্তাগুলো আর্মি ইঞ্জিনিয়ারিংয়ের ২নং ব্যাটেলিয়ন দিয়ে সংস্কার করা হচ্ছে। রাস্তা সংস্কারের পাশাপাশি বাংলাভাষা ও ইংরেজিভাষাতে স্থান ও দিকনির্দেশক ঢাকা শহরের বিভিন্ন স্থানে লাগানো হউক।

ছবি: 


 



