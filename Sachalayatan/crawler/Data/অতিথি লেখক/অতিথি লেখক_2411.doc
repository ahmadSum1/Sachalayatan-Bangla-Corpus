অবাক অবস্থান



না, এখন আমি আর ভালোবাসি না!
আমি ভুলেছি প্রেম, অভিমান, আকর্ষণ
আমার কাছে এ সবই শুধু কিছু বর্ণের অর্থহীন সহবাস।
আমি চন্দ্রাহত নই—
তবুও এখন আর পূর্নিমা দেখি না।
শীতল নিরবতার ডাকে আমি হাটি সারা রাত,
আমি একবারের জন্যও তারাদের মিছিল দেখি না।
সূর্যের তপ্ত স্বর্নিল আলো আমায় অভিশাপ দেয়
আমি তাই এই অন্ধকুঠুরিকে বানিয়েছি অভেদ্য দুর্গ,
এখানে আলোদের আসতে মানা;
তবুও এখানে কিছু আলো আসে— অন্ধকার হয়ে।
এই অন্ধকুঠুরীর দরজায় বাতাস কড়া নারে
আমি আরো শক্ত করে সিট এটে ঘরের কোনে।
এখন আমি আর ভাবনায় হারাই না
আমার চিন্তায় শুধু ধুসর আর ঝি ঝি ধরা শব্দ;
আমি এখন আর আনন্দে হই না মাতহারা
তবে আমি কষ্টে আছি— এমনও কিন্তু বলছি না! 
--- আমি 

