ঢাকা শহর



জহিরুল ইসলাম নাদিম
ঢাকা শহর কেমন শহর?
রয় না ঢাকা এমন শহর।
বীরের শহর ভীড়ের শহর
ভক্ত এবং পীরের শহর।
পেপসি কোকা-কোলার শহর
বাসে বাদুড় ঝোলার শহর।
ভীষণ ট্রাফিক জ্যামের শহর
ইয়েস স্যার ও ম্যামের শহর।
ভলভো এবং টাটার শহর
রাদু-এপেক্স-বাটার শহর।
প্রদশর্নী, ছবির শহর
কাক এবং কবির শহর।
ঝগড়া এবং মিলের শহর
বৃষ্টি হলে বিলের শহর।
হরতালে ভাঙচুরের শহর
রামদা এবং ক্ষুরের শহর।
আমার শহর তোমার শহর
জনসভায় বোমার শহর।
ঢাকা শহর কেমন শহর?
যেমনটি চান তেমন শহর!

