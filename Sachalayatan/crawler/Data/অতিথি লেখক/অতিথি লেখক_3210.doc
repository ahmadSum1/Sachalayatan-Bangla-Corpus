গতি / সৈয়দ আফসার



গতি
সৈয়দ আফসার
তুমি কি টের পাও ধাক্কার, হৃদয়ের ব্যথা
ভাবছো তিরিশ দিনে যা হয় সবই অযথা
যা দেখা যায় না, তা কি আত্নার ভেতর
আসা-যাওয়া  বোবা অভিমান 
এবার তাদের কথা হউক ভাবনা, সম্ভাবনা
তাকে কি বাদ দেয়া যাবে তো বিগত সান্ত্বনা…
এই যে বলা হল স্মৃতি ঘেঁটে আরো কিছু কথা
শরীরবিদ্যা শিখিনি বলে সব কথা মনেও থাকে না
রাতে ঘুমোতে গেলে শিয়রে দাঁড়িয়ে থাকে কিছু পরাজিত স্মৃতি
নারীভয়ে ড্রয়িংরুম ল্যাম্পপোস্টের কাছে ঋণ নিয়েছি মিনতি
জলপড়োশি একা বসে থাকার যন্ত্রণা হাসছে দীর্ঘশ্বাস, আকুতি
তাকে ভুলে যাবো তাই সাতবার জলেচোখ শুকাতেও নেই ক্লান্তি

