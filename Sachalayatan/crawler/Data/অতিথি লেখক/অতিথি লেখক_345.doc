ঈমানই দায়িত্ব ও অন্ধতা 



(আমার লেখাটি এই সংবাদের উপর ভিত্তি করে লেখা।
অভিজিৎ কে হত্যা করার পর বিভিন্ন কমেন্ট এ  কিছু মানুষ এর তেনা পেঁচানোর প্রয়াস ছিল লক্ষণীয়। তাঁরা বলার চেষ্টা করছিলো যে অভিজিৎ কে কারা মেরেছে কি উদ্দেশ্যে মেরেছে সেটার “নিরপেক্ষ” তদন্ত করার আগে কোন পক্ষের দিকে অঙ্গুলিউত্থাপন নিন্দনীয়। 
এইবার আরেকজন ব্লগারকে হত্যা করা হোল। মাদ্রাসা এর দুইজন ছাত্রকে ঘটনাস্থল থেকে মার্ডারের অস্ত্র সহ হাতে নাতে গ্রেপ্তার করেছে পুলিশ ও জনতা। এইবার তেনা পেঁচানোর সুযোগ নাই। হত্যাকারীরা স্বীকার করেছে, “ইমানি দায়িত্বে” তাঁরা এই হত্যা কাণ্ড টি করেছেন “হুজুরের নির্দেশে”। এদের হয়তো শাস্তি হবে ফাঁসিতে লটকাবে। কিন্তু আসলে অপরাধী কি এরা?
এই বাচ্চা ছেলেটা হয়তো বাপ মা মরা। তাকে কোন একটা হুজুরের কাছে রেখে আসা হয়েছিলো নীতি ও ধর্ম শিক্ষা দেওয়ার জন্য। সে ছিল একটি আমানত। তাকে এই উগ্রতাঁর বিষবাষ্প দিয়ে যে খুনিটি তৈরি করলো সে কি এই বালকটির থেকেও বড় অপরাধী নন?
উগ্র ধর্মবাদ খুব শক্তিশালী রাজনৈতিক অস্ত্র। চিন্তা করেন, হুজুরের নির্দেশে একটি কিশোর ছেলে হয়ে উঠছে খুনি। হিতাহিত বিবেচনা না করে চাপাতির কোপ চালাচ্ছে আরেকটা মানুষের উপর। চিন্তা করছে না যে ঐ মানুষটির অপরাধ কি। আদৌ সে ইসলামের বিরুদ্ধে কিছু বলেছে কিনা। বা আদৌ ইসলামের বিরুদ্ধে তার ব্যক্তিগত মতামতের জন্য তাকে হত্যা করা জায়েজ কিনা। 
মাদ্রাসায় অন্ধ ভাবে টাকা দান করেন আপনারা অনেকে। কোরবানির চামড়া দিয়ে দেন ছাত্র দের কল্যাণে। সেই টাকা নিয়ে যদি মাদ্রাসা কর্তৃপক্ষ তাঁর গরিব এতিম বাচ্চা গুলিকে বিদ্বেষ শেখায়, তাহলে এই হত্যা কাণ্ডের রক্তের একটুও কি আপনার হাতেও নাই? 
আমাদের হয়তো সময় এসেছে symptom এর সাথে লড়াই না করে ব্যাধি এর সাথে লড়াই করবার। ধর্মীয় শিক্ষার পাশাপাশি মাদ্রাসায় সহনশীলতা, সহানুভূতি, নৈতিকতা এর শিক্ষা চালু করা প্রয়োজন। এবং শিক্ষার্থীদের চিন্তাশক্তির বিকাশ ঘটানো প্রয়োজন। চিন্তাশক্তি অর্থ তার ন্যায় অন্যায় এর বিবেচনাবোধ। একজন হিন্দুর বাড়ি পুড়িয়ে দেওয়া সঠিক কি বেঠিক, বিনা বিচারে একজনকে হত্যা করা কি acceptable কিনা, এইগুলি এর শিক্ষা দেওয়া খুব জরুরি হয়ে গেছে। এ ব্যাপারে সচেতনতা প্রয়োজন আপনার। আপনার পরিচিত কেউ মাদ্রাসায় দান করতে গেলে একটু তাকে Educate করেন এই ব্যাপারে। মাদ্রাসা একটি শিক্ষাপ্রতিষ্ঠান হবার কথা। চিন্তাশক্তিহীন হাতিয়ার তৈরির কারখানা নয়। 
 না হলে আমাদেরই দেশে এই চিন্তাশক্তিহীন সমাজ একদিন বাকিদের নিঃশেষ করে দেবে। 
- নীল কাকাতুয়া 
রেফ

