অপ্প সপ্প গপ্প -  রেজুয়ান মারুফ




প্যাঁচাল: চাইছিলাম  অন্য একটা লেখা পোস্ট করবো কিন্তু  আইলসামির জন্য আর হইলো না।  কয়েকদিনের জন্য Newquay (Cornwall ) যাইতেছি। আপনাদের অনেকেই শোহেইল মতাহির চৌধুরীর থেইক্যা  কর্ণওয়ালের গল্প শুনছেন। আমিও ফিরা আইসা একটু  লেখবো আশা করছি। শোহেইল ভাইর কিছু উপদেশবানী  সঙ্গে নিছি। আর আমার  - অদ্য লেখা পদ্যটা  আপনাদের জন্য । কেমন লাগলো জানাইয়েন।  
অপ্প সপ্প গপ্প
দুই মন্ত্রী খোশগল্প করে-
খেয়ো ভায়া রেখে ঢেকে
সুযোগ বুঝে- সময় দেখে
আমায় দিয়ো অল্প করে।
খাবার সময় ভুল খেয়ো না
কাঁঠাল রেখে কুল খেয়োনা 
গুরুপাকের খাদ্য যতো
রাখবে দূরে সাধ্য মতো
ভাবটা ধরবে মৌন ঋষি
রাত্রে খাবে  রঙিন-শিশি
কিন্তু  বন্ধু  যাই'ই খাওনা
সর্ব সময়  - নগদ পাওনা
খেয়ো খুব সংকল্প করে -
মন্ত্রীরা জাস্ট গল্প করে .......

