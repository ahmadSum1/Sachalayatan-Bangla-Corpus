একটি গান - সবই



সচলে নিয়মিতই আসি বেশ অনেকদিন ধরে। সব প্রকাশনাও মোটামুটি পড়া। এখানকার রথী-মহারথীদেরও বেশ ভালোই চেনা আছে সেই সূত্রে   । 
বাংলা ব্লগগুলোর ভেতর সচলই আমার সবচে' প্রিয়। যদিও কোন লেখা লিখিনি আজ পর্যন্ত, মন্তব্যও করিনি কোথাও। আজই প্রথম লিখতে বসলাম। লেখা বললে ভুল হবে, আসলে একটা গান পোস্ট করতেই আজ বসা।
বিশ্ববিদ্যালয় জীবনের একদম শেষভাগে এসে, আরও ভালো করে বলতে গেলে - সেমিস্টার ফাইনালের আগের রাতে বসে লেখা ও কম্পোজ করা এ গান। গানের বিষয় - স্মৃতিকাতরতা।
রচয়িতা আমার স্কুলের বন্ধু এবং একই সাথে বিশ্ববিদ্যালয় জীবনেরও রুমমেট শাফায়েত আরেফিন শশী। পরে গানের স্বার্থে আমার দ্বারা কিছুটা পরিবর্ধিত ও পরিমার্জিত।
গানটা শুধুমাত্র একটা গিটারে বাজিয়ে গাওয়া, নিতান্তই আনাড়ি হাতে হোম রেকর্ডেড এবং কিঞ্চিৎ সম্পাদিত। যারা শুনবেন, তাদের প্রতি অনুরোধ শোনার আগে কানজোড়ায় ক্ষমাসুন্দর সেইফমোড অন করে নেবেন।
এই রইল সবই।
ধন্যবাদ।
----------------------------------------------------------------------------------------------------------------
মিলু

