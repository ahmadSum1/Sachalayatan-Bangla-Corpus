সুশাসন, এনজিও এবং সরকার



সুশাসন, এনজিও এবং সরকার
ওলি মোহাম্মদ আব্দুল্লাহ চৌধুরী
এনজিওদের সাথে জঙ্গি কানেকশনের কথা এই সরকারের মন্ত্রিরা অনেকদিন থেকেই বলে আসছেন। এই এনজিওরা কারা? সরকার কি তাদের বিরূদ্ধে ব্যবস্থা নিয়েছে? নিদেনপক্ষে কি তাদের চিহ্নিত করেছে?
অভিয়োগকারীদের তালিকায় গত পরশু যোগ হয়েছেন কৃষিমন্ত্রি মতিয়া চৌধুরী। মানুষের জন্য ফাউণ্ডেশন কর্তৃক আয়োজিত  এক সভায় তিনি বলেছেন, "এটি আজ অস্বীকার করার কোনো উপায় নেই যে দেশের অনেক এনজিওতেই এখন জঙ্গি অর্থায়ন হচ্ছে"। সরকার কি এটা বন্ধ করতে পারছেনা? তাহলে সরকার করছে কি?
স্বভাবত:ই প্রশ্ন উঠবে সরকারের সামর্থ্য নিয়ে। সুশাসনের অন্যতম প্রধান শর্ত হচ্ছে সরকারের সামর্থ্য (State Capability)। অন্য দুটি হচ্ছে জনগণের ডাকে সাড়া প্রদানের সক্ষমতা (Responsiveness) এবং জবাবদিহিতা (Accountability)। এনজিওতে এখন্ও জঙ্গি অর্থায়ন হলে বুঝতে হবে সরকার জবাবদিহিতা নিশ্চিত করতে পারছে না ।
উক্ত সভায় মতিয়া আরো চমকপ্রদ মন্তব্য করেছেন যা প্রথম আলোতে (৯ আগস্ট) প্রকাশিত হয়েছে। তিনি বলেছেন আর্থিক অনিয়ম হলে বা প্রকল্পের কাজ সঠিকভাবে না করে চলে যাওয়া সংশ্লিষ্ট এনজিওর কর্মকর্তাদের ধরাও যায় না। কেন ধরা যায় না? দেশে কি আইন-কানুন নেই?
এনজিও বু্র‍ো প্রধানমন্ত্রীর কার্যালয়ের অধীনস্থ। যেকোন এনজিওকে বিদেশী অনুদান নিতে হলে বুরোর অনুমতি নিতে হয়।বুরো এনজিওদের কিসের ভিত্তিতে এবং কিভাবে অনুমতি দেয়?
বুরোর কাছ থেকে অনুমতি পেতে হলে একটি ফর্ম (FD-6) পুরণ করে জমা দিতে হয়। প্রকল্পের বিস্তারিত এই ফর্মে লেখা থাকে। বুরো যদি কোনো বিষয়ে আরো তথ্য জানতে চায়, তবে এনজিওর কাছে আরো বিস্তারিত তথ্য চাইতে পারে। সমস্ত বিষয় পর্যলোচনা করে বৃরো সন্তুষ্ট হলে তবেই মেলে বৈদেশিক সাহায্য গ্রহণের অনুমোদন।
তবে, এখানেই শেষ নেয়। বৈদেশিক সাহায্য আসে কিস্তিতে। এনজিও বিষয়ক বু্রোর কাছে অগ্রগতি প্রতিবেদন জমা দিয়ে তবেই টাকার কিস্তি হাতে পায় এনজিওরা। আর্থিক অনিয়ম হলে বা প্রকল্পের কাজ সঠিকভাবে না করার পর যদি প্রধানমন্ত্রীর সচিবালয়ের অধীনস্থ বৃরো ব্যবস্থা না নেয় তবে তার দায়-দায়িত্ব কার? আবশ্যই সরকারের।
এখানেই শেষ নয়। ডিসি এবং টিএনও অফিসে মাসিক সমন্বয় সভায় এনজিওরা নিয়মিত কাজের প্রতিবেদন জমা দেয়। বছর শেষে  ডিসি/টিএনও থেকে প্রত্যায়নপত্র নিয়ে এনজিও বুরোতে জমা দিতে হয়। প্রত্যায়নপত্র  না দিলে এনজিও বুরো টাকা ছাড় দেয় না। মন্ত্রীর দাবিমতে অনেক এনজিওতে এখনও জঙ্গি অর্থায়ন হলে তাদেরকে কে প্রত্যায়নপত্র দিয়েছিল? এনজিও বুরো থেকেই কিভাবে তাদের অর্থ ছাড় হচ্ছে?
অগ্নিকন্যা মতিয়া জবাব দেবেন কি?
ওলি
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6f%6c%69%63%68%79%32%30%30%32%40%79%61%68%6f%6f%2e%63%6f%6d%22%3e%6f%6c%69%63%68%79%32%30%30%32%40%79%61%68%6f%6f%2e%63%6f%6d%3c%2f%61%3e%27%29%3b'))

