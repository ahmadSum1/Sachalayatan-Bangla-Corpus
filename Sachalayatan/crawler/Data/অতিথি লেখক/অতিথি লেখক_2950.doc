কিছু ঘটনা



খুব বেশি দিন হয় নাই আমার বিদেশ আসার।ভাগ্যের অশেষ কৃপায় হোক আর নিজ কর্মের গুনেই হোক, বাংলাদেশ থেকে বি এস সি (Engg.) শেষ করে ভর্তি হলাম বেশ নামী একটা বিশ্ববিদ্যালয় এ। যেটা কিনা আবার পৃথীবির শ্রেষ্ট বসবাস যোগ্য শহর এ অবস্থিত। নুতন পরিবেশ, নুতন মানুষ, নুতন শহর সব মিলিয়ে বেশ ভালোই যাচ্ছিল।যেহেতু মাস্টার'স প্রোগ্রাম এ পড়া, তাই প্রথম থেকেই একটা ধরনা ছিল যে, পড়া শেষ না করে বুঝি আর দেশে যাওয়া হবে না। একে তো টাকা নাই, তার উপর আবার "ইন্টারনেশিয়নাল পোর গ্রাজুয়েট স্টুডেন্ট"। সেই ভেবে প্রথম টার্মটা বেশ ভালো ভাবেই কেটে গেল। এরপর জানুয়ারি থেকে জুলাই মাস পর্যন্ত অনেক আড্ডা, ঘুরাঘুরি এর ফাকেফাকে পড়াশুনা করলাম। কিন্তু সবকিছু ভালো ভাবেই যাচ্ছিল।
আগস্ট মাসে ডিসিশন নিলাম, আর না এবার দেশে যাবো। সব বন্ধুদেরকে বললাম "চল দেশে যাই ডিসেম্বর এর দিকে"। তখন অনেকেই সায় দিলো ঠিক আছে, যাবো। কিন্তু শেষ পর্যন্ত আমি একাই গেলাম।
ডিসেম্বর মাসের ৯ তারিখ ঢাকায় পৌছালাম। অনেক দিনপর বাবা-মা, ভাই-বোনদের দেখে আমার ২৩ ঘন্টার ভ্রমণ ক্লান্তি কেমন জানি চোখের পলকেই মিশে গেল। সেই পুরানো ঢাকা শহর। আহা! বলে একটা দ্বীর্ঘ শ্বাস ফেললাম। কিন্তু কেমন জানি, একটা অজানা ভালো লাগায় বুকটা ভরে গেল। ঢেড় বছরে তেমন কিছু পরিবর্তন হয়েছে বলে মনে হলো না। সেই পুরানো যানজট, কালোধোয়া, ধূলিবালি, গাড়ির আওয়াজে কেমন জানি নিজেকে নুতন করে খুজে পেলাম। এবার ঢাকায় ঘুরার আলাদা মজা ছিলো। এতোদিন একাএকা অথবা বন্ধুদের সাথে ঘুরতাম, এবার খুব নিজের আপন একজনকে নিয়ে ঘুরছি। সব মিলিয়ে ছিলাম একটা ফুড়ফুড়ে মেজাজে।
ঢাকার মানুষ গুলো কেমন জানি আরো বেশি যান্ত্রিক, আরো বেশি স্বার্থপর হয়ে গেছে। কেউ কারো দিকে তাকানোর সময় পাচ্ছে না। সবাই কেমন যেন একটা নাম জানা উদ্দেশ্যের দিকে ছুটে চলেছে। এক সময় আমি নিজেকেও খুজে পেলাম এই মানুষ গুলোর মাঝে। একদিন ট্যাক্সি নিয়ে এক জায়গা থেকে ফিরছি। তখন ও সন্ধ্যা হয় নাই। আমাদের গাড়ির ড্রাইভার বেশখশ মেজাজেই গাড়ি চালাচ্ছে। আর আমি রাস্তার দুই ধারের ব্যস্ত মানুষ গুলো দিকে কেমন জানি অবাক হয়ে তাকাছিলাম। হঠাৎ কোথা থেকে জানি একটা মহিলা এসে আমাদের গাড়ির উপরে এসে আছড়ে পড়ল। সাথে সাথে এক বিকট শব্দে গাড়ির সামনের কাচটা ভেঙ্গে গেল। মনে হলো মুহূর্তের জন্য সেই মহিলা গাড়ির ভিতরে চলে আসছে। কিন্তু ড্রাইভার বেচারা জানে বাচার ভয়ে এক সামনে বের করে কিভাবে যেন মহিলাকে নিচে ফেলে দিল এবং মহিলা আবার গাড়ির সামনে পড়ায়, ড্রাইভার তাকে চাপা দিয়েই পালিয়ে আসলো। পুরো ঘটনা মনে হয় ঘটলো জাস্ট চোখের পলকে। ফাকা রাস্তা পেয়ে ড্রাইভার মোটামোটি সেখান থেকে পালিয়ে এল। আর আমি কিছু বলার আগেই সে আমাদের কিছু দূর পরে নামিয়ে দিয়ে গাড়ি ছেড়ে দূরে গিয়ে দাড়িয়ে থাকল। আর আমাকে বলে, ভাইয়া তাড়াতাড়ি অন্য একটা গাড়ি নিয়ে এখান থেকে সরে পরেন। আমার যতদুর মনে পড়ে আমি মনে হয়, এক পলকের জন্য পিছন ফিরে তাকিয়ে দেখেছিলাম, মহিলাটি রাস্তার মাঝে পড়ে কাতরাছে।
সেখান থেকে পালিয়ে এসে নিজেকে কেমন জানি ছোট মনে হচ্ছিল। কিন্তু এটাও জানি যে সেখান থেকে চলে না আসলে, নিজেকে খুব খারাপ একটা অবস্থায় খুজে পেতাম। হয়ত দেখা যেতো, মানুষে গণপিটুনিও খেয়ে গেছি। 
পরের দিন মোটামুটি সব পত্রিকা পাতা খুজে দেখার চেষ্টা করলাম, কোথায় কোন মৃত্যূ সংবাদ ছাপিয়েছে কিনা। কিন্তু কিছুই খুজে পেলাম না। হয়ত অনেক ঘটনার অন্তরালে, আরো একটি ঘটনা লুকিয়ে গেল। 
___________
শুভ্রসাদা

