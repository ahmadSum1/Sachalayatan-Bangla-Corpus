মানুষ বাঁধা চোখ / নাজমুস সামস



মানুষ বাঁধা চোখ / নাজমুস সামস
অক্টোপাস কেমন জড়িয়ে রাখে দেহ
শাদা চাদরে মোড়া বিশ্বাসগুলি হাঁটতে শুরু করলে
UNIVERSITY থেকে বিশ্ববিদ্যালয় হয়ে যাই
তবু বিহারের কথা মনে হলে
          একঝাঁক মানুষ বাঁধা চোখ দেখি
যাদের আঙুলে পা নেই,চুলে মাথা নেই
         ঘাড়ে গলা নেই 
অস্থিত্ব ভেঙ্গে যারা না অস্তিত্বে চলে যায়
                    আর্ন্তজাতিক বিহারী মুদ্রায়
সনদে লেখা থাকে না সেইসব জায়গীরদারদের নাম
যারা রেড ইন্ডিয়ান মেরে
উড়াতে চেয়েছিল ইউনিয়ন জ্যাকের নিশ্চিত ন্যাপথলিন 

