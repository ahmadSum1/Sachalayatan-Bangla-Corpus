ডারউইন দ্বি-শত জন্মবার্ষিকী উদযাপন পরিষদ গঠিত



ডারউইনের দুইশততম জন্মবার্ষিকী উপলক্ষে বর্ষব্যাপী নানা কর্মসূচি হাতে নেয়া হয়েছে। ড. অজয় রায়, সাবেক বিভাগীয় প্রধান, পদার্থ বিজ্ঞান বিভাগ, ঢাকা বিশ্ববিদ্যালয় উদযাপন কমিটির আহ্বায়ক হিসাবে নির্বাচিত হয়েছেন। এ কমিটির নেতৃত্বে গত ১২ ফেব্রুয়ারি বিকেলে জাতীয় জাদুঘরের সামনে এক সংক্ষিপ্ত আলোচনা সভা এবং রেলি অনুষ্ঠিত হয়। শিক্ষা আন্দোলন মঞ্চ, বিজ্ঞান চেতনা পরিষদ এবং বিভিন্ন প্রগতিশীল ছাত্রসংগঠন সহ মুক্তচিন্তা ও যুক্তিবাদ প্রসারের লক্ষ্যে আন্তরিক ব্যক্তিবর্গ এ কমিটির সাথে সম্পৃক্ত।
বিবর্তনবাদ নিয়ে সারা দুনিয়া জুড়েই মানুষের মনে নানা কৌতূহল ও বিতর্ক রয়েছে। এর মূল কারণ বিজ্ঞানমনস্ক শিক্ষার অভাব। যেখানে লক্ষ লক্ষ কোটি কোটি মানুষ শিক্ষার আলো থেকে বঞ্চিত, শুধু সে বাংলাদেশই নয়, উন্নত ও আধুনিক বলে পরিচিত পশ্চিমা দেশগুলো বিশেষ করে মার্কিন যুক্তরাষ্ট্রেও বিবর্তবাদকে ঘায়েল করার জন্য বিজ্ঞানী-নামধারীরাও তৎপর। সচলায়তন পাঠকদের কাছে আহ্বান জানাই, ডারউইন দ্বি-শত জন্মবার্ষিকী বর্ষব্যাপী উদযাপন পরিষদ আপনাদের একান্ত সহযোগিতা কামনা করে। আমাদের সাথে যোগাযোগের ঠিকানা : ২৭/১১/১, তোপখানা রোড, (পঞ্চম তলা) ঢাকা। ফোন : ০১৭১৬০১৫২৭০

