নরকের এক বেলা



বুয়েট ক্যাফেতে বড় পর্দায় খেলা দেখছিল নরক হাসান , আর মনে মনে হাসছিল । শ’ দুয়েক বুয়েটিয়ান বসে আছে তার পেছনে । না শুধু বসে নেই, মনের সুখে ভুভুজেলা বাজাচ্ছে তারা । এরা নিশ্চয়ই কৃতজ্ঞ তার কাছে , ছাত্রলীগের কাছে , এভাবে তাদের খেলা দেখার সুযোগ করে দেওয়ায় । নরক মনে মনে ভাবে , যাক আগামী ২ বছর অন্তত আরামে থাকা যাবে । বেকুব গৌতমের কথা ভেবে হাসি পায় নরকের , ব্যাটা কি মনে করেছিল নিজেকে ? বুয়েটের রক্ষাকর্তা ?  বুঝ শালা এইবার , কত ধানে কত চাল। তোর ঐসব নীতিকথার দিন কি আর আছে । বুয়েটিয়ানরা এখন বুঝে খালি মাস্তি আর ফুর্তি ।এই যে দেখ কি সুন্দর খেলা দেখার ব্যবস্থা করে দিলাম । এতেই ওরা খুশি। তুই ব্যাটা কিনা ভেবেছিলি এরা তোর সাথে তাল দিবে । মুচকি হাসে নরক , এরই মাঝে একটা উইকেট পরে যায়, ভুভুজেলার আওয়াজ দ্বিগুণ হয় ।মানুষজনের নাচানাচি দাপাদাপিতে উৎসব মুখর বুয়েট ক্যাফে । কে বলবে এখানেই দু’দিন আগে মার খেয়েছে কোন ছাত্র । মোবাইল টা বেজে উঠে নরকের , DSW এর ফোন , নরক অনিচ্ছা স্বত্তেও ফোন টা ধরে। খেলার মধ্যে ফোনে কথা বলাটা তার পছন্দ নয় । DSW নরকের কুশলাদি জানতে চায় , কোন সমস্যা হচ্ছে কিনা জিজ্ঞেস করে ।নরক হাসে আবারও , নিজের শ্বশুরবাড়িতেও বোধহয় মানুষ এত সুখে থাকতে পারে না । ক্যাফের চারপাশটা একবার দেখে নেয় নরক । নাহ সব ঠিক আছে , চারপাশে শুধু লীগের পোস্টার , সবার হাসি হাসি মুখ , ফ্রন্টের পোস্টার গুলা খুব দ্রুতই সরিয়ে ফেলেছে তার কর্মীরা । হাইকমান্ডের থেকে বড়সড় একটা দাও মারতে হবে , ভাবে নরক। কর্মীদের কে একটু দেখাভাল না করলেই নয় এবার , অনেক করল তারা এ যাত্রা । অবশ্য VC, DSW, Pro-VC এরাও কম করেনি নরক আর লীগের জন্য । তাদের প্রতিদানটাও সুযোগমত দিয়ে দিবে নরক । এখন বুয়েটের রাজা সেই,  প্রজাদের সে দু’হাত ভরে দিতে চায় । নরক মনে মনে ভাবে , VC , DSW এদের সব ইচ্ছাই সে পূরণ করবে । ওদের ইচ্ছা আর কিই বা হবে হয়তো নিজেদের নাতি পুতি কে টিচার বানাতে চাইবে । হোক না, টিচারের নাতি টিচার হবে না তো কি । শুধু টেন্ডারগুলা নরককে দেখিয়ে দিলেই হয় । কয়েকটা ঘাড় ত্যারা টিচার নাকি আবার আন্দোলনের হুমকি দিচ্ছে , এই জন্যে VC ভয়ে কাঁপাকাঁপি , নরককে দেখে লোকটা কিছু শিখল না , বেয়াদবদের শক্ত হাতে কিভাবে দমন করতে হয় তা তো দেখিয়েই দিল সে । ভিসির কান্ডজ্ঞান দেখে কিছুটা বিরক্ত হয় নরক । তাকে দেখে কেন কিছু শিখেনা লোকটা । সে কি সুন্দর ভাবে ম্যানেজ করছে সবকিছু । প্রতি হলে চেইন অফ কমান্ড ঠিক করে দিয়েছে, ছাত্রদের পেট্রলিং এর ব্যবস্থা করেছে । কোন ছাত্র ঘাড় ত্যারামি করলেই সাথে সাথে খবর হয়ে যাবে । অবশ্য ছাত্র গুলা খুবই লুলা টাইপ , নরক জানে এরা সহজে ঝামেলা করবেনা । বিশেষ করে গৌতমের অবস্থা দেখার পর তো আরও না। আর করবেই বা কেন? লীগ কি কম করছে তাদের জন্য । এই যে খেলা দেখার ব্যবস্থা করে দিল এইটা কি আর কেউ করতে পারত ? তাদের যখন ছুটির দরকার হয় , পরীক্ষা পিছানোর দরকার হয় তখন কি নরক তাদের ফিরিয়ে দেয় ? না দেয় না । কাজেই তারা এখন নরকের সাথেই থাকবে। হঠাৎ করে বুয়েটিয়ানদের উল্লাস চরমে উঠে , নরকের চিন্তায় ছেদ পরে , প্রতিপক্ষ অলআউট, কর্মীরা নরকের হাত ধরে টান দেয় তাদের সাথে নাচার জন্য , অনিচ্ছা স্বত্তেও উঠে নরক । তার পেছনে আনন্দে নাচছে পুরা বুয়েট , নরক মনে মনে বলে, " দেখ গৌতম দেখ "।
* এই গল্পের সকল স্থান, চরিত্র ও ঘটনা কাল্পনিক। কোন জীবিত বা মৃত ব্যক্তির সাথে মিলে গেলে তা অনভিপ্রেত কাকতাল মাত্র ।
লেখক - কোন এক হতভাগ্য

