নীল নয়নে নীল বৃষ্টি।



ছলাৎ ছলাৎ মনটা তোমার
চরের সাথে আটকে গেলো।
উড়ু উড়ু পাখির স্বভাব
জালের ফাঁদে ধরা খেলো।
কবে তোমার সবুজ বনে
হলুদ রঙের আবাস হলো।
দৃষ্টি কাড়া নীল নয়নে
মেঘের পালে বৃষ্টি এলো।
মুক্ত মনে অবাধ চলা
চৌকাঠেতে আটকে গেলো।
ফড়িং ফড়িং দূরন্ত দিন
বন্দী হয়ে একলা হলো।
কবে তোমার ইচ্ছে গুলো
ঝরা পাতায় মিশে গেলো।
দৃষ্টি কাড়া নীল নয়নে
মেঘের পালে বৃষ্টি এলো। 
লাল টুকটুক রাঙ্গা চরণ
মাটির থেকে বিদায় নিলো।
জঙ্গলী ফুলের বেশ ভূষণ
সোনা রূপায় বদলে গেলো।
কবে তোমার চাঁদ বদনে
সূর্য গ্রহণ নেমে এলো।
দৃষ্টি কাড়া নীল নয়নে
মেঘের পালে বৃষ্টি এলো।

