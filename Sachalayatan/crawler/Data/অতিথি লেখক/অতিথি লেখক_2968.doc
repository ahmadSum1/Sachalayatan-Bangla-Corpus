দ্বিতীয় জীবন ১



ডাক্তারি জীবনের দ্বিতীয় মাস চলছে আমার, শিক্ষানবিশ ডাক্তার আমি। কাজ করি শহরের ব্যাস্ততম হাসপাতালে। প্রতিদিন বাসা থেকে বের হয়ে হাসপাতালে ঢুকি, এ যেন অন্য এক জগৎ। যে এর সাথে সম্পৃক্ত নয় সে ছাড়া আর কারও পক্ষে ধারনা করা সম্ভব না কি চলছে এই জগৎ-এ।
এইত সেদিন এক লোককে নাক দিয়ে রক্তপড়ার প্রাথমিক চিকিৎসা দেওয়ার পর রোগীর আত্নীয় জিজ্ঞেস করলেন, ‘ভাই-হাসপাতালের বিলটা কোথায় দিব?’ আমি একচোট হেসে নিলাম মনে মনে। সাধারনত রোগীদের সবসময় আগ্রহ থাকে কিভাবে ফ্রি চিকিৎসার পুরো সৎ-ব্যবহার করতে পারবেন। অবশ্য বেশিরভাগ রোগীই অত্যন্ত গরিব। অনেকে এত গরীব যে চিন্তার ও বাইরে।
নিউরোসার্জারীতে এক মোটা নিগ্রোটাইপ রোগী একটা ১২ বছরের বাচ্চা নিয়ে এসে বললেন বাচ্চা খেলতে গিয়ে পড়ে মাথায় আঘাত পেয়েছে, একবার বমি করেছে আর মাথা ফুলে গিয়েছে। তো প্রাথমিক চিকিৎসার জন্য তাকে কিছু অষুধ আনত বললাম আর রোগীকে বললাম বেডে শুইয়ে দিতে। উনি বললেন ‘আমাকে বেড দেন, ফ্লোরের বেডে শোয়া সম্ভব না’। আমি বুঝায় বললাম এত রোগীর চাপ যে আলাদা বেড খালি না থাকলে দেয়া সম্ভব না, আর সব রোগীত এভাবেই আছে। ওই লোক হটাৎ চিৎকার করে উঠলেন ‘জানেন এই রোগি US citizen, এ USA গেলে তার ফ্রি চিকিৎসা হত’। আমি হতভম্ভ হয়ে তাকে অপারগতার কথা জানালাম। তাও তিনি হম্বিতম্বি করতে লাগলেন। বললেন প্রাথমিক চিকিৎসা দিয়ে ছেড়ে দিতে। কিন্তু রোগীকে ভর্তি না দিয়ে প্রাথমিক চিকিৎসা দেওয়া সম্ভব না জানাতে কাগজপত্র ছুড়ে ফেলে চলে গেলেন। যাওয়ার আগে যা খুশি তাই বলতে লাগলেন। এই রকম অবস্থায় মাথা ঠিক রাখা যায়না। কিন্তু পেশাটাই এমন, মাথা গরম করলেই নিজেরতো ক্ষতিই, রোগীর উপকারও অনেক দূর।
এরকম পরিবেশে রোগীদের সাথে কথাকাটাকাটি এমনকি হাতাহাতির ঘটনা এত বেশি যে তা ডাক্তারদের দুর্নামের একটা অংশ হয়ে গিয়েছে। বেশির ভাগ ক্ষেত্রে সরল, অশিক্ষিত রোগিদের গোয়ার্তুমিই আর কিছু short tempered ডাক্তার দায়ী। কোন কোন ডাক্তার সিচুয়েশন না বুঝেই রোগীর উপর হম্বিতম্বি শুরু করে দেন। আমার পরিচিত এক ডাক্তার নতুন রোগীদের সাথে খুব বাজে ব্যবহার করতেন, হয়ত সড়ক দুর্ঘটনার ফলে তার মানসিক আঘাত যে পরিমান হয়েছে তা শারিরীক আঘাতের তুলনায় অনেক বেশি, তাই রোগী হয়ত  সহায়তা করছেননা।কিন্তু সেই ডাক্তার তা না বুঝেই রোগী কোন কথা না শুনলে রাগারাগি করতেন, এমনকি চড়থাপ্পর দেওয়ার ও ঘটনা ঘটত। বেশিরভাগ ক্ষেত্রেই রোগী তেমন মারাত্নক কোন শারিরীক সমস্যায় ভুগত না। মানসিক আঘাতই বেশি প্রকট হয়ে দেখা দিত এবং রোগীরা বুঝতে পারতনা যে আসলে তাদের তেমন বড় কোন সমস্যা হয়নি। কেউ কেউ তো প্রচন্ড রকম ভুল symptoms প্রদর্শন করত ইচ্ছে করেই। মহিলা রোগীদের এই প্রবনতা বেশি। তবে মজার ব্যাপার হল, যে রোগিরা আসলেই সমস্যাগ্রস্ত তারা পরে অনেকেই সেই ডাক্তারকে খুব পছন্দ করতেন। কারন প্রতিটি রোগী পুরোপুরি সুস্থ না হওয়া পর্যন্ত যা করা দরকার তা ওই ডাক্তার করতেন। গরিব রোগিগুলোকে অপারেশনের জন্য ফার্মাসিউটিক্যাল কোম্পানী থেকে অষুধ এনে দেওয়া, রাত জেগে যখন ও.টি. খালি হবে তখন অপারেশন করা আর অপারেশনের পর রোগি জীবন ফিরে পেলে তাকে আবার বকাঝকা করা- এভাবেই চলত তার দিনগুলো।
রোগীদের প্রহারের জন্য সবচেয়ে বিখ্যাত ওয়ার্ড বোধহয় অর্থোপেডিক্স । রোগিদের অবশ করার একটা পদ্ধতি সেখানে প্রহার। তবে বেশিরভাগ রোগিই সেখানে চরম অসহযোগী।
এই দুইমাস মেডিকেলে থেকে এর অনেক অন্ধগলি চেনা হয়ে গেছে। চোখের সামনে কত অনিয়ম দেখতে পাচ্ছি, কত অনিয়ম করছি জেনে বা না জেনে। কয়েকদশকের এ আবর্জ্জনা বর্জন করা খুব সহজ হবেনা। এর খুব দ্রুত প্রতিকার সম্ভব না। তবে আশার কথা বেশিরভাগ ডাক্তারই চান-তার দ্বারা রোগীর উপকার না হোক, কোন ক্ষতি যাতে না হয়। সহনশীলতা শব্দটি অনেক মানুষের অভিধান থেকে যেমন উঠে গেছে, সেই রকম অনেক ডাক্তারই তা ভুলে গেছেন। 
ডাঃসফদার
৮/২/১০

