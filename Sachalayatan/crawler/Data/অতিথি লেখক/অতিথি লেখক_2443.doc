সাধারন গল্প



[বিষণ্ণ বাউন্ডুলে]
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6f%75%74%6c%61%77%5f%6e%6f%38%38%40%79%61%68%6f%6f%2e%63%6f%6d%22%3e%6f%75%74%6c%61%77%5f%6e%6f%38%38%40%79%61%68%6f%6f%2e%63%6f%6d%3c%2f%61%3e%27%29%3b'))
বাসাটা কেমন যেন অচেনা লাগছে আজ,নিহা'র কাছে..
কেন জানি মনে হচ্ছে,কোথাও কেউ নেই..একদম-ই যে কেউ নেই,তা অবশ্য বলা যায়না।
বারান্দায় ইজিচেয়ারে বাবা শুয়ে আছে আর রান্নাঘরে মা বোধহয় চা বানাচ্ছে বাবার জন্য।
নিহার নিজের-ই জানা ছিলনা,ও যে এত শক্ত ধাতের মেয়ে।এই কয়েকদিন যে কী একটা দৌড়াদৌড়ি গেল..ভাইয়া তো দুবাই,ছুটি পায়নি বলে আসতেই পারলো না।সবকিছু বলতে গেলে নিহাকেই দেখতে হয়েছে।
বিকেল পর্যন্ত ঘরভর্তি চেনা-অচেনা যত লোকজন।আর সন্ধ্যার আলো আধারিতে এসেই যেন আজ নিঝুম অন্ধকার..
হাসিমুখেই ছিল নিহা,পুরোটা দিন।কিন্তু সবকিছুর শেষে আর সামলাতে পারেনি নিজেকে,ঝরঝর করে কেঁদে ফেলেছে..
নিজের ঘরটা-ও খুব অচেনা লাগছে আজ।
ফিটফাট বিছানা,গোছানো আলনা..কিছুই যেন নিহার সাথে যায়না।
এলোমেলো করে দিতে মন চায় সবকিছু..
বারবার চোখ চলে যাচ্ছে দরজা'র উপরে ঝোলানো ছবিটার দিকে..অনেক পুরোনো,সাদাকালো..ওদের দু'জনের,খুব আপন একটা ছবি..
চাইলেই ফোন করে কথা বলা যায়,বুকটা হয়তো একটু হালকা হবে তাতে..তা-ও ইচ্ছা করছে না,সয়ে নিতে হয় সবকিছু..।
বারবার মনে পড়ছে..কতশত মুহূর্ত..হাসি-কান্না,অকারন খুনসুঁটি..
গলার কাছটা'য় আবার ব্যাথা ব্যাথা লাগে যেন নিহার..আনমনে চশমার কাঁচটা মুছে যায় বারেবার..
মা ঘরে ঢোকে।নিহার টেবিলে এক কাপ কফি রেখে ওর মাথায় একটু হাত বুলিয়ে বের হয়ে যায়।বারান্দার দিকে এগিয়ে যাওয়া মা-কে দেখতে কেন জানি খুব দুর্বল লাগছে আজ..
এইবার না হয় নিহা সামলে নিবে..এর পরের বার কি হবে..?
আর ভাবতে পারে না নিহা..ইচ্ছা করে না..।
হঠাৎ করেই বউ এর সাজে আপু'র হাসিমুখ টা মনে পরে যায়,কী যে সুন্দর লাগছিল ওকে..
ঠোটের কোণে এক চিলতে হাসি ফুটে উঠে নিহার।
আজ নিহা'র একমাত্র বড় বোন দিয়া'র বিয়ে হয়ে গেল..।

