চলচ্চিত্র বার্তা - জন কিউ



চলচ্চিত্র বার্তা - জন কিউ
(প্রজাপতি)
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6d%79%62%6d%63%40%67%6d%61%69%6c%2e%63%6f%6d%22%3e%61%6d%79%62%6d%63%40%67%6d%61%69%6c%2e%63%6f%6d%3c%2f%61%3e%27%29%3b'))
অনেক দিন ধরে সচলে নানাজনের লেখা মন্ত্রমুগ্ধের মত পড়ে যাচ্ছি । পাঠক হিসেবে দিন পার করে দিবো ভাবছিলাম , কিন্তু আশে পাশে কয়েকজন সচলাসক্তের প্ররোচনায় আজকে কিছু একটা লেখার ব্যর্থ চেষ্টা চালাচ্ছি। কি লিখবো তা নিয়ে অনেক দ্বন্দ আর অসারতা, তা কাটিয়ে উঠতে পারছি না, তাই ভাবলাম, কয়েকদিন আগে আমার দেখা একটি ছায়াছবির উপর গৌরচন্দ্রিকা করব। 
সাম্প্রতিককালে আমার দেখা ছবিগুলোর মধ্যে এই ছবিটা আমার মনে বেশ দাগ কেটেছে । ছবির ঘটনা হচ্ছে চিকিৎসা ব্যবস্থা নিয়ে – আরো পরিষ্কারভাবে বলতে গেলে যুক্তরাষ্ট্রে যাদের আর্থিক অবস্থা করুন, তাদেরকে কিভাবে অপদস্ত করা হয়, এবং তারা কতটা নিরুপায় হয়ে যায়, সেটা সুন্দর করে ফুটিয়ে তোলা হয়েছে এ ছবিতে। আর নিরুপায় হবার পরেও নানা রকম সাংসারিক চাপে তার কী বা করার থাকে, সকল রাস্তা যখন বন্ধ হয়ে যেতে থাকে, তখন কী সে অসৎ বা ভুল পথে পা বাড়াবে? যদি বাড়ায় তাহলে কি তার স্বত্তা হারিয়ে ফেলবে? 
মানুষ যখন দুঃখ কষ্টের মধ্যে দিয়ে যায়, তখন ভাবে, আমার চাইতে খারাপ অবস্থায় কেউ নেই, কিন্তু সে কি আসলেই সবচেয়ে খারাপ অবস্থায় আছে? সে জানতে পারে না যতক্ষন না সে আরো খারাপ অবস্থায় পড়ে, সে তখন বুঝতে পারে, তার এখনো অনেক কিছু আছে হারানোর। আর হারানোর ভয়ে সে কি তখন সুস্থ স্বাভাবিক ভাবে চিন্তা করতে পারে? দেখা যাক চলচ্চিত্র আমাদের কোন দিকে নিয়ে যায়? জন আর্চিবাল্ড, তার স্ত্রী ডেনিস আর্চিবাল্ড, আর তাদের একমাত্র সন্তান মাইকেল আর্চিবাল্ড । তাদের সন্তানের একমাত্র লক্ষ সে বড় হয়ে রেসলার হবে, পেশীবহুল হবে, কাজেই তার ঘর ভর্তি নানান খেলোয়ারের পোস্টার। 
এদিকে মাইকেলের বাবা জন শিকাগো শহরে একটি কারখানায় চাকরি করে, অর্থনীতিতে মন্দা যাবার কারনে তার ১৬ বছরের পুরানো চাকুরিতে তাকে ফুল টাইম থেকে পার্ট টাইমে অবনত করা হয়, তাকে আশ্বাস দেয়া হয় যে, তাকে সকল সুবিধা দেয়া হবে, যা সবাই পায়। ডেনিস কাজ করে একখানা ফাস্ট ফুডের দোকানে, দুজনের আয়ে মাস চলে না, যাবতীয় বকেয়া বাকি, গাড়ীর কিস্তি শোধ করতে না পারায় এক সকালে ব্যাংক এসে গাড়ী নিয়ে যায়। জন তাতে মোটেও বিচলিত নয়, সে অফিসে গিয়ে তার সুপারভাইজার কে ধরে, তাকে যদি আরেকটু বেশি সময় দেয়া যায়, তাহলে তার বাড়তি কিছু আয়ের বিনিময়ে সে গাড়ীটা ছুটিয়ে আনতে পারে ব্যাংক থেকে। কিন্তু নানা ধানাই পানাই করে তার সুপার তাকে কাজে ফেরত পাঠায়।
কাজ থেকে ফিরে জন বউকে নিয়ে ছেলের বেসবল খেলা দেখতে আসে, ছেলেকে নিয়ে বাবা-মার উচ্চাশার শেষ নেই, কারোই কম থাকে না। ‘মাইকি’ হোম রান করার জন্য দৌড়াতে দৌড়াতে মাঠের মাঝে হঠাৎ করে জ্ঞান হারিয়ে লুটিয়ে পড়ে, তার আবাব মা ছুটে আসে, ছেলেকে তুলে নিয়ে ছুটে যায় হাসপাতালে। সেখানে গিয়ে তারা জানতে পারে, মাইকি মৃত্যু পথযাত্রী, তার বাঁচার একমাত্র পথ হলো হৃৎপিন্ড প্রতিস্থাপন । আর তার সময় সীমাও সপ্তাহে, মাসে না। তার বাবার সাথেও মিলে যায়, কিন্তু, এ তো আর বৃক্ক নয় যে, ২ খানা আছে, একখানা কেটে দিয়ে দিবে বাবা। কিন্তু এরপরে তারা আবিষ্কার করেন যে তাদের যে লোক দেখানো ইন্সুরেন্স আছে, তা দিয়ে কিছুই হবে না, আড়াই লাখ ডলার লাগবে, এবং হাসপাতাল এরকম অবস্থায় শুধু মাত্র ক্যাশ নিবে, অন্য কোন ভাবে কোন ইন্সুরেন্স কোম্পানি তাদের এই ব্যায়ভার বহন করবে না। কিন্তু জন বলে উঠে, আমার তো পূর্ণাঙ্গ ইন্সুরেন্স আছে, হাসপাতালের ডিরেক্টর বলে, তোমার ইন্সুরেন্স আমাদের হাসপাতাল নেয় না, আর যে ইন্সুরেন্স তোমার আছে, তা মাত্র ১০,০০০ ডলার পর্যন্ত খরচ দিবে। আরো বুদ্ধি দেয় যে, সরকারি হাসপাতালে নিয়ে যাও, তারা বিনা পয়সায় চিকিৎসা করবে, কিন্তু তাদের ট্রান্সপ্লান্টের ব্যাবস্থাই নেই। অগত্যা তারা যেতে পারে না সেই হাসপাতাল ছেড়ে। 
অফিসে গিয়ে জন জানতে পারে যে খরচ কমানোর জন্যে তার কোম্পানি সস্তা আরেকটি কোম্পানির কাছ থেকে ইন্সুরেন্স কিনেছে কিছুদিন আগে, কিন্তু পুরানো কর্মচারী বিধায় তারা ৩০,০০০ ডলার পর্যন্ত খরচ দিবে। এ ধরনের হটকারিতায় বিহ্বল হয়ে জন কী করবে, তা যখন বুঝতে পারে না, তখন হাওপাতালের এক নার্স বুদ্ধি দেয় যে, সরকারের কাছে আবেদন করতে, নানা রকম ফান্ড থেকে টাকা জোগাড় করা সম্ভব। সে বেচারা সেই অফিসে গিয়ে ধর্না দিতে থাকে, অনেক কষ্টে জন চিঠি বের করে যে, তাকে সরকার সাহায্য করবে। সেই চিঠি নিয়ে জন যখন হাসপাতালে গিয়ে ডিরেক্টরের সাথে দেখা করে, সে তাকে বলে, তুমি তো ভুল ফর্ম পুরন করেছ, আর এর মাঝে এক সপ্তাহ গত হয়েছে, তোমার কিন্তু ইতিমধ্যে অনেক টাকা বাকি পড়ে আছে। সব জায়গা থেকে ঠোকর খেতে থাকে । 
অগত্যা কোন উপায় না দেখে জন বাড়িতে যা আছে সব বিক্রি করতে থাকে, টিভি, ফ্রিজ, এক পর্যায়ে হাতের পাঁচ পিক আপ ট্রাক টাও চলে যায়, রবিবারে চার্চে গিয়েও হাত পাততে হয় মানুষের কাছে সন্তানের চিকিৎসার জন্যে। এসব করে ১৬,০০০ ডলার জোগাড় হয়, সে গিয়ে সব টাকা জমা দেয়, কথা দেয়, বাকি টাকাও জোগাড় করবে সে, তাকে একটু সময় দেওয়া হোক। কিন্তু হাসপাতাল সিদ্ধান্ত জানিয়ে দেয় যে, তাদের যে টাকা দেওয়া হয়েছে, তা আগের খরচের অর্ধেক ও শোধ করতে পারে নি। কিন্তু ভাগ্যের কাছ হার মানতে অপারগ বাবা সব জায়গায় ধর্না দিতে থাকে । আশার আলো একটূ দেখা শুরুই করেছিলো তখন্ই মাইকির মা হাসপাতাল থেকে ব্যাকুল হয়ে ফোন করে যে হাসপাতাল কতৃপক্ষ তাদের ছেলেকে ছেড়ে দিচ্ছে ,তারা আর দায়িত্ব নিবে না । শোকে ভয়ে বিভ্রান্ত মা জনকে বলে মাইকিকে বাচানোর জন্য যা পারে করতে তাদের হাতে আর একদম সময় নেই। 
জন কি করবে বুঝে উঠতে না পেরে বিভাগীয় প্রধানের কাছে ছূটে যায় । সেই চিকিৎসককে বার বার বুঝাতে থাকে যে তার সন্তানের নামটা ট্রান্সপ্লান্ট লিস্টে দেয় এবং তার চিকিৎসা বন্ধ না করে , সে যে করেই হোক অপারেশনের খরচ জোগাড় করে ফেলবে । কিন্তু ডাক্তার বলে সে নিরুপায় হাসপাতালের উর্ধতন কতৃপক্ষ সব সিদ্ধান্ত নিয়েছে । বোঝাতে ব্যার্থ জন ধৈর্য্য হারিয়ে ফেলে এবং উত্তেজিত হয়ে তার পকেট থেকে বন্দুক বের করে সেই ডাক্তারকে জিম্মি করে বসে । এরপরের ঘটনাগুলো খুব দ্রুত ঘটতে থাকে । জন ডাক্তারকে নিয়ে জরুরী বিভাগে নিয়ে সেখানে যারা ছিল তাদেরকেও আটকে ফেলে । তার শুধু একটাই দাবী তার ছেলে যেন  চিকিৎসা থেকে বঞ্চিত না হয়। পুলিশ  জরুরী বিভাগে ঘিরে উদ্ধার তৎপরতা শুরু করে । মিডিয়াও ছুটে আসে এবং প্রতি মুহূর্তের ধারা বর্ণনা করতে থাকে , সেই সাথে যে ব্যক্তি ঘটনার মুল তার নাম প্রকাশ হয় জন কিউ নামে । সেকি আসলে সন্ত্রাসী না দেয়ালে পিঠ ঠেকে যাওয়া অসহায় পিতা তাও প্রকাশ হয়ে যায় । এর পরের ঘটে যাওয়া প্রতিটা মুহূর্ত শ্বাস রুদ্ধকর সেইসাথে মর্মস্পর্শী। আপনারা না দেখলে বুঝবেন না , আমিও আগে থেকে বলে মজাটা নষ্ট করতে চাই না । কিন্তু ছবির শেষের দিকে আপনার ভেতরকে একেবারে কাপিয়ে যাবে , অন্তত আমাকে স্পর্শ করেছে । 
ছবিটার নাম “জন কিউ” , ডেনজেল ওয়াশিংটন অভিনীত, পরিচালনা করেছেন নিক কাসাভেটেস ।   
(প্রজাপতি)

