ফটোব্লগঃ নায়াগ্রা এবং আশপাশ



বাড়ির কাছেপিঠে দারুন কোন জায়গা থাকলে আপনি চান বা না চান আপনার অনেকবার সেখানে  যেতেই হবে। আর সেটি যদি হয় বিশ্ববিখ্যাত কোন কিছু তাহলে তো কথাই নেই। আমি যেখানে থাকি সেখান থেকে দুই-আড়াই ঘন্টা দূরে নায়াগ্রা ফলস। দেশ থেকে তো বটেই একটু দুরের শহর থেকে কেউ বেড়াতে এলেই নায়াগ্রা ফলস যেতেই হয়। গোটা ১৫/২০ বার দর্শন হয়ে গেছে বোধহয়। প্রতিবারই ভাবি ধুর “ফরফর” করে পানি পড়ে, এইটা দেখতে আর ভাল লাগবেনা। কিন্তু আসাধারন লাগে। 
এইবার কেউ এখনও বেড়াতে আসে নাই, আমরা নিজেরাই ভাবলাম যাই একটু ঘুরে আসি ২/১ দিন। কাজ অকাজের জ্বালায় আর সংসারের চাপে পুরা দিগদারি ধরে গেছে। ধর তক্তা মার পেরেক এর মত হঠাৎ করেই দিলাম দৌড়।
ফটো তোলার ইচ্ছা বারআনার ওপর আঠার আনা, কিন্তু হাত নাই। আপরিপক্ক জ্ঞান নিয়ে কতটুকু আর আগানো যায়? চেষ্টা করলাম, দেখুন কেমন লাগে।
হোটেলে চেকইন করে ফলস এর দিকে হাঁটছি, গর্জন শুনতে পাচ্ছি, হঠাৎ দেখতে পেলাম। 





From Jun 1, 2011


প্রচুর ফুলে সাজানো ফলস এলাকা। ড্যাফোডিলের ঝাড়ের মাঝদিয়ে দেখা আমেরিকান ফলস।





From Jun 1, 2011


টিউলিপ আমার অসম্ভব প্রিয় ফুল। নানা রং এর হলেও এখানে শুধু লাল দেখতে পেলাম। এটাই যথেষ্ঠ।





From Jun 1, 2011


আরেকটু কাছে থেকে দেখতে ইচ্ছে করল।





From Jun 1, 2011


ফলসের কাছে যেতেই ভিজে একসা। ক্যামেরা ভেজানোর রিস্ক নেয়া ঠিক হবেনা ভাবতে ভবতেই টুক করে বাতাসের সাথে মিস্ট এর গতিপথও একটু বদলালো। ভালো তুলতে পারিনাই তেমন একটা। শব্দ আর দিরিশ্য দেখে নিজেকে মনে হয় অনেক ক্ষুদ্র।





From Jun 1, 2011


নায়াগ্রা দেখা আপাতত শেষ, দৌরালাম নায়াগ্রা-অন-দি-লেক নামের ছোট্ট শহর এর দিকে, ১৫ কিমি এর মত দুরত্ব। এই শহরটি ছিল আপার ক্যানাডার প্রথম রাজধানী। এশহরের একপ্রান্তে নায়াগ্রা রিভার মিলেছে লেইক অন্টারিও এর সাথে। নাম না জানা নানানরকম গাছগাছালি তে ভরা এই পাড়টুকু আমার খুব ভালো লেগেছে।





From Jun 1, 2011


লেকের জলে রোদের ঝিকিমিকি, আমার চমকে দেয়, চমকে দেয়, দেয়! দেয়! দেয়! এই কম্বিনেশনটা আমার অসাধারন লাগে।





From Jun 1, 2011


ভালবেসে সখি নিভৃত যতনে আমার নামটি লিখ তোমার মনের মন্দিরে ........





From Jun 1, 2011


বাড়ি ফিরে যাবার আগে আরেকবার ফলস দেখে গেলে কেমন হয়? আবার হবেতো দেখা?  এদেখাই শেষ দেখা নয়তো?!





From Jun 1, 2011


-------------------------------------------------------------------------------------------------
অনঘ
----------------------------------------------

