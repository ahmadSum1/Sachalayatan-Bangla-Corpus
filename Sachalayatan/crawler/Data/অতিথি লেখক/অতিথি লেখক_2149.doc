বুয়েটের ছাত্র নামধারী সন্ত্রাসীদের পরিচয় 



সচলায়তনের যারা নিয়মিত পাঠক অথবা যারা বাংলাদেশের সাম্প্রতিক ঘটনাবলী সম্পর্কে খোঁজ-খবর রাখেন তারা নিশ্চয়ই অবগত আছেন বুয়েট এ ঘটে যাওয়া সাম্প্রতিক ন্যক্কারজনক মারামারিগুলো নিয়ে। এর পেছনে কারা আছে তা কমবেশি সবাই জানে। কিন্তু সমস্যা হলো প্রশাসন এদের পক্ষে বিধায় আইনগত ভাবে এদের কিছু করা আপাতত সম্ভব নয়। 
এভাবে যদি চলতে থাকে তাহলে কোনভাবেই বুয়েট এর সম্মান বাঁচানো সম্ভব হবে না। অবস্থা দিন দিন খারাপের দিকে যাবে যদি সাধারন ছাত্রদের পক্ষ থেকে কোনো ধরনের প্রতিরোধ গড়ে না উঠে। আমরা হয়ত সরাসরি কিছু করতে পারব না। কিন্তু আমাদের সবার লেখার শক্তি আছে। আমরা হয়ত তাদের বিরুদ্ধে সরাসরি কিছু বলতে পারবনা, কিন্তু তাদের কুকীর্তি গুলো ত অবশ্যই ফাঁস করতে পারি, পারি তাদের পরিচয় সবার সামনে তুলে ধরতে। আমরা যারা প্রাক্তন বুয়েটিয়ান, তারা এই ছাত্র নামধারী সন্ত্রাসীদেরকে চিনতে চাই। 
আমার এ লেখটার উদ্দেশ্য খুবই সাধারন। বুয়েটের সত্যিকার সাধারন ছাত্র যারা তাদের কাছ থেকে এদের কুকীর্তির সত্যিকারের বিবরন চাই। এদের পরিচয় বিশদভাবে জানতে চাই। গত কয়েকদিনের আলোচনা গুলো থেকে অনেকের পরিচয়ই জানা গেছে। আরও যারা আছে তাদেরকেও চিনতে চাই। 
কাজটা খুবই সহজ। আপনাকে শুধু এই ছাত্র নামধারী সন্ত্রাসীদের পরিচয় এবং তাদের কুকীর্তি  সম্পর্কে যা যা জানেন তা এখানে নির্ভয়ে জানাতে হবে।  সচলায়তন একটি মুক্ত প্লাটফর্ম। এই ব্লগ এ কমেন্ট এর মাধ্যমে আপনারা পারেন আমাদেরকে এই তথ্যগুলো দিতে। দয়া করে কেউ ভুল তথ্য দিবেন না। তবে কেউ কিছু জানলে তা লুকবেনওনা। তারপর এদের পরিচয় ছড়িয়ে দিন সবার মাঝে। আর কিছু হোক না হোক, যদি মানুষের বাচ্চা হয়ে থাকে, অন্তত লজ্জাটুকু থাকবে।

