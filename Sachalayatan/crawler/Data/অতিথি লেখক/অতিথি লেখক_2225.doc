বই মেলায় ‘রাজনটী’




  সালেক খোকন
বইমেলা বলতে সবাই বুঝি একুশের বই মেলাকে। বইমেলা। শব্দটি উচ্চরণ করতেই লেখক ও পাঠকদের মনে অন্যরকম আনন্দ দোলা দেয়। প্রকাশকদের মুখেও দেখা দেয় একচিলতে হাসি। বইমেলাকে ঘিরেই বছরে একবার সারাদেশের লেখকদের সম্মিলন ঘটে। নারীর টানে ছুটে আসে প্রবাসে থাকা লেখকেরাও। তাই বইমেলা লেখক, প্রকাশ আর পাঠকদের মিলন মেলা।
৩ ফেব্রুয়ারি গিয়েছিলাম বইমেলায়। তবলা আর সেতারের সুরের ছন্দে ঘুরে দেখছিলাম বইয়ের স্টলগুলো। মেলাকে ঘিরে স্টল সাজানোর এক রকম প্রতিযোগিতা বেশ টের পাওয়া যায়। শুদ্ধস্বরের স্টলের পরে নজরে আসে ইত্যাদি গ্রন্থ প্রকাশের স্টলটি। শীতল পাটির পরশে সাজানো সেটি। পাঠক আকর্ষনের লক্ষ্যে নানা ঢঙে সাজানো হয়েছে বইগুলোকে। চোখ পড়ে একটি উপন্যাসের দিকে। নামটি বেশ অন্যরকম। রাজনটী। হাতে নিতেই দেখি নিয়াজ চৌধুরী তুলির আঁকা প্রচ্ছদ। পাতা উল্টিয়ে জানলাম ভিন্নধারার উপন্যাস এটি। তরুণ ঔপন্যাসিক স্বকৃত নোমানের এটি চতুর্থ উপন্যাস। এরপূর্বে প্রকাশিত জলেস্বর উপন্যাসটি আমার পঠিত। যাযাবর সান্দারদের নিয়ে ধ্রুপদি ধারায় লিখা উপন্যাস ছিল সেটি। স্বকৃত সব সময় বেছে নেয় ভিন্ন ধরার কোন কাহিনীকে। কাহিনীর টানে কিনে নেই এককপি ‘রাজনটী’।
কুমিল্লার আদি নাম কমলান্ক। এই কুমিল্লাতেই রয়েছে একটি মসজিদ যেখানে নামাজ হয়নি কোনদিন। সবার কাছে সেটি নটীর মসজিদ। এ মসজিদের প্রতিষ্ঠাতা নূরজাহান। রাজনটী উপন্যাসে এই নূরজাহানকেই রুপক অর্থে লিখা হয়েছে গুলনাহার। ঘটনাটি প্রায় সোয়া দুই শত বছর আগের। নটীর টাকায় চুন-সুরকি আর ইটের যে মসজিদ নির্মাণ হয়েছিল, নটী বলে মানুষ সে মসজিদে নামাজ পড়েনি। স্বকৃত নোমানের রাজনটী উপন্যাসটির প্রতি নিঃসন্দেহে পাঠকরা আগ্রহী হবেন। আর উপন্যাসটি শেষ করার সাথে সাথেই মনের মধ্যে সঞ্চার হবে এক ধরণের প্রতিবাদ আর মমতাবোধের।
                                                                                      সালেক খোকন
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%61%73%61%6c%65%6b%2e%6b%68%6f%6b%6f%6e%40%67%6d%61%69%6c%2e%63%6f%6d%22%3e%6d%61%73%61%6c%65%6b%2e%6b%68%6f%6b%6f%6e%40%67%6d%61%69%6c%2e%63%6f%6d%3c%2f%61%3e%27%29%3b'))

ছবি: 


 



