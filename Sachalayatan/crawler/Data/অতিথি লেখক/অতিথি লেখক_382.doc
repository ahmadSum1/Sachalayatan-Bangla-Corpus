::::পাখির গল্প১-ইষ্টি কুটুম্ব::::




অনেকদিন আগে, সে কতদিন আগে জিজ্ঞেস করে লাভ নেই। রুপকথার তো আর সন তারিখ হিসেব থাকেনা। ওয়ান্স আপন এ টাইম, এদেশে এক বেনে পরিবার থাকতো। বেনেদের তিন ছেলে, তিনজনেই বিয়ে করেছে। তিনজনই অতি দজ্বাল। বৌ বেচারীদের ভীষন মারধোর করতো। এর মাঝে ছোট ছেলে ছিল আরো বদমাশ। সে বৌদের আরেক ডিগ্রি বেশী টর্চার করে। কোন ছুতো না পেলে ছুতো বানিয়ে নেয়, যেমন আজ তরকারীতে লবন বেশী হয়েছে, কাল চায়ে চিনি কম হয়েছে, অজুহাতের কোন সীমা নাই। ছেলে বদ হলেও তার বউটা ছিল ভারি লক্ষী। দেখতে যেমন সুন্দর তেমনি তার গানের গলা। নিজের মনেই সুর করে গান গাইতো।
একদিন হয়েছে কি এই ছোট বউ রাঁধতে বসেছে, ভুল করে ডাল রান্নায় একগাদা হলুদ দিয়ে দিয়েছে। টের পাওয়ায় সে তো ভয়েই অস্থির। বেনে যেরকম বদ, সবসময় অজুহাত খুঁজে বউ পেটাতে। আজকে তো অজুহাতের দরকার নেই, রেডিমেড অজুহাত তৈরি। মনের দুঃখে বেনে বৌ বসলো দুঃখের গান গাইতে। গান গাইতে গাইতে মনের দুঃখে বেনের বৌ এক আশ্চর্য সুন্দর সুরেলা পাখি হয়ে যায়। আর ডালের সবটুকু হলুদ রঙ শুষে নিয়ে তার রঙ হয়ে গেল আশ্চর্য হলুদ। ডালে ডালে সুরেলা গলায় গান গেয়ে তার দিন কাটে। সেই থেকে বেনের সেই বউকে আমরা চিনি বেনেবৌ পাখি বলে। কেউ বলে ইষ্টিকুটুম্ব, কেউ বলে কৃষ্ণ কথা কও পাখি, আবার বেশীর ভাগ লোকই ডাকে জাস্ট “হলুদ পাখি” বলে। এই দলটা অবশ্য বেশ ভারি। স্বয়ং লালন সাঁইও এই দলে, গান লিখেছিলেন-“হলুদিয়া পাখি, সোনারও বরণ...” । ইংরেজী নামটাও অনেক সুন্দর, ব্ল্যাক হুডেড ওরিওল, মাথায় কালো হুড পড়ানো বলে। কেউ কেউ ভুল করে বলে ব্ল্যাক হেডেড ওরিওল। এই নামে একই প্রজাতীর একটা পাখি আছে, তবে সেটা আমাদের দেশে দ্যাখা যায়না। আফ্রিকার পাখি।

গাছের ফাঁক দিয়ে সন্দহের দৃষ্টিতে বেনেবৌ

ঢাকা শহরে বিরল চেরী গাছ। ফুল ফুটে সম্ভবত এপ্রিলে, চেরী ফুলে আয়েশ করে বসে ভোজন বিলাস 


বেনেবৌ উভভোজী, ফুলের মধু যেমন খায়, তেমনি খায় পোকা মাকড়। 
বেনেবৌ পাখি গ্রামের দিকে বেশ সমাদরের চোখে দ্যাখা হয়, শুধু সুরেলা গানের গলার জন্যে নয়। গ্রামের দিকে বিশ্বাস, এই পাখি বসত বাড়ির ভেতরে আসা মানে অতিথী আসার পূর্ব লক্ষন, তাই আরেক বাংলা নাম ইষ্টি কুটুম্ব বা অতিথ পাখি।
বেনেবৌ মোটেও বনের পাখি না, শহরে (এই ঢাকা শহরেই বিস্তর) গ্রামে মানুষের আশে পাশেই তার থাকা। বাংলা উপকথা সত্যি হলে এককালে মানুষ ছিল সেটা হয়তো ভুলতে পারেনা। ইষ্টি কুটুম্ব উভভোজী, অর্থাৎ ফুলের মধু যেমন খায়, তেমনি গাছের মধ্যে থাকা পোকা মাকড়ও খায়। সেই হিসাবে আমাদের খুবই উপকারী পাখি। উপকারী অপকারীর কথা যদি বাদও দেই, জাস্ট এর গানের গলাটা শুনলেই মন ভালো হয়ে যায়। নিচে এর কন্ঠের একটা নমুনা দিলাম। সব ছবিই ঢাকা শহরে বসে তোলা। ছবিগুলো আমার তোলা হলেও গানের গলাটা কিন্তু আমার রেকর্ড করা নয়। নেট থেকে সংগৃহীত। সাউন্ড রেকর্ডিস্ট সুদীপ্ত রয়, রেকর্ড করেছেন রবীন্দ্র সরোবর কলকাতা থেকে। 
Black-hooded Oriole.mp3
সাঈদ সৌম্য
www.SHOUMMO.com
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%61%65%65%64%2e%73%6f%75%6d%6f%40%67%6d%61%69%6c%2e%63%6f%6d%22%3e%73%61%65%65%64%2e%73%6f%75%6d%6f%40%67%6d%61%69%6c%2e%63%6f%6d%3c%2f%61%3e%27%29%3b'))

ফাইল: 



You are missing some Flash content that should appear here! Perhaps your browser cannot display it, or maybe it did not initialize correctly.
 



