ফেসবুক ম্যানিয়া




ফেসবুক ম্যানিয়া

ইন্টারনেট জগতের বিপ্লব সাধনকারী ফেসবুক সামাজিক যোগাযোগের এক পরাশক্তি হিসেবে আবির্ভুত হয়েছে। ফেসবুকের কল্যাণে বিশ্বের নানা প্রান্তে ছড়িয়ে ছিটিয়ে থাকা বন্ধু-বান্ধব, আত্নীয়-স্বজন আজ একসাথে।পারস্পরিক যোগাযোগ, মতামত বিনিময়, সম্পর্ক ও জনমত তৈরি, ব্যাবসার প্রসার প্রভৃতি ক্ষেত্রে ফেসবুকের অবদান অপরিসীম। ভার্চুয়াল জগতে আপনার পরিধি বৃদ্ধি করলেও বাস্তবিক অর্থে ফেসবুক ব্যাবহারে রয়েছে নানা পার্শ্ব-প্রতিক্রিয়া। এসব নিয়েই আজকের এই লেখা।

পরিসংক্ষানে ফেসবুক


২০১১ সাল পর্যন্ত সারাবিশ্বে মোট সক্রিয় ব্যাবহারকারীর সংখ্যা প্রায় ৭০ কোটি, অর্থাৎ পৃথিবীতে প্রায় প্রতি ১০ জনে ১ জন ফেসবুক ব্যাবহার করে। এদের অর্ধেক দিনে একবার ফেসবুকে প্রবেশ করে।  
১৮ থেকে ৩৪ বয়সিদের ৪৮% ঘুম থেকে উঠেই ফেসবুক চেক করে। অপরদিকে প্রায় ২৮% বিছানা ছাড়ার আগেই মোবাইল ফোন থেকে ফেসবুক চেক করে। 
বর্তমানে ৩৫ বছরের বেশি ব্যাবহারকারীর সংখ্যা মোট সংখ্যার ৩০%। ২০১০ সালে ১৮-২৪ বছর বয়সী কলেজ/ভার্সিটি পড়ু্যাদের সংখ্যা বেড়েছে ৭৪%। “Drugs” পছন্দ (like) করার সংখ্যা বেড়েছে ১১৩১.৯%।
আমেরিকায় মোট ইন্টার্নেট ব্যাবহারকারীর ৭১.২% ফেসবুক একাউন্ট রয়েছে।ফেসবুকের ৭০% ব্যাবহারকারী আমেরিকার বাইরের। 
৫৭% লোক রিয়েল লাইফ এর তুলনায় অনলাইনে বেশী কথা বলে। ৪৮% তরুন আমেরিকান ফেসবুকের মাধ্যমে খবর পায়।
ইংরেজি নববর্ষের ছুটিতে রেকর্ড ব্রেকিং ৭৫ কোটি ছবি আপলোড করা হয়।
বাংলাদেশে মোট ব্যাবহারকারীর সংখ্যা ১৬.৫ লক্ষ, যার মধ্যে প্রায় অর্ধেক ১৮-২৪ বছর বয়সী। ব্যাবহারকারীর সংখ্যার হিসেবে বাংলাদেশের অবস্থান ৫৯ তম।প্রথম অবস্থান নিঃসন্ধেহে আমেরিকা।
গড়ে প্রতিজনের ১৩০জন বন্ধু রয়েছে।গড়ে প্রতিজন প্রতিমাসে সাড়ে ১৫ ঘন্টা সময় ফেসবুক ব্যাবহার করে।
      উৎসঃ ফেসবুক.কম/অনলাইন স্কুল.কম  


•	পরিক্ষার ফলাফলে অধ্বঃগতি   
গবেষণায় দেখা গেছে, যারা নিয়মিত দীর্ঘক্ষণ ফেসবুক ব্যাবহার করেন তাদের কোন বিষয়ের প্রতি মনোযোগ ধরে রাখার ক্ষমতা হ্রাস পায়। এতে ছাত্র-ছাত্রীদের (ব্যাবহারকারীদের ৭০% ই ১৮-২৪ বছর বয়সী ছাত্র-ছাত্রী) পরালেখা ভীষণভাবে ক্ষতিগ্রস্ত হয় এবং পরিশেষে খারাপ ফলাফল নিয়ে সন্তুস্ট থাকতে হয়।
•	হারাতে পারেন চাকরি
ডেস্কে বসে আয়েশ করে ফেসবুকে চ্যাট করছেন, খেলছেন গেম আর স্ট্যাটাস দেয়া বা দেখাতো আছেই। এদিকে কাজ জমে গেছে এক গাদা। সময়মত দিতে পারলেননা হাতের কাজটা! কি হবে ফলাফল? সাম্প্রতিক এক গবেষণায় দেখা গেছে, আমেরিকার শতকরা ৭২ জন চাকুরিজীবি দৈনিক এক থেকে দেড় ঘন্টা কাজের সময় ব্যায় করে ফেসবুক, টুইটার, ইত্যাদি ব্যাবহার করে। আর তাই করপোরেট গুলো এসবের ব্যাবহার নিয়ে আরোপ করেছে করাকরি নিয়ম। 
 •	দুধের স্বাদ ঘোলে মিটেনা
 আপনি যতই শুভেচ্ছা জানান, বার্তা পাঠান ফেসবুকে, সরাসরি দেখা না করলে কাজের কাজ কিছুই হয় না। সামাজিকতা এবং ভালোবাসায় পারস্পরিক সহচার্যের কোন বিকল্প কি আছে? একটু খেয়াল করলেই দেখবেন, অধিকাংশ স্ট্যাটাস নেতিবাচক বা হতাশাব্যাঞ্জক। কিছু একটার খোজে সবাই যেন ছুটছে, কিন্তূ নাগাল পাচ্ছেনা।   
•	স্বাস্থ্যগত দিকটাও কম নয় 
ঘন্টার পর ঘন্টা স্ক্রীনে চোখ রাখলে একদিকে যেমন চোখের ক্ষতি হয় অন্যদিকে দেখা যায় ঘুমের সমস্যা। অনিয়মিত ঘুম আর খাদ্যাভাসের ফলে তৈরি হয় আরো হাজারো জটিলতা। অতিরিক্ত মোটা হয়ে যাওয়া তার মধ্যে অন্যতম। 
•	আছে ঝুকি গোপনীয়তা রক্ষার 
আপলোড করছেন সবকিছুই, দিচ্ছেন নিজের সম্মন্ধে হাজারো তথ্য, কিন্তূ নিরাপত্তার কথা কতটা ভেবেছেন? মনে রাখবেন, আপনার প্রতিটি পছন্দই (Like) মার্কেটিং এর কাজে ব্যাবহার করা হয়। আপনার ব্যাক্তিগত পাতায় যেসব বিজ্ঞাপন দেখেন, তা নির্ধারিত হয় আপনার দেয়া তথ্যের ভিত্তিতে। আর ভুয়া একাউন্ট এর ঝামেলা বা হ্যাকিং হবার সম্ভাবনা তো আছেই।   
ফেসবুক ব্যাবহারকে নেশার সাথে তুলনা করেন অনেকে। যে একবার শুরু করে, তাকে প্রতিদিনই ঢুকতে হয়। ফেসবুক থেকে দূরে থাকেলে তার মধ্যে দেখা যায় উদ্বেগ। না জানি কি সব চলে গেল, কত কিছু মিস হয়ে গেল!এসব “ফেসবুকার” সাধারনত নিজের জগৎ নিয়ে থাকতে পছন্দ করে, আশেপাশের খবর রাখার সময় তাদের নেই। যদিও তাদের বন্ধুর সংখ্যা হাজার হাজার, বাস্তবে দেখা করা হয় খুব কমই। ফেসবুক আশক্তরা অনেক সময় নিজের পরিবার থেকেও ফেসবুক বন্ধুদের নিয়ে বেশী ব্যাস্ত থাকতে দেখা যায়।
প্রিয় পাঠক, আপনাকে নিরুৎসাহিত করা নয়, বরং সচেতন করাই এই লেখার উদ্দেশ্য। ফেসবুক, টুইটার ইত্যাদি সামাজিক যোগাযোগ সহজ করলেও কখনই প্রকৃত পারস্পরিক বন্ধনের বিকল্প হয়ে উঠবে না। মানুষের সৃষ্ট প্রযুক্তি মানুসের সেবা করার জন্যই, মানুষকে নিয়ন্ত্রন করার জন্য নয়। আপনার নিয়ন্ত্রন থাকুক আপনার হাতেই।
মোঃ আজহারুল ইসলাম
ট্রেইনি কাউন্সেলিং সাইকোলজিস্ট 
ঢাকা বিশ্ববিদ্যালয়

