আমার ছায়া



আমার ছায়া
অন্ধকারের বুকে লাল নীল সাদা আঁচরের দাগ
মাঝে মাঝে মনে হয়, এ হলো আলোর আহ্বান
বুঝিয়ে দিয়ে যায় অতীতের কথা।
পাখি তবু যখনই সকরুন স্বরে গেয়ে উঠে,
অন্ধকার কেপে উঠে বারংবার,
এতরাতে পাখিরা জেগে থাকে কেন?
অন্ধকারের বুকে অসংখ্য তারার মত ফুঁটো,
মাঝে মাঝে ভাবি, এ ছায়াপথের আহ্বান
যে যে পথিক পথ হারিয়েছিল গত সন্ধায়,
তাদের সকলের নি:শ্বাস আর ঘামে
অন্ধকারটাকে ভিজিয়ে দিয়ে যায়।
আমি শুধু চুপ করে ভাবি,
সেই সব পথিকের মাঝে আমিও যে ছিলাম
বিস্তীর্ণ চরাচরে মেঠো ইঁদুরের মত,
এখনো কি পেচাঁরা বিষন্ন রাত কাটায় নির্ঘুম নির্জনে?
অন্ধকার চেয়ে থাকে অবিরত প্রার্থনায়
নিজের মাঝে মনে হয় ছোট হয়ে আসছে দেয়াল
সবুজ আর লালচে আভায়।
যতই আধারে কাটুক কামনা জাগ্রত স্বরে,
আরো কিছু কালিমা লেপন করে দিতে চায় বুঝি
আমি বাধা দেই না।
অন্ধকারের প্রার্থনা আমার কানে যায় না
কারো অশ্রুজল আমায় বিচলিত করে না মোটেও,
অন্ধকারের যতটুকু আশা আছে তা দিয়ে ভেলা বানানোর
কোন চেষ্টা, কোনকালেই আমার ছিলনা,
আমি শুধু মেঝের দিকে চেয়ে থাকি, আর ভাবি
আঁধারের বুকে আমার কোন ছায়া পড়লো কিনা।
অংশু-কারাভান
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%74%75%72%6a%6f%5f%6e%64%63%30%35%40%79%61%68%6f%6f%2e%63%6f%2e%69%6e%22%3e%74%75%72%6a%6f%5f%6e%64%63%30%35%40%79%61%68%6f%6f%2e%63%6f%2e%69%6e%3c%2f%61%3e%27%29%3b'))

