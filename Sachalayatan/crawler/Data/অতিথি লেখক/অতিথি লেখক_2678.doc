সচল ও আমি..



সুপ্রিয় সচলায়তন,
জন্মদিনের শুভেচ্ছা নিও।এতো দেরি দেখে অবাক হচ্ছো?জানোই তো,কখনই না পাওয়ার চাইতে দেরিতে পাওয়াও ভালো।
আসলে,সারাদিন-ই ভাবছিলাম তোমায় লিখবো।কিন্তু,কি লিখবো তা ভাবতে ভাবতে আর লিখাই হলো না!যাই হোক,এখন মনে হলো কে কি ভাববে তা ভেবে লাভ নেই।ইচ্ছে যখন হয়েইছে,লিখে ফেলাই ভালো।তাই,এই অসময়ে তোমায় লিখতে বসা!
জানো,প্রথম তোমার কথা শুনি আমার ভাইয়ার কাছে।ও মাঝেমাঝেই লিখতো,এখনো লিখে।তবে লিখার চাইতে পড়েই বেশি।ভালো কোন লেখা পেলে আমাকে-ও পড়তে দিতো।পড়তাম,লেখাগুলো বেশ ভালো লাগতো।এই ধরো,৫/৬ মাস আগের কথা হবে এসব।তিথীডোর আর বুনোহাসের লেখাই প্রথম মন জয় করে নেয়।তারপর,কয়েকদিন পরেই একদিন ভাইয়ার কথাতেই শ্রদ্ধেয় জুবায়ের ভাই এর শেষ লেখাগুলো আর তার মেয়ে ডোরা’র লেখাগুলো পড়া হয়।লেখাগুলো আমার মনকে কতটা ছুয়ে গিয়েছিলো,বলে বোঝাতে পারবো না।ওই দিন-ই বোধহয় মন ঠিক করা হয়ে গিয়েছিলো।সচল হতে হবে।
তারপর থেকেই তোমার কাছে ঘেষার শুরু বলা যায়।প্রথম প্রথম লিখতাম মাঝে মাঝেই,কিন্তু আমার পছন্দের লেখাগুলো যখন দেখলাম সাড়া ফেলছেনা খুব একটা।অথবা নীড়পাতায় জায়গাই করে নিতে পারছে না।বুঝে নিলাম,আমার লেখার ধরন-ই হয়তো খুব একটা ভাল মানের না।কি আর করা,সবই নিয়তি!অতঃপর,শুধুই পড়া আর পড়া।খুব মন চাইলে,এ্কটা কিছু লেখার চেষ্টা।
এভাবেই চলছে এখন,মাঝে মাঝেই আসা হয়।স্পর্শ,দুষ্টু বালিকা,সুহান রিজওয়ান,হাসিব জামান।এমন বেশ কয়েকজনের লেখার ভক্তই হয়ে গেছি বলা যায়।একেকটা লেখা আসলেই খুব অন্যরকম।হাসায়;চোখ ভিজিয়ে দেয় আবার খুব গভীর ভাবে ভাবায়।তোমার সাথে দেখা হবার আগে বুঝিনি,এইসব ব্লগ-ও কতটা আপন হয়ে যেতে পারে।
আজ তোমার জন্মদিনে তোমার অনেক বন্ধূ আড্ডা-গানে এই দিন টার সন্ধ্যা টা কাটিয়েছে।আমারো যে যাবার ইচ্ছা ছিলো তা-ও ঠিক।কিন্তু,ওখানে এত ভালো ভালো লেখক থাকবে।যদি নিজেকে ওখানে মানিয়ে নিতে না পারি?এ ভেবে আর যাওয়া হলো না।
যাই হোক,তোমার আসছে বছরের জন্মদিনে সচল না হই,নিদেনপক্ষে হাচল-ও যদি হতে পারি।তাহলে এই অতিথি লেখকের-ও তোমার জন্মদিনে আসার মতো সাহস জমানো হয়ে যাবে,বলা যায়।
অনেক বকর বকর হলো,আজ এখানেই ইতি টানছি।
ভালো থেকো,যুগ যুগ জীয়ো।ভালোবাসা নিও।
-[বিষণ্ণ বাউন্ডুলে]
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6f%75%74%6c%61%77%5f%6e%6f%38%38%40%79%61%68%6f%6f%2e%63%6f%6d%22%3e%6f%75%74%6c%61%77%5f%6e%6f%38%38%40%79%61%68%6f%6f%2e%63%6f%6d%3c%2f%61%3e%27%29%3b'))

