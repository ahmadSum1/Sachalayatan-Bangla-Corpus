আর স্বপ্ন দেখব বলে দু হাত পেতেছি ।  শুভকামনা রনি মির্জা




স্বপ্নের এক আশ্চর্য রূপকার। অতি সম্প্রতি যাত্রা শুরু করেছেন , লিখার সংখ্যা নিতান্তই অল্প। সংখ্যা বিচারে পাঁচ। মাত্র হাতেগুনা পাঁচটি লিখাতেই আমাকে আশ্চর্য বাঁধনে বেঁধেছেন রনি মির্জা । একেবারে নয়ন মেলে দেখি আমায় বাঁধন বেঁধেছে।  
প্রথম লিখা " হিন্দি সিনেমা টাইপ প্রথম প্রেম ও ৩২০ টাকা দামের একটি মাগে " । আত্ম কথনে নিজেকে উন্মোচিত করার অনুপম প্রয়াস। নেই কোন শব্দালংকারের ঝংকার , কিন্তু মুগ্ধ করেন বাচন ভঙ্গির অভিনবত্বে। জীবনের প্রথম প্রেমের তুলনা করেছেন বেশি বয়সের প্রথম সন্তানের সাথে। অনেক কাহিনী বিবৃত করে লেখক যখন শেষ অংশে পৌঁছেন কেমন যেন ছোঁয়া লাগে শেষ হয়েও হইল না শেষের। 
তাঁর রয়েছে আরও আসাধারণ কিছু শিল্পকর্ম। তেমনি একটি হচ্ছে
" ভদ্রমহিলা বাংলা পড়তে পারেন না, তবুও বাংলায় ক্ষমা চাইছি......... " ।স্মৃতিচারণ , সু ডেভিস নামের মহিয়সীকে নিয়ে। এখনো যে পৃথিবীব্যাপি ছড়িয়ে আছেন দেশের শুভানুধ্যায়িরা তারই একটি উদাহরনের ধারাবাহিকতা সু ডেভিস । একই সূত্রে গাঁথা " বাংলাদেশ ইজ এ ম্যাজিক, অনেষ্টলি! "। জিম নামের একজনের দেশপ্রেমের অসাধারন চিত্র। 
কিন্তু না এসব কোন কিছুর জন্যই রনি মির্জাকে নিয়ে লিখতে বসিনি।   উপরিউক্ত স্মৃতিচারণ বা আত্মকথনের জন্য যে কোন শিরোনামই যথেষ্ঠ , তার জন্য লোপা মুদ্রার কাছে হাত পাততে হয় না। আমি তখুনি হাত পেতেছি , যখন দেখেছি কিছু বিবর্ন স্বপ্নকে রঙিন করে দেখায় মত্ত রনি মির্জা  । অনিশ্চিত স্বপ্নকে জড়িয়ে প্রতিনিয়ত জাল বুনে চলেন তিনি। 
হ্যা , আমি তাঁর " War Crime ও দুইটা চিঠির অপেক্ষা " নামক লিখাটার কথা বলছি । বাংলাদেশ সরকারের তরফ থেকে প্রয়োজন শুধুমাত্র দুটো চিঠি , তাহলেই সম্ভব বৃটেনে অবস্হানরত যোদ্ধাপরাধীদের বিচার বৃটেনের  মাটিতে । এ কথাগুলিই সবিস্হারে বর্ণিত হয়েছে লিখাটিতে।
শুধুই কি বর্ণনা ? রনি মির্জা  তাঁর বক্তব্যের শেষাংশে বলেছেন
" তোমার জন্যে অপেক্ষার শুরুতে যে সেঞ্চুরি ফ্লাওয়ারের গাছটি লাগিয়েছিলাম, তা আজ দ্বিতীয়বারের মত গর্ভবতী ।
হঠাত করে বেশি বয়সে প্রেমে পড়ে এই দুটি লাইন লিখেছিলাম বহু আগে। একটা মেয়ের জন্যে যদি এতদিন অপেক্ষা করতে পারি চিঠি দুইটার জন্যে আমি আরো অনেক দিন অপেক্ষা করতে রাজি আছি, আরো আরো অনেক দিন............ "
কী অদ্ভুত চমৎকার স্বপ্নের প্রকাশ ! শুধুই কি স্বপ্ন ? লিখায় কি ঝরে পরেনি ভীষ্মের প্রতিজ্ঞা ? আমার আনুভূতিতে খেলা করে বিস্ময়। আমিও যে একই স্বপ্নের সহযাত্রী। স্বপ্নভঙ্গের বেদনা  এ জাতি ভিন্ন আর কে ভাল জানে। তবু  তবু  ডানা ভাঙা পাখিদের আকাশে উড়ার বিলাস জাগানোর জন্য কোন অভিনন্দনই যথেষ্ঠ নয়।
শুভকামনা রনি মির্জা  
উত্তীও

