আলনায় তোর জামা



একটি রাত হঠাৎ এসে কড়া নেড়ে যায়
আলনায় রাখে মেঘের জামা
সেই জামাটা ধরতে গিয়ে পড়তে গিয়ে
আমার ঘরে স্বপ্ন দেয় হানা
বৃষ্টিটা ঠিক তক্ষুনি নেমে পড়ে
ঘুম ভেঙে যায় অবাক চোখে
দেখি সব ফাঁকি আলনায় তোর জামা
কোথায় আছিস তুই, কোন সুদূরে
ভুলে গেছিস কি রাত দুপুরে
আড্ডাবাজি, ঝগড়াঝাটির নেই ‘কমা’
বৃষ্টিটা ঠিক তক্ষুনি নেমে পড়ে
ঘুম ভেঙে যায় অবাক চোখে
দেখি সব ফাঁকি আলনায় তোর জামা
এইতো পাশে, তেমনি আছে
সেই স্বপ্নপাহাড়, পৌঁছে যাবো
পারিস যদি, ঠিকানা তোর জানা
একটি রাত হঠাৎ এসে কড়া নেড়ে যায়
আলনায় রাখে মেঘের জামা
সেই জামাটা ধরতে গিয়ে পড়তে গিয়ে
আমার ঘরে দেয় স্বপ্ন হানা
বৃষ্টিটা ঠিক তক্ষুনি নেমে পড়ে
ঘুম ভেঙে যায় অবাক চোখে
দেখি সব ফাঁকি আলনায় তোর জামা

