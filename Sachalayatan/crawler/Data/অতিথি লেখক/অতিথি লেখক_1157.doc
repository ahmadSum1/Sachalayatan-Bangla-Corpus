মেয়েকথা



আমি বেশ কবার কিছু ব্লগে লিখতে যেয়ে মানুষের রোষানলে পরেছি । একবার ভেবেছিলাম আর লিখবই না কিন্তু বার বার আমার মানুষ মনটা আমাকে তাগাদা দেয় কিছু বলতে । অবাক হই আমাদের সামাজিক কাঠামো থেকে শুরু করে বড় বড় লেখা পড়া জানা মানুষদের মাঝে ছেলে-মেয়ের মঝের যে চরম বৈষম্য টানা সেটা দেখে আর তখন ই আমার ইচ্ছে করে কিছু বলি । আমি বিশেষ বিদ্যান কোন মানুষ নই। আমার সঙ্গে লেখাপড়া করা ছেলেমেয়েদের অনেকে আমার চাইতে ঢের বেশী লেখাপড়া করেছেন। আজকাল ফেস বুক এর যুগে সবার সাথে যোগাযোগের সুবাদে প্রতিদিন সবার খোঁজ খবর নিয়মিতই পাওয়া যায় আর সেই সাথে সবার মানষিকতার কিছুটা ধারনাও জোটে। যেমন কারা খুব ধর্ম পরায়ন তা বুঝি তাদের হিজাব পরা ছবি দেখে তার ধর্ম পরায়ন পোষ্ট আর নানা রকম ধর্মিয় ফ্যান পেইজের লাইক মারা দেখে। আবার যারা বেশ আধুনিক তাদের নানা পোষাকে তোলা ছবি দেখে তাদের সেন্স অফ হিউময়ার সম্বলিত পোষ্ট এবং ফ্যান পেইজ এর লাইকিং দেখে, আবার রাজাকার মানষিকতা বনাম স্বাধীনতা মানষিকতার ও দেখা মেলে এবং আমি জানতে পারি আমার কোন বন্ধু -আত্নিয়রা কোন মানষিকতার । যা লিখতে বসে এসব লিখছি সেখানে আসি। এরকম আমাদের প্রতিদিনের জীবন যাপনে ঘরে-বাইরে্‌, কাজে, রাস্তায় দেখা মানুষ গুলির কথা চালচলনেও আন্দাজ করতে পারা যায় তাদের মানষিকতা ।  দুদিন আগে আমার এক বন্ধুর ফেসবুক পোষ্ট থেকে শুরু করি । সে সেয়ার করেছে একটি ম্যসেজ, সেখানে লেখা -
মহা নবী (সাঃ) বলেছেন "যে নারী তার অভিভাবক এর সম্মতি ছাড়াই নিজে নিজে বিবাহ করে, তার বিবাহ বাতিল, বাতিল, বাতিল।"
অভিভাবকের সম্মতি নিয়ে বিয়ে করতে হবে পরিবারের সান্তি এবং বাবা মা এর সাথে সুন্দর সম্পর্ক থাকলে এটাই কাম্য, কিন্তু সেটা কি শুধু মেয়েদের বেলায় বাতিল হবে আর ছেলেরা করলে ঠিক আছে? ব্যপারটা এরকম যে মেয়েরা আর ১৮ বছরের নিচের শিশুরা যা করে সেটাতে বুঝের অভাব আছে । আমি মেয়ে বলেই কি আমার কথাটা খুব লেগেছে? নাকি কথাটা আসলেও লাগবার মত । একজন ১৮ বছর বয়সের নারী বা পুরুষ যেই হোক নিজের বুদ্ধি বিবেচনায় এরকম সিদ্ধান্ত একা নিতে পারে, সেটা আইন বলছে । আবার একজন মুসলিম ঘরের মেয়ে একটা হিন্দু ছেলেকে আইন অনুযায়ী বিয়ে করলে নাকি সে বিয়ে বেয়াইনি ধর্ম মতে । আর ছেলেরা করতে পারে তাতে মেয়ে বা তাদের সন্তান দের ধর্ম ছেলের ধর্ম হয়ে যায় বাই ডিফল্ট । এরকম আরও ব্যপার আছে ধর্মিয় মতে যেগুলি আমাকে খুব পীড়া দেয় কিন্তু আমি ধর্ম নিয়ে লিখতে বসিনি স্বাধারন জীবন যাপনের ক্ষেত্রে এরকম অনেক ব্যপার চোখে পরে । যে কোন ফর্ম ফিল আপ করতে গেলে বিশেষ করে মেয়েদের  পুরুষ অভিভাবকের নাম লিখতে হয় । আবার স্কুলে বাচ্চারা ফর্ম ফিলাপ করে যাদের বাবা মারা যায় বা বাবা মা এর বিচ্ছেদ হয়ে গেছে তবুও সেই বাবার নাম লিখতে হয় কিন্তু যে মা সমস্ত দায় দায়িত্ব নিয়ে বাচ্চা পালে তার নাম দেয়া যায় না । মানে দাঁড়ায় মেয়েরা অভিভাবক হতে পারেনা কেননা তাদেরই সবখানে অভিভাবক লাগে ।  
যৌন কর্মি গুলিকে আমরা কি ভয়ানক ঘৃ্নার চোখে দেখি অথচ এদেরকে যারা পয়সা দিয়ে কেনে তারা আমাদের মধ্যে মিশে থাকে ছদ্দ্যবেশে আমাদের কখনো মনে হয়না । ঐ যৌন কর্মি কি বেশী সত্যি এবং সাহসী নয়? সে অন্তত তার নিজের পরিচয় এ বাঁচে। সমাজের মানুষ গুলি ব্যবহার করে বলেই তারা সেই কাজ করে । সমাজকে সেই নষ্টামির দায় নিতে হয়না । যে সমাজে যৌন কেনা বেচা হয় সে সমাজ কে আঙ্গুল তোলেনা কেউ । 
আজকাল মা খালাদের মহলে শুনি "তোমরা তো ভাগ্যবতি, তোমাদের স্বামীরা ঘরের কাজে তোমাদের সাহায্য করে ার আমাদের সময় তারা হাত ধুয়ে ভাতও খেতে চাইতোনা , এমন ভাবে বলা যেন কাজটি একধরনের উচ্চ বংশিয় বা রাজকিয় কাজ। 
আবার অনেক ছেলেরা যারা সংসারের কাজে মেয়েদের সাহায্য করে তারা বলে "কয় জনের স্বামী আছে যারা এরকম ঘরের কাজ করে?"
 সত্যি আমরা আজকালের মেয়েরা অনেক ভাগ্যবতি যে আমাদের স্বামীরা আমাদের কাজ করতে দেন  ,ঘরের কাজে সাহায্য করেন । এই কথা গুলি শুনতে কেমন অবাক লাগে । ঘরটা কি আমার একার? পড়ালেখা করে ঘরে বসে থাকাটা কি যুক্তির? এসব কি মেয়েদের কে কোন ফেবার করা? বাচ্চা লালন পালনের ৯০ ভাগ দায়ীত্ব মেয়েরা পালন করে থাকলেও নাম খানা তারা বাবার পাবে । বাচ্চারা মা এর দুধ খায়, মা এর পেটে থাকে তাই স্বভাবতই মা বেশী করবে সেখানে মা এর ক্রেডিট কি? বাবা যদী এক বেলা দেখে তো সেটা ক্রেডিট । 
বিয়ের পরে মেয়ে যখন বাবা মা এর বাড়ি বেড়াতে যাবে তখন গুনে গুনে থাকতে হবে আর ছেলেদের বাড়িতে যেয়ে মেয়েরা থাকবে সেটা স্বাভাবিক । এরকম কত যে সমাজের পুরুষ দের মন রেখে  বানানো নিয়ম, যার বাইরে গেলে লোকে কথা বলবে এবং সেসব করলে পুরুষত্ত্ব ক্ষুন্য হবে । 
ক্লাশে একটা ছেলে যখন প্রথম হয় তখন সে তার নিজ গুনে হয় আর সেই প্রথম পদ টা যখন একটা মেয়ের হয় তখন সব ছেলেরা বলে হা ও তো স্যর দের কে চেহারা দেখিয়ে নাম্বার বেশী পেয়েছে, ওর তো মাথা ভালোনা সারাদিন পড়ে । অথবা অফিসের প্রোমশানটা মেয়েদের যোগ্যতায় না মেয়েদের চেহারা দেখে ছেলে বস রা খুশি হয়ে দিয়ে দেয় । আমি এও দেখেছি বস যখন মেয়ে তার নিচে কাজ করে যত পুরুষ সবাই ভাবে তাদের যোগ্যতা মেয়ে বসটার চাইতে বেশী এবং হাবে ভাবে নয় শুধু সরাসরি তারা খোলামেলা ভাবে অন্য সহকর্মিদের কাছে সেটা বলে, পিয়ন এবং ড্রাইভার পর্যন্ত সবারই এই সৎ সাহস থাকে যে তারা প্রকাশ করে তারা পুরুষ এবং মেয়ে যে কোন কার চাইতে বড় বা শক্তিশালি বা বেশী যোগ্য । আমি জানি আমার এই মতের সাথে অনেকেই এক মত হবেন না অন্তত বেশির ভাগ পুরুষরা কেননা তাদের লিংগের এই ভেদাভেদটি পোহাতে হয়না মানে তারা সব সময় অগ্রাধিকার এবং সুযোগটা বেশী পেয়ে থাকেন এবং সামাজিক অবকাঠামোটিও তাদের পক্ষে বানানো । সমাজ তো বটেই ধর্মে সয়ং আল্লাহ্‌ , ভগবান, গডও মেদেরকে সম মর্যাদার মানুষ হিসেবে স্বিকৃতি দেয়নি । মেয়েরা অপুর্ণ মানুষ হিসেবে সমাজের একটা অংশ হয়ে রয়ে গেছে । আমার লেখা আমি নিজে যখন পড়ছি আমার মনে হচ্ছে বেগম রোকেয়ার আমলের কথা হচ্ছে কিন্তু বাস্তবতাটা এই যে এই ২০১২ এর শেষে এসেও খুব পার্থক্য হয়নি । শুধু বাংলাদেশেই নয় পৃথিবীর কোথাও এত আধুনিকতার মাঝেও একটা মেয়ের জন্ম আর একটা ছেলের জন্মের মাঝে বিস্তর ফাঁক । আজো মানুষ মেয়ে সন্তান হলে খুশি হয়না , মেয়ে সন্তান হবে আগে থেকে জানলে এবর্সন করায় । আমেরিকার মত উন্নত দেশ যারা নিজেদের ফার্স্ট ওয়ার্ল্ড ভাবে তারাও একজন কালো পুরুষ প্রেসিডেন্ট মেনে নিতে পারলেও একজন নারী প্রেসিডেন্ট মেনে নেবার মানষিকতা জন্মাতে পারেনি । এখনো বাবা মা এরা ছেলে মেয়েদের সম্পত্তি ভাগ সমান করতে পারেনি । কোন কোন ধর্মিয় আইন মতে মেয়েরা সম্পত্তির অধিকারিই নয় । আজও বাবা মা এরা ছেলে মেয়ে লেখা পড়া শিখিয়ে বড় করে ছেলেদের কাছে কিছু চাইলেও মেয়েদের কাছে থেকে কিছু আশা করেনা এমন কি কোন মেয়ে দিতে চাইলে তারা অস্বিকৃতি জানায় । মেয়ে তার স্বামীকে জিজ্ঞাসা করেছে কিনা অথবা স্বামী আবার এই নিয়ে কিছু বলবে কিনা তাও জিজ্ঞাসা করে যদিও জানে সেটা তার মেয়ের নিজের উপার্জনের টাকা । অথচ ব্যপারটা ছেলেদের বেলায় বাবা মা কে দিতেই হবে এমন বা বাবা মা এর দায়িত্ত্ব একা ছেলেদের । এখনো ছেলের ঘরের নাতিপুতি মেয়ের ঘরের নাতিপুতির অনেক পার্থক্য । মেয়েরা বংশ বিস্তারে ভুমিকা রাখলেও বংশ রক্ষায় মেয়েদের কোন স্থান নেই সেটা এক মাত্র ছেলেরাই পারে । স্বাধারন ব্যাপারগুলি প্রতিদিন সবাই চোখে দেখে এবং ফেস করে, এমন ভাবেই চলে এবং চলার আশাও রাখে । কত কি বদলে যায় এবং গেছেও কিন্তু অনেক মানুষ একই আবর্তে ঘুরতে থাকে । আমার খারাপ লাগে, দেখার চোখ বদলাতে আরও কত সময় লাগবে? মানুষ =পুরুষ আর মেয়ে মানুষ = মেয়ে । শুধু শরীরের ভেদাভেদে আত্নার দাসত্ত্ব । মনের বা আত্নার কি ছেলে মেয়ে থাকে? ঠিক এই সময়ে এসে আমি  জানি আমার মত অনেক মেয়েই মানুষ হয়ে উঠতে হিমসিম খায় । কেননা এক কালে মেয়েদের কোন কথাই ছিলোনা, পড়া লেখা, চাকরি করা ছেলেদের পাশাপাশি, বাইরের জগতের সাথে জানা-শোনা, আজকালের পুরুষ সমাজ সেই কৃপা করেছে মেয়েদের প্রতি কিন্তু তাই বলে কি সব বদলে গেছে? পাশা পাশি দাড়াবার কথা বললেও পাশে দাঁড়ানো দেখবার মানষিকতাটা এখনো হয়ে ওঠেনি । তাই আমাদেরকে প্রায়ই শুনতে হ্‌ বাবা মা বলেন, তোমাকে আর তোমার ভাইকে আলাদা করে দেখে বড় করিনি বা স্বামী বলেন্‌তোমাকে চাকরি করতে দিচ্ছি, তোমার সংসারের কাজ করে দিচ্ছি, বাচ্চা পালতে সাহায্য করছি,  শ্বশুর শ্বাশুড়ি গর্ব করে বলেন, আমরা আমাদের বউকে চাকরি করতে দিয়েছ্‌  প্রত্যেকের কোথায় একধরনের করুনার শুর বাজে, যেন তুমিতো আসলে এর হকদার না কিন্তু আমরা দয়া করে তোমাকে দিচ্ছি, আমরা অনেক মহান কারণ মেয়ে হিসেবে স্বাধারনতঃ তোমার এসব পাবার কথা না । শেষ করি, কেননা এসব আসলে বলার মত কথা মনে হয় না, কারই পছন্দের কথা নয় । আজকে জামাতের এক দল দেখলাম স্বাধিনতা দিবসের র‍্যলি বের করেছে এবং সেটাকে বাহবা দিয়ে ফেসবুকে মানুষ পোষ্ট দিচ্ছে, সেটাও গ্রহন যোগ্য । শিক্ষিত আধুনিক মানুষ বুঝেন এসব এর স্বপক্ষে বিপক্ষে লিখেন , বাহবা দেন বা গালা গালি করেন এবং আধুনিক মানষিকতার গর্বে বুক ফুলিয়ে বেড়ান, ন্যায় এবং সত্যের স্বাধক ভাবেন নিজেদের অথচ কিছু সত্যের কাছে এসে সেই আপনার চোখই এড়িয়ে যায় । আপনিও নির্বিকারে অসমতায় হারিয়ে যান ।
ইভা ফেরদৌস

