মানবজন্ম



কিছু টিনএজার পোলাপাইন মনের আনন্দে একটা ফাউন্ডেশনের ভলান্টারিতে নেমে গিয়েছিলো জিনস্‌ আর টি শার্ট পড়ে। মাথামোটা মহলে সমালোচনার ঝড় বয়ে গেলো। ব্যপারটা এতো শত আলোচনার দাবী রাখার মতো গুরুত্বপূর্ণ কিনা সে তর্কে না যাই, কিন্তু শেষপর্যন্ত যেটা হলো, সমস্ত নিন্দা আর গালিগালাজের লক্ষ্যবস্তুতে পরিণত হলো মেয়ে ভলান্টিয়ারগুলো। দেশাত্মবোধ, মহৎ উদ্দেশ্য, জাগ্রত চেতনা এতসব ব্যপারের গভীরতার সাথে খাপ খাইয়ে নিজেদের পোশাক আর অ্যাটিচুড ঠিক করে নেয়ার মতো যথেষ্ট জটিল একটা বিষয়কে(বিশেষ করে ঐ বয়সে)পাশ কাটিয়ে ওরা ওদের নিজেদের কাজটুক করে যাচ্ছিলো। সঙ্গে ছিলো ক্যামেরা, হাসিমুখ, খুনসুটি আর কিছু একটা করার আনন্দ। তো যথারীতি গেলো, গেলো বলে রব উঠলো... কিছুক্ষণ পরই তা নির্দিষ্ট এবং অবধারিত ভাবে এসে ঠেকলো মেয়েদের পোশাকে... তারপর সেখানে যেসব কমেন্ট পড়লো, তা ভদ্রসমাজে ব্যবহারযোগ্য নয়। একটা সময় রাস্তার কুকুরের অশালিন ঘেউঘেউ ঘটনাস্থলের বাতাসেই মিলিয়ে যেতো। এখন অবশ্য ডিজিটাল যুগ, কদর্য মানসিকতার এক একটি কমেন্ট নোটে, ব্লগে দাত কেলিয়ে হাসতে থাকে...!
   ডঃ মুহম্মদ জাফর ইকবাল নাকি বলেছেন  তরুণীদের জন্য জিনস্‌- ফতুয়াই উপুযুক্ত পোশাক!! তা ছাগুরা ভাল ইস্যুই পেয়েছে। সেটাকে মসলাপাতি দিয়ে ভালই খিচুড়ি পাকানো হচ্ছে। ভদ্রলোকের মেয়েটিকেও টেনে আনা হয়েছে সেই খিচুড়িতে। বেচারি...কিছুই করলোনা, অথচ ওর ব্যক্তিগত ছবি ভুলভাবে উপস্থাপিত হচ্ছে অন্তর্জালে,পর্দায়, পর্দায়। ইকবালপুত্র নাবিলও দেশের বাইরে পড়াশোনা করছে। ওরও নিশ্চয়ই বিপরীত লিঙ্গের বন্ধুদের সাথে বিভিন্ন পোজ দেয়া ছবি আছে। কিন্তু ও বেটাকে কেউ টার্গেট করেনি... যুগে যুগে নারীরাই তো সবচেয়ে সেন্সিটিভ ইস্যু, আক্রমনের লক্ষ্যবস্তু, মৌলবাদীদের পুরুষত্ব ঝালিয়ে নেয়ার জীবন্ত মাংস, সমাজের ভারসাম্য রক্ষার একমাত্র যাদুর কাঠি!!! জাফর স্যার তো আর এমনি এমনি বোরকা প্রসংগ টেনে আনেনি। শালীনতার অস্পষ্ট সীমারেখা নিয়ে মাথা ঘামাতে ঘামাতে আর কতদিন আমাদের মেয়েরা সময় আর মেধা অপচয় করবে, আর কতদিন এই ইস্যুগুলো তাদের সাহসকে দুমড়ে মুচড়ে দেবে...? তো সে যাই হোক... প্রতিক্রিয়াশীলদের কাজ ই হলো গেল গেল বলে চ্যাঁচানো, সে আর নতুন কি?! ইন্টারনেটই  না যত ঝামেলার মূল...! নোংরা জিনিসগুলোকে খুব তাড়াতাড়ি ছড়িয়ে দেয়। আর বাংলা ভাষারও বলিহারি... মেয়েদের জন্যই বিশেষভাবে এমন কিছু শব্দ বানিয়ে রেখেছে যা আর কহতব্য নয়! জগৎ সংসারের প্রতি এধরনের বিজাতীয় ক্রোধ হতে হতে শেষপর্যন্ত হেসে ফেলি... মানবজন্মই বটে!!!
linear_hazard@yahoo.com

