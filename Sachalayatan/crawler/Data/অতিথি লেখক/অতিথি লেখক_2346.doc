একটি নক্ষত্র দেখি প্রতিদিন



একটি নক্ষত্র দেখি প্রতিদিন
আপন মনে জ্বলে
একটি নক্ষত্র শীষ দেয়
কটাক্ষে -শ্লেষে-দ্রোহ আর বিনোদনে
একটি নক্ষত্র বেঁচে থাকে
আকুলতা আর আগুন নিয়ে বুকে
কিছু নক্ষত্র জোট বাঁধে
প্রতিদিনের আকাশে শিল্পের
নকশা কাটে
একটি নক্ষত্র দেখি প্রতিদিন
সবার মাঝে সবচেয়ে আলাদা হয়ে থাকে
তাকে দেখে দেখে বাড়ি ফিরি
তাকে বুকে রেখে ঘুমুতে যাই
চোখের মনি হয়ে থাকে - তামাকের আগুন হয়ে পোড়ে-শোকের কবিতা হয়ে
সুখ দেয় বিবাগীর মনে-
বুড়ো কুকুরের মত পোষ মানে
একটি নক্ষত্র দেখি প্রতিদিন
খুব বড় গোল গাল ঢলঢলে চাঁদ
উঠে যেদিন - সেদিন হারিয়ে ফেলি
আবার অন্ধকার গাঢ় হলে
বুকের অসুখটাকে খুজে পাই
অনন্তে সমাহিত নক্ষত্রদের কবরে।
-সমুদ্র সন্তান

