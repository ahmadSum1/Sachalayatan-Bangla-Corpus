আ লেটার টু বিএনপি এন্ড আওয়ামী লীগ



গতকাল শাহবাগ থেকে আসার পর সবগুলো পেপার পড়লাম। আর সাথে মিডিয়াতে খবরগুলো  দেখলাম। শাহবাগের গণজাগরন নিয়ে রাজনৈতিক দলগুলোর টানা হেচরা ছিল চোখে পড়ার মতন।
মির্জা ফখরুল সাহেব জেল থেকে বের হয়ে বললেন এটা নাকি "তত্ত্বাবধায়ক সরকারের আন্দোলন", বিএনপি পন্থি কিছু ব্যারিস্টার বললেন ট্রাইবুনাল ভেঙ্গে দিতে আর খালেদা জিয়া ম্যাডাম তো পুরাই চুপ।
আবার পক্ষান্তরে অর্থমন্ত্রী সাহেব বললেন "আমরা সন্তুষ্ট"। আওয়ামী লীগ নেতা হানিফ সাহেবও কিছু জায়জায় বেশ কয়েকবার বক্তৃতা দিয়েছেন এ ব্যাপারে যে তারা খুবই খুশি। আবার গতকাল সৈয়দ আশরাফ সাহেবও একই ধরনের কথা বলেছেন। আমি এই দুই রাজনৈতিক দল এবং তাদের সদস্যদের প্রতি কিছু কথা লিখতে চাই,
টু বিএনপিঃ এখনো সময় আছে আপনারা নিজেদের সেন্স-এ আসেন। শাহবাগের এই আন্দোলনকে অন্য কোন দিকে নেয়ার চেষ্টা করবেন না। সারা বাংলার মানুষ আপনাদের মত ঘাস খায় না। মিস লীড করার চেষ্টা করলে সেটার ফলাফল আপনাদের জন্যই খারাপ হবে। আর জামাত ছেড়ে দিয়ে নরমাল রাস্তায় হাটেন। নাহলে আপনাদের গায়ে পারমানেন্ট ভাবে "মুক্তিযুদ্ধের বিরোধী শক্তি" তকমা টা লেগে যাবে। মনে রাখবেন ইটস অলরেডী লেইট ফর ইউ।
টু আওয়ামী লীগঃ আপনারা যদি মনে করে থাকেন এই গনজাগরনের মাধ্যমে আপনাদের প্রতি সাধারন মানুষের সমর্থন প্রকাশ পাচ্ছে, তাহলে সেটা ভাবা হবে চরম ভুল। এটা আপনাদের প্রতি সমর্থন নয়। এটা আপনাদের মনে করিয়ে দেয়া যে, পরিস্থিতি যে দিকেই যাক না কেন রাজাকার বিচারের ব্যাপারে সারা বাংলার মানুষ এক কাতারে। সুতরাং জামাত-শিবিরের ভয়েই হোক আর রাজনৈতিক চাল হিসাবেই হোক, রায় ম্যানিপুলেট করার কোন অধিকার আপনাদের দেই। রাজাকার বিচারের পক্ষে আমাদের কারো মনে কোন সন্দেহ থাকার কোন সুযোগ নাই। আপনারা কিছু ক্ষেত্রে গুটি কয়েক সাফল্য দেখাতে পারলেও সামগ্রীকভাবে সরকার পরিচালনায় ব্যার্থতার ছাপ রেখেছেন। ইন্টারনেট, ব্লগ, মিডিয়ার কল্যাণে সাধারন মানুষের কাছে সবধরনের ইনফরমেশন আছে। আপনারা চাইলেও আপনাদের ব্যার্থতা ঢাকতে পারবেন না।
সামগ্রীকভাবে জামাত নিয়ন্ত্রিত পত্রিকাগুলো যেভাবে ভুয়া রিপোর্ট ছাপাচ্ছে তাতে কিছু মানুষ বিভ্রান্তও হচ্ছে। যেমন আমার গ্রামের বাড়ী থেকে এক বন্ধু আমাকে ফোন করে বললো যে আসলে কি হচ্ছে ওখানে, ওখানে নাকি লীগের মানুষে ভরা।এই সেই। তারপর আমি তার ভুল ভাংগালাম। সুতরাং জামাতের এইসব পত্রিকা ও মিডিয়ার বিরুদ্ধে একটা স্টেপ নেয়ার এখনি সময়। কারন দেরি হয়ে গেলে সমস্যাটা বাড়বে। 
ধন্যবাদ
‌Y

