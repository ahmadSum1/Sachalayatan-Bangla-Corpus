মিডওয়ের যুদ্ধ (প্রথম পর্ব) 




প্রশান্ত মহাসাগরের বুকে প্রবাল দ্বীপপুঞ্জ। চারপাশে হাজার মাইল জুড়ে শুধু জল আর জল- নীল অতল মহাসাগর। কিন্তু ১৯৪২ সালের এক শান্ত সকালে আমেরিকা এবং জাপান প্রশান্ত মহাসাগরের দখল নিয়ে যুদ্ধ করে এবং দ্বিতীয় বিশ্বযুদ্ধের নতুন ইতিহাস রচিত হয়। 
পার্ল হারবারে মার্কিন নৌবাহিনীর প্যাসিফিক ফ্লিটের উপর ভয়াবহ জাপানি হামলার ৫ মাস পূর্ণ হয়েছে। এখন জাপান পুরো পূর্ব এশিয়া এবং প্রশান্ত মহাসাগরের উপর আধিপত্য বিস্তারে মরিয়া হয়ে উঠেছে। 
পার্ল হারবারে মার্কিন নৌবাহিনীর সাইফাররা দ্বিতীয় বিশ্বযুদ্ধের সব থেকে বড় গোয়েন্দা অভ্যুত্থান ঘটিয়ে ফেললো। কোডেড মেসেজ থেকে তারা পরবর্তী জাপানি হামলার পরিকল্পনা জেনে গেল। জাপানিদের বিশাল এক নৌবহর ইতিমধ্যে দুর্বল আমেরিকান নৌবাহিনীর বিরুদ্ধে হামলার পরিকল্পনা করছে। যুদ্ধটি হবে মিডওয়েতে, ১৯৪২ সালের ৩ জুন। সময় এক মাসও হাতে নেই। 
এখন আমেরিকানরা জানে তাদের সামনে কি অপেক্ষা করছে এবং তারা জাপানিদের উপর পাল্টা হামলার পরিকল্পনা গড়ে তুলল। তিনটি মার্কিন এয়ারক্র্যাফট ক্যারিয়ার ইউএসএস ইয়র্কটাউন, হোরনেট এবং এন্টারপ্রাইজের নেতৃত্বে বিশাল নৌবহর গড়ে তোলা হল। তারা রওনা দিল মিডওয়েতে ৩৫০ মাইল উত্তরপূর্বে।
তাদের পরিকল্পনা জাপানিদের এমবুশ করা। একই সময়ে চারটি জাপানি ক্যারিয়ার আকাগি, কাগা, হিরুয়ু এবং সরিয়ু  এডমিরাল চুইচি নাগুমুর নেতৃত্বে এগুচ্ছে। কিন্তু আমেরিকানদের পরিকল্পনা সম্পর্কে তারা কিছুই জানে না। এরাই সেই জাহাজ এবং নৌবাহিনী যারা পার্ল হারবারে হামলা চালিয়েছে। 
চুইচি নাগুমু ছিলেন যুদ্ধজয়ের বিষয়ে আত্মবিশ্বাসী। কারণ এখন পর্যন্ত জাপানি রাজকীয় নৌবাহিনী কোন যুদ্ধে পরাজিত হয় নাই আমেরিকানদের কাছে। কিন্তু ধীরে ধীরে আমেরিকান এয়ারক্র্যাফট ক্যারিয়ারগুলো তার বাহিনীর দিকে এগিয়ে আসছে। 
৪ জুন,১৯৪২। সকাল আটটা বিশ মিনিট। নাগুমুর কাছে খবর আসল। জাপানি স্কাউট বিমানের পাইলট একটি বস্তু দেখেছে যা জাপানিরা কল্পনাই করতে পারে নাই। একটি আমেরিকান এয়ারক্র্যাফট ক্যারিয়ার। নাগুমুর সামনে এখন দুটো প্তহ খোলা। তিনি কি আমেরিকানদের উপর হামলা করবেন নাকি আরও গুছিয়ে ওঠার জন্য তার সৈন্যবাহিনীকে সময় দিবেন? তিনি দ্বিতীয় পথ বেছে নিলেন যা যুদ্ধের মোড় ঘুরিয়ে দিবে। 
নাগুমু যখন অপেক্ষা করছেন আমেরিকান টর্পেডো বম্বারগুলো এগিয়ে আসছে জাপানি নৌবহরের দিকে। তারা তাড়াতাড়ি পৃথক হয়ে গেল একজন থেকে আরেকজন। তারা নিচু হয়ে আক্রমণ করতে লাগল জাপানি নৌবহরের দিকে। কিন্তু সামনে ছিল জাপানিদের বিমান বিদ্ধংসী কামানের গোলা এবং একের পর এক তারা আকাশে ধ্বংস হতে লাগল। 
এন্টারপ্রাইজের টর্পেডো বম্বার স্কোয়াড্রন। ২৮ জনের ভিতর ১৮ জন নিহত হল।
ইয়র্কটাউনের টর্পেডো বম্বার স্কোয়াড্রন। ২৪ জনের ভিতর ২১ জন নিহত হল।
হোরনেটের টর্পেডো বম্বার স্কোয়াড্রন। ৩১ জনের ভিতর ১ জন বেঁচে ফিরতে আসল।
কিন্তু একটা টর্পেডোও টার্গেটে লাগতে পারল না। এত রক্তত্যাগের পর, এত আত্ম উৎসর্গের পরও আমেরিকানরা যুদ্ধে পরাজিত হতে যাচ্ছে। 
এদিকে চুইচি নাগুমু নির্দেশ দিলেন নিজের লোকদের আমেরিকান এয়ারক্র্যাফট ক্যারিয়ারের বিরুদ্ধে হামলা করার জন্য। জাপানিরা ১০০ এর উপর বিমানকে আকাশে উড়ার জন্য প্রস্তুত করতে লাগল। ডেকের উপর জ্বালানী আর বিস্ফোরক ছড়িয়ে ছিটিয়ে পরলো। বিপর্যয় ছিল সময়ের ব্যাপার মাত্র।
১০০ মাইল দূরে ১৯ হাজার ফুট উপরে ছিল আমেরিকানদের শেষ ভরসা। ডাইভ  বম্বার। সহসা তাদের চোখের সামনে ধরা পড়লো চারটি জাপানি ক্যারিয়ার আকাগি, কাগা, হিরুয়ু এবং সরিয়ু। কোথাও জাপানি জঙ্গিবিমান দেখা যাচ্ছে না।
তারা আমেরিকানদের শেষ টর্পেডো বম্বার স্কোয়াড্রনের শেষ বিমানগুলোকে ধ্বংস করতে ব্যস্ত। ডাইভ বম্বার  স্কোয়াড্রনের অধিনায়ক লেফটেন্যান্ট ডিক বেস্ট সেই দৃশ্য দেখার জন্য অনেক দিন অপেক্ষা করছিলেন। মার্কিন ক্যারিয়ারের ডেক ছিল প্রশান্ত মহাসাগরের নীল জলের মত নীল রঙের। কিন্তু জাপানিদের ক্যারিয়ারের ডেকের রঙ ছিল তাদের পতাকার মতঃ উদীয়মান সূর্য। আকাশ থেকে যেন মার্কিনীদের আহ্বান করছেঃ এই দেখো আমরা রাজকীয় জাপানি নৌবাহিনী।
 ডিক বেস্ট সেই উদীয়মান সূর্যের দিকে বিমান নিয়ে গেলেন এবং তার বাকী সাথীরাও তাই করলো। এরপর বোমা বর্ষণ করলেন জাপানি ক্যারিয়ারের ডেকের উপর- যেখানে রয়েছে বিমান, জ্বালানি এবং মানুষ বিস্ফোরণের অপেক্ষায়........................
জাপানি জীবিত নৌসেনার ঘণ্টার পর ঘণ্টা জলে ভেসে রইলেন যখন কাগা জ্বলছিল। শত শত তরুণ সেনা মারা গিয়েছেন। অনেক বিমান ধ্বংস হয়েছে। কাউকে উদ্ধার করা গেল। বাকিরা আত্মহত্যা করল। মাত্র পাঁচ মিনিটের ভিতর আকাগি, কাগা এবং সরিয়ু ধ্বংস হল। অনেক জাপানি বিমান চালক আকাশে উড়তে রইলেন কারণ অবতরণের জায়গা ছিল না।
জাপানি রাজকীয় নৌবহরের প্রথম বিমানবাহী যুদ্ধজাহাজ 'আইজেএন হোশো' অপারেশনে আসে ১৯২২ সালে। এ থেকে বোঝা যায় জাপান কত আগেই নৌবিদ্যাইয় শ্রেষ্ঠত্ব অর্জন করেছিল। ১৯০৪ সালে রাশিয়াকে জাপান নৌযুদ্ধে পরাস্ত করেছিল। 
যে জাপানি নৌবাহিনী শত শত বছর ধরে ছিল অজেয়, তার শ্রেষ্ঠত্ব পাঁচ মিনিটের ভিতর শেষ হয়ে গেল। 
একাকী মানব

