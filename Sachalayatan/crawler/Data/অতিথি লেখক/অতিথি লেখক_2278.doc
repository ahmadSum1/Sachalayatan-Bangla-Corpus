(অ)বিশ্বাসের সাতকাহন-১



১
ধরুন, আমি দেখালাম আমার কোন পুর্বপুরুষ তার প্রিয়তমাকে লিখা চিঠিতে "গীতাঞ্জলি" শব্দটি ব্যবহার করেছেন এবং সেটা রবীন্দ্রনাথের "গীতাঞ্জলি" কাব্যগ্রন্থ প্রকাশের আগেই করেছেন। এখন যদি আমি দাবি করি রবীন্দ্রনাথের আগেই যেহেতু আমার পুর্বপুরুষ "গীতাঞ্জলি" লিখে গেছেন, তাহলে আসলে আমার পুর্বপুরুষের নোবেল পাওয়া উচিত। এই যুক্তিটি শোনার পর আপনি নিশ্চয়ই আমার মানুষিক সুস্থ্যতা নিয়ে ভাবছেন। কিন্তু একই রকম যুক্তি যখন জাকির নায়েক দিচ্ছেন, তখন আপনি হাততালি দিচ্ছেন। আসলে এটাই হল ধর্মান্ধতা। ধর্মান্ধতার কারনে আপনি এই স্বাভাবিক ব্যাপারটাও ধরতে পারছেন না। কোরানে মহাবিশ্ব সম্প্রসারনের কথা লিখা আছে (ধরে নিলাম)। কেন সম্প্রসারন হচ্ছে, কিভাবে হচ্ছে, সেই সম্প্রসারনের ফলে কি হবে সেটা প্রমান এবং ব্যাখ্যা করা আর শুধু সম্প্রসারন হচ্ছে এই কথাটা ঘুরিয়ে পেচিঁয়ে বলা এক হতে পারে না। তাই কোরানে মহাবিশ্ব সম্প্রসারনের কথা লিখা আছে, এটা দাবি করা আর আমার পূর্বপুরুষ রবীন্দরনাথের আগেই "গীতাঞ্জলি" লিখে গেছেন - তার মধ্যে কোন পার্থক্য নেই।
২
তর্কের খাতিরে ধরে নিলাম, ধর্মবাদীদের সব যুক্তি ঠিক। তিনি যা দাবি করছেন, তার সবকিছুই কোরানে আছে। তাহলেও কি প্রমান হয় ইসলামই সঠিক ধর্ম?পৃথিবীতে অনেক বিজ্ঞানী এমন অনেক কিছু নিঁখুতভাবে বলে গেছেন। তার মানে কি উনারা সবাই ঈশ্বর? আইনষ্টাইন এই মর্তলোকে বসে কাল দির্ঘায়নের মত জটিল ব্যাপার খুব নিঁখুতভাবে ব্যখ্যা করেছেন, তাহলে কি আইনষ্টাইন ঈশ্বর?
৩
অনেক আস্তিককে যুক্তি দিতে শুনি, আমাদের প্রানীদেহ এতো জটিল যে সেটা কখনোই সৃষ্টিকর্তা ছাড়া নিজ থেকে অথবা ইভোলুউশানের মাধ্যমে হওয়া সম্ভব না। মেনে নিলাম, আসলেই সৃষ্টিকর্তা ছাড়া সম্ভব না। এটা ভাবুন যিনি এরকম জটিল প্রানীদেহ সৃষ্টি করলেন, তাহলে খুব সহজেই আমরা অনুমান করতে পারি সৃষ্টিকর্তা নিজে আরো জটিলতর গঠনতন্ত্রের অধিকারী। তার মানে সৃষ্টিকর্তারও ১জন সৃষ্টিকর্তা থাকবে। যেখানে মানুষের মত জীবের গঠনতন্ত্র দেখে আপনি এই সিদ্ধান্তে উপনীত হলেন, মানুষের সৃষ্টিকর্তা থাকবে। তাহলে সৃষ্টিকর্তার এরকম কীর্তি-কলাপ দেখে এই প্রশ্নটা আসা কি স্বাভাবিক না যে সৃষ্টিকর্তার সৃষ্টিকর্তা কে?
৪
এবার আসি কেন ধর্মবাদীরা সুযোগ পেলেই ধর্মগ্রন্থের সাথে বিজ্ঞান জোড়া লাগাতে চান! দুনিয়ার কোন ধর্মগ্রন্থে আপনি এরকম কিছু লিখা নেই ""ক" কাজটি করলে আপনি "খ" ফল পাবেন"। ধরুন, "পাঁচ বছর ধরে নামাজ আদায় করলে আপনার রোগমুক্তি হবে" কিংবা "দশ বছর রোজা রাখলে আপনি গাড়ি পাবেন" এরকম কোন কথাই পাবেন না ধর্মগ্রন্থগুলোতে। সবগুলো ধর্মগ্রন্থই এই এক জায়গায় এসে পিছলানো শুরু করে, নানারকম হেয়াঁলি কথার মাঝে আর পরকালে বিশাল পুরস্কারের প্রতিশ্রুতির মাঝেই ধর্মগ্রন্থগুলো সীমাবদ্ধ। কিন্তু বিজ্ঞান আপনাকে গ্যরান্টি দিয়ে বলবে যে, "ক" কাজটি করলে আপনি "খ" ফল পাবেন এবং কেন পাবেন সেটার নিখুঁত ব্যাখাও দিবে বিজ্ঞান। তাঁর মানে নিজের ধর্মকে শ্রেষ্ঠ প্রমান করতে হলে আপনাকে বিজ্ঞানের দ্বারস্ত হতে হবে। সেই কাজটি করে যান মরিস বুখাইলি, হারুন ইয়াহিয়া, জাকির নায়েকরা। বিজ্ঞান কখনো ধর্মসম্মত হবার দাবি করে না, কারন তার দাবি করা প্রয়োজন নেই বরং ধর্মই বিজ্ঞানসম্মত হবার দাবি করে।
৫
গ্রামবাংলায় ১টি প্রবাদ আছে, "গোয়াঁলা কখনো তার গরুর দুধকে খারাপ বলে না"। খুব স্বাভাবিক ব্যাপার। গোয়াঁলা যেরকম করে দুধ বিক্রি করে তার জীবন ধারন করেন, ঠিক তেমন ধর্মবাদীরাও ধর্ম বিক্রি করে তাঁর জীবন ধারন করে। ধরুন আপনি নাস্তিক হয়ে গেলেন, তাহলে আগে যে টাকা আপনি ধর্মীয় প্রতিষ্ঠানগুলোতে দান করতেন সে টাকা এখন আর দান করবেন না। তাই নিজের ব্যবসাটুকু ধরে রাখার জন্য নানাভাবে ধর্মবাদীরা ভয়-ভীতি, লোভ দেখিয়ে, দরকার হলে আপনার গর্দান কেটেও নিজের ব্যবসাটুকু ধরে রাখবেন।
৬
ধর্ম হচ্ছে বাজারের সবচেয়ে লাভজনক ব্যবসা। অন্য যেকোন ব্যবসার জন্য আপনাকে বিনিয়োগ করতে হবে, শ্রম এবং মেধা দিতে হবে। কিন্তু ধর্মব্যবসায় আপনাকে কিছুই করতে হবে না। শুধুমাত্র কিছু অনুসারী ৈরী করুন, মগজ ধোলাই করুন, তাদের মনে স্বর্গ-নরকের কাল্পনিক কেচ্ছা-কাহিনি ঢুকিয়ে দিন আর নিজেকে সৃষ্টিকর্তার সেই মহান দূত হিসেবে চালিয়ে দিন। ব্যস! খেল খতম। আপনাকে আর কোন চিন্তা করতে হবে না। আপনি মরে যাওয়ার পরেও আপনার কেচ্ছা-কাহিনি থাকবে অটুট। লোভ, হিংসা, নিজের কামনার সবটুকু চরিতার্থ করার পরেও যুগ থেকে যুগ আপনি বেঁচে থাকবেন মহা মানব হিসেবে। আরেকটি কথা, অবশ্যই আপনার অনুসারীদেরকে এটা শিখিয়ে দিয়ে যাবেন, আপনি এবং আপনার শিখানো কেচ্চা-কাহিনির বিরুদ্ধে যারা কথা বলবে তাদের গর্দান কাটতে।
নাম প্রকাশে অনিচ্ছুক
crucified.soul88 [at] gmail [dot] com

