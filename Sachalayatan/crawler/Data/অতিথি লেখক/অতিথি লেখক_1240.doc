ডিসেন্ট্রি: দ্যা অঘটন ঘটন পটিয়সী!!



১৬০৫ সালের অক্টোবরের প্রায় শেষ সময় বিছানায় শুয়ে শুয়ে মৃত্যুর প্রহর গুনছেন মোঘল সম্রাট আকবর দ‌্যা গ্রেট। মন-মেজাজ কিছুই ভাল না। অক্টোবরের শুরু থেকেই মোটামুটি লোটা নিয়ে প্রক্ষালন কক্ষে দৌড়া দৌড়ি করতে হয়েছে। নামি দামী কত হাকিম কবিরাজ, কত লতা-পাতা, শেকড়-বাকড়, পানি পড়া খাওয়া হলো কিছুতেই কিছু হয়ে উঠছে না। আর উঠে দাড়াতে পারছেন না। ঘুরে ফিরে শুধু সত্যপীরবাবার কথাই মাথায় ঘুরছে "তোর মরন ইংল্যান্ডের রাজা জনের মতই হবে প্রক্ষালন কক্ষে দৌড়াইতে দৌড়াইতে!!" 
প্রসঙ্গত; রাজা জন এবং সম্রাট আকবর দুজনেই ডিসেন্ট্রিতে মারা গিয়েছিলেন। 
 
এবার দেখা যাক WHO এর মতে ডিসেন্ট্রি (Dysentery) কি?

Dysentery is bloody diarrhoea, i.e. any diarrhoeal episode in which the loose or watery stools contain visible red blood. Dysentery is most often caused by Shigella species (bacillary dysentery) or Entamoeba histolytica (amoebic dysentery).

এর আগে আমরা জেনেছিলাম কিভাবে ব্যাকটেরিয়া জনিত সাধারণ ডায়রিয়া হয়। সেটার ব্যাখ্যাটা মূলত ছিল ই কলি নিয়ে। আজকে দেখা যাক ই কলির জাত ভাই সিগেল্লা (Shigella) কিভাবে ডিসেন্ট্রি ঘটায়।  বলে রাখা ভাল এই দুই ব্যাকটেরিয়া এবং সালমোনেল্লা (Salmonella) নামক ব্যাকটেরিয়াও একই পরিবারের অন্তর্ভুক্ত। 
ই কলির রেবের হাতে ধরা পরে নাস্তানুবুদ হবার কথা আমরা জানি। তাই তারা অনেক পড়াশুনা করে ডিগ্রি টিগ্রি নিয়ে সিগেল্লা নামে আমাদের শরীরে এ্যাটাক করে ডিসেন্ট্রি ঘটায়। রাত জেগে পড়াশুনা করার ফলে তাদের চোখে চশমা লাগে চেহারায় একটু আধটু সুশীলভাব জন্ম নেয়। অনেকটা নিচের ছবির মত।

তাই যখন এই চশমাওয়ালা ভদ্র গোছের হাইলি এডুকেটেড ব্যকটেরিয়ারা এপিথেলিয়াল সেল এর দরজায় গিয়ে তার নেম কার্ড গার্ডকে দেখায় তখন বিনা বাক্যব্যয়ে গার্ড এপিথেলিয়াল সেল এর দরজা মেলে ধরে। গার্ড এই ব্যাকটেরিয়াদের ভিতরে ঢুকতে দিলেও অনার্য সঙ্গীতের গিলেখাদকরা (ম্যাক্রোফেইজ) ঠিকই তাদের গিলে ফেলে। কিন্তু এদের উপর মহলে অনেক জানাশুনা। রথি-মহারথিদের উপদেশ টুপদেশ দিয়ে বেরায়। তাই গিলেখাদকের ভিতরেই চশমাওয়ালা হম্বি তম্বি করতে শুরু করে। অবস্থা বেগতিক দেখে গিলেখাদকও হার মানে এবং চশমাওয়ালা গিলেখাদকের ভিতর থেকে বের হয়ে অরক্ষিত এপিথেলিয়াল সেলের পেছন দিক দিয়ে টুপ করে ঢুকে যায়। তখন ব্যাকটেরিয়াগুলো একের পর এক এপিথেলিয়াল সেল হ্যাক করতে থাকে আবুল আঠাকে বৃদ্ধাঙ্গুলি দেখিয়ে। ফলাফল হিসেবে বমি, পেট মোচরানো (ক্রাম্প), পেট ব্যাথ্যা, ডায়রিয়ার মত পাতলা হাগু এবং বোনাস হিসেবে হাগুর সাথে রক্ত ইত্যাদিতে ভুগতে হয় ম্যাঙ্গোপিপলকে। এখানে বলে রাখা ভাল কিছু কিছু ই কলি যাদেরকে বলা হয় এন্টেরো হেমোরজিক ই কলি সংক্ষেপে EHEC তারাও প্রায় একই পদ্ধতিতে অসুখ ঘটায়। উদাহরণ হিসেবে বলা যায় বিখ্যাত ই কলি O157:H7 ব্যাকটেরিয়ার নাম।   

এখন প্রশ্ন আসতে পারে যদি এই ব্যাকটেরিয়াগুলো এপিথেলিয়াল সেলে ঢুকতেই পারে তাহলে কেন সরাসরি আশেপাশের সেল গুলোতে চলা যাচ্ছে না? কেন তাকে গিলেখাদকের কবলে পড়তে হচ্ছে এবং গিলেখাদকের দেয়াল ভেঙ্গে বের হয়ে সেলের পিছন দিক দিয়ে আক্রমন করতে হচ্ছে? উত্তরটা হচ্ছে হাজার হাজার শাখা থাকলেও চশমাওয়ালারা যেমন শুধু নির্দিষ্ট কিছু শাখাকে বেছে নেয় সুই হয়ে ঢুকে ফার হয়ে বেরোনের জন্য ঠিক তেমনি এই ব্যাকটেরিয়াগুলোও নির্দিষ্ট কিছু সেল যাদেরকে বলে মাইক্রোফোল্ড বা এম সেল সেখান দিয়েই অন্দরমহলে প্রবেশ করতে সাচ্ছন্দ বোধ করে।
চশমাওয়ালা আর সিগেল্লার মধ্যে কত মিল দেখেছেন? এই মিল নিয়ে পীরবাবার একটা ফতোয়া হলে মন্দ হয় না কি বলেন। এই পোস্টখানা পীরবাবার নামে উৎসর্গ করা হইলো হাদিয়া হিসেবে।
ক্লোন ৯৯

