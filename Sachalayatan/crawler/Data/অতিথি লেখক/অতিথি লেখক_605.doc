তুরুত 



"ও ভাই, দেখসেন নি? মালটা কি জোস না? গাড়িটা থামান না এরে একটু লিফট দেই।" 
তুহিন ভাইয়ের বিদেশী রমণী দেখলে এরকম কথা মুখ দিয়ে বের না হলে হয়না, এটা এতদিনে সবাই জানে। সকলে তাকাল সেই রমণীর দিকে, সন্ধ্যায় জগিং এর জন্য বের হয়েছে, এতক্ষণ দৌড়ে ক্লান্ত হয়ে বাসার দিকে হেঁটে যাচ্ছে। তুহিন ভাই রসিক মানুষ।
"অই দ্যাখেন তো প্যান্ট পড়ছে নি?"
- ও ভাই কি কন? সামনে নাকি আপনার বিয়া? 
- এইসব মনে করাইসনা রে, মনের অনেক অতৃপ্ত বাসনা তুরুত করি ফাল দেয়।
হবু ভাবীর ফোন আসে তখনি। মনের অতৃপ্ত বাসনাকে ঢোক দিয়ে গিলে প্রেমিক পুরুষ বেড়িয়ে আসে।
-ও জানু কেমন আস? খাইস? কি খাইলা? কাতল মাছ? আম্রিকা আসার পর কতদিন খাইনা জান? হ আসব তো আর ৬ মাস পর। তুমি রাইন্ধা খাওয়াইবা না? আরি কি কও এইসব? না না বিদেশী মাইয়া মানুষে আমার ইন্টারেস্ট কোনদিন দেখস নি? থাক আমি তোমারে পরে ফোন দিব নে তুমি রেস্ট লও। আইচ্ছা আইচ্ছা লাবু লাবু।
ফোন রেখে রাস্তায় জগিংরত রমণীদের প্রতি মনোনিবেশ করেন আবার। অতৃপ্ত বাসনা তুরুত করে উঠে আবার, "ক্যান যে এঙ্গেজমেন্ট কইরা বিদেশ আইলাম? আশপাশ দিয়া এরা যায় আর আমি তুহিন লুল ফালাই।"
জাকির ভাই তুহিন ভাইকে বাসায় নামিয়ে দেন। জুনিয়রগুলারে এখন নামাতে যাবেন। নতুন জুনিয়রগুলা একটার উপর একটা বদমাইশ। ২-৩টা মাইয়া মানুষ দেখে কিছু কইলেই সামনে বিয়া সামনে বিয়া শুরু করে। আরে বিয়া যখন হইবার হইব, অহনি এইসব ভাইবা কাম কি? ভাইয়ের বড় সাধ একদিন বারে যাবেন, সিনেমা স্টাইলে সেখানে কোন মেয়ে পটাবেন, তারপর তার বাসায় নইলে নিজের বাসায়। সেটাও মাটি করে দিল নতুন জুনিয়রগুলা। প্রতি শুক্রবারে ক্লাশের দোস্তদের সাথে বারে হানা দেয়। এদের দেখিয়ে এসব ক্যামনে সম্ভব?
গোসল সেরে এসে একটু ফেসবুকে বসেন। তার প্রোফাইল দেখে প্রাণ ভরে উঠে নিজেরই। একেবারে শরীয়তী প্রোফাইল। স্ট্যাটাস থেকে শেয়ার সবেই এক ভদ্র ধার্মিকের ছাপ। নামাজ না পড়ার কুফল, কেয়ামতের সতর্কবাণী, সবাইকে ধর্মের পথে থাকার উপদেশ; এসব করা লাগে। শ্বশুরবাড়ির লোকদের এসব দেখিয়েই মন পেতে হয়। পাশের ফ্ল্যাটের সোহরাব ভাই সানি লিওনির ছবি শেয়ারে দিয়েছেন দেখা যায়। তুহিন ভাই গোগ্রাসে সেই ছবি গিলতে থাকেন। পাগলের মত অপেক্ষা করছেন রাগিণী এমএমএস ২ এর। থাক একটু ইউটিউব এ না হয় ক্যাটরিনার "কাম্লি কাম্লি" দেখা যাক। তারপর সানির "বেবি ডল" দেখা যাবে। তখন থেকে যে বাসনা তুরুত করে ফাল দিয়েছিল, একটু ঠাণ্ডা করা যাবে।

