ফরমালিন কি হারাম নয়?



এই পবিত্র রামাদান মাসে এসে একটি চিন্তা আমার দিলে ঘুরপাক খাচ্ছে।
ফরমালিন কি হারাম নয়?
পানিতে ফরমালডিহাইডের দ্রবণকেই ফরমালিন বলা হয়। মমিন ভাইয়েরা ও মমিনাহ বোনেরা কি জানেন, এই ফরমালডিহাইড কিভাবে প্রস্তুত করা হয়?
হাঁ, আপনারা সহীহ আন্দাজ করেছেন। ফরমালডিহাইড প্রস্তুত করা হয় ইসলামের দৃষ্টিতে হারাম এলকোহলের অক্সিডেশনের মাধ্যমে। কোন একটি ধাতব অনুঘটকের উপস্থিতিতে মিথানল নামক মারাত্মক হারাম এলকোহলকে অক্সিজেনের সঙ্গে উত্তপ্ত করা হলে ফরমালডিহাইড উৎপন্ন হয়। আর সেই বায়বীয় ফরমালডিহাইডকে পানিতে চুবানি দেওয়া হলেই আমরা পাই ফরমালিন, যা আমাদের প্রায় সকল খাবারে ইদানীং পাওয়া যায়।
সাকিব আল হাসানের মিষ্টি শকলের দুষ্টু পত্নীকে নিয়ে দুশ্চিন্তা না করে আসুন না মমিন ভাইয়েরা ও মমিনাহ বোনেরা, এই হারাম উপাদানটি নিয়ে সোচ্চার হই? মঙ্গল পাণ্ডের মতো আসুন আমরাও বেদ্বীনী ফরমালিনের বিরুদ্ধে রুখে দাঁড়াই। 
যারা হালাল খাবারে হারাম ফরমালিন মিশায়, তাদের উপর এই পবিত্র রামাদানে আল্লাহর রহমতের দুয়ার বন্ধ হয়ে যাক।
ইতি,
চিন্তিত মমিন

