একটি প্রেজেন্টেশান এবং হঠাৎ কিছু উড়ো ভাবনা



আজ বাংলাদেশ এর ৪৩ তম বিজয় দিবস ছিল। সকালে নিজের ফেইসবুক প্রোফাইল থেকে ২৭ হাজার এর ও অধিক লোক এর অংশগ্রহণে জাতীয় পতাকার অবয়ব নিয়ে যে বিশ্ব রেকর্ড করা হয় সেটার একটা ছবি শেয়ার করেছিলাম। সন্ধ্যায় সেই ছবিটাই আবার দেখি বড় স্ক্রিনে আট টি দেশের ছাত্র ছাত্রী দের উপস্থিতি তে। আজকে আমাদের একটা কোর্সের প্রেজেন্টেশান  ছিল সন্ধ্যাই। আমার একজন বাঙালি সহপাঠিনী ওর স্লাইড  প্রেজেন্টেশান শুরু করে  ফেইসবুকে শেয়ার দেয়া আমার ছবিটা দিয়ে। একটা শৈবাল এর উদাহরন দিতে গিয়ে বলেছিল ওটার স্ত্রেইন কিছু সময় পর আমাদের পতাকার লাল রং এর মতো হয়। এরপর সে খুব সুন্দর করে ব্যাখ্যা করে আজ আমাদের বিজয় দিবস, ১৯৭১ সালের এই দিনে আমরা পাকিস্তান থেকে বাংলাদেশ হয়। এবং এই লাল সবুজ রং এর তাৎপর্য। সবাই মুগ্ধ হয়ে ওর কথা শুনছিল। আমাদের ক্লাসের একজন পাকিস্তানি ছাত্র শেষে বলল " ইউ পিউপল ডিড দ্যা কারেক্ট থিং ইন 71 " আসলেই আমরা ভালো করেছি সেই ৭১ সালে। এই বহু সংস্কৃতি'র দেশে এসে একটা জিনিস বুঝেছি বাংলাদেশ এবং পাকিস্তানের মানুষগুলোর চেহারা কিংবা আচার আচরনের কিছুটা মিল থাকলেও নীতিগত একটা বিরাট পার্থক্য আছে। সেই পার্থক্য টা যারা উপলব্ধি করতে পেরেছিলেন ৭১ সালে তারাই স্বাধীন বাংলাদেশ এর স্বপ্ন দেখে বাংলাদেশ এর জন্ম দিয়েছিলেন রক্তক্ষয়ী যুদ্ধের পর। আর যারা এই নীতির পার্থক্যে বিশ্বাসী ছিলেন না, তারাই স্বাধীনতার শত্রু, স্বাধীনতা বিরোধী যারা স্বাধীনতার স্বপ্ন দেখা মানুষগুলোকে ইসলামের কাফের বলেছিল। আফসোস সেই মানুষগুলো আজো রয়ে গেছে আর তারাই আজ শান্তিপ্রিয় বাংলাদেশ এ ধর্মের নামে রাজনীতি করে সোনার বাঙলা কে কলঙ্কিত করছে। পাকিস্তান এর জাতীয় পরিষদে কাদের মোল্লার মতো জন্মসুত্রে বাংলাদেশী একজন বিতর্কিত নাগরিকের মৃত্যুদণ্ড কার্যকরের নিন্দা জানিয়ে প্রস্তাব পাশ হয়, বাহ কি সুন্দর দেখা গেলো। এই বিশেষ প্রস্তাব এর জন্যে পাকিস্তান সরকার উদাহরন হয়ে থাকলো। হোক না পরাজয় তবুও যে লোকটা ১৯৭১ সালে তাঁদের পক্ষে কথা বলেছিল, মৃত্যু ভয়েই হোক আর ধর্মের দোহাই দিয়েই হোক তাঁদের গোলামি করেছিল সেই পরীক্ষিত মিরজাফর এর এতো বছর পরে স্বাধীন দেশে বিচার শেষে মৃত্যুর পরে শোক প্রস্তাব এনে কৃতজ্ঞতা প্রকাশ করল। মৃত অবস্থাই যে ব্যক্তি পাকিস্তান সরকার এবং জনগন থেকে যে পরিমান ভালোবাসা,স্নেহ এবং শ্রদ্ধা পাচ্ছে জীবিত অবস্থাই না জানি কত অনুগ্রহ পেয়েছিল। আমি এখন ভাবছি এই লোক কি বাংলাই কথা বলত আদৌ। আমি বিদেশে দেখেছি অনেক বাঙালি ছেলেকে পাকিস্তানি ছেলেদের সাথে হিন্দি তে কথা বলছে। হিন্দি/ উর্দু প্রাই নাকি কাছাকাছি, যদিও ওরা বলে উর্দু থেকেই নাকি হিন্দি ভাষার সৃষ্টি। যাই হোক বিদেশে লোকজন হয়ত নানাবিধ কারনে বলতে পারে, এটা কোনভাবেই কাদের মোল্লার মতো মানুষ যে জায়গা থেকে পাকিস্তান কে বিবেচনা করে সেই অনুভবের মতো নয়। ইমরান খান থেকে হামিদ মীর কিংবা পাকিস্তানের কোন মন্ত্রী কাঁদের মোল্লা কিংবা এই দলের অনুসারীদের নিয়ে অনুপ্রেরণা, কৃতজ্ঞতা, আক্ষেপ সুচক যায় বলুক না কেন তা ওঁদের জায়গা থেকে ঠিক আছে কিন্তু বাঙালি জাতীয়তা বাদ থেকে এইসব মেনে নেওয়া খুব কষ্টের বেদনাদায়ক। ওইসব লোক গুলো নিয়েই তাঁদের আলোচনা, মনজাতনা যারা একসময় ওঁদের পক্ষে ছিল কিংবা এখনও ইসলামের নামে পাকিস্তান জামায়াত ইসলামির রাজনীতি করে বাংলাদেশ এ। হামিদ মীর এর ভাষ্য অনুযায়ী একজন যুদ্ধাপরাধীর বিচারের জন্যে আমাদের ভুল স্বীকার করা উচিৎ। কিসের ভুল? যে নীতি চাই নি আমরা বাংলাই কথা বলি, বাংলাই লিখি আমাদের দেশ বাংলাদেশ হোক, যে নীতি আজ এতো বছর পরেও বাংলাদেশ এ পাকিস্তানি রাজনৈতিক দলের ভাবাদর্শ প্রচার করে ইসলামের আদলে সেই নীতির বিশ্বাসী একজন মানুষের অপরাধের বিচার  করার ভুল স্বীকার? আমি দেখেছি পাকিস্তানি রা একটা আত্মতৃপ্তি তে ভুগে বাংলাদেশ কে পূর্ব পাকিস্তান বলে পরিচয় দিতে। বাঙালি শব্দ টা কিছু কিছু পাকিস্তানি এমনভাবে উচ্চারন করে যেন এটা একটা গালি। কে জানে হয়ত একটা নির্দিষ্ট সংখ্যক পাকিস্তানি নাগরিকের মনে এখনও স্বপ্ন আছে একদিন বাংলাদেশ টা হয়ত পাকিস্তান হবে না কিন্তু পাকিস্তানি আদর্শে চলবে। ধর্মের নামে একটা নির্দিষ্ট রাজনৈতিক দল আমাদের দেশে যে রাজনীতির অনুশীলন করছে সেই দলের মাথা গুলোও মনে হয় এটা বিশ্বাস করে। আর তাই যারা ই বাঙালি জাতীয়তা বাদ এর কথা বলে, ধর্ম নিরপেক্ষতার কথা বলে সবাই কাফের হয়ে যায়। আমরা এমন ই আবেগি জাতি যে রাজনৈতিক দলের আদর্শই বাঙালি জাতীয়তা বাদ থেকে সৃষ্টি হয় নি সেই দলকে ত্যাগ করতে পারছি না ধর্মের কারনে। পৃথিবীতে অনেক আরবি দেশ উন্নতির চরম শিখরে উঠেছে শুধু তাঁদের প্রাকৃতিক সম্পদের জন্য নয়, রাজনৈতিক দূরদর্শিতার জন্যে। এইসব উন্নত আরব দেশ গুলোর সাথে বাংলাদেশ এর প্রেম খুব বেশী চোখে পড়ে না। আমি যতো পাকিস্তানি মানুষজন জানি তাঁদের সিংহ ভাগ ই বলেছে বাংলাদেশ পাকিস্তান এর চেয়ে অনেক ভালো অবস্থাই আছে। আসলেই ঠিক। কিন্তু আফসোস আমাদের দেশে ধর্মের যে রাজনীতি করা হয় তা পুরোপুরি পাকিস্তান এর আদলে। এই পাকিস্তানের মিডিয়া থেকে শুরু করে যারাই বাংলাদেশ এর যুদ্ধাপরাধের বিপক্ষে কথা বলে আমাদের ধরে নিতে হবে সেটা যতটা না মানবাধিকার এর জন্যে  ততটা বেশী হল জামায়াত ইসলামি বাংলাদেশ এর জন্যে। যেই দল টা এখনও বহন করে চলেছে পাকিস্তানের স্মৃতিচিন্ম বহাল তবিয়তে। পৃথিবীর সব প্রান্তের যেসব দেশে যুদ্ধ হয়েছে সেসব দেশে আন্তর্জাতিক কিংবা দেশীয় আইনে  যুদ্ধাপরাধের বিচার এবং সর্বোচ্চ  শাস্তি হয়েছে। আজ যদি এই যুদ্ধাপরাধের সাথে জামায়াত জড়িত না থাকত কিংবা বাংলাদেশ এ জামায়াত ইসলামি বলে কোন দল না থাকত কি মনে হয় ওরা এতো কাহিল হত হৃদয়ের যাতনায়? যদি বাংলাদেশ এর দুই বড় রাজনৈতিক দল মিলে একটা দল করা যেতো আমার বিশ্বাস বাংলাদেশ পুরো মুসলিম বিশ্বের আদর্শ হত। এমন মুসলিম প্রধান দেশ এর উদাহরন বিরল যেখানে সব ধর্মের মানুষ নিদ্বিধায় তাঁদের নিজ নিজ ধর্ম, জীবন পালন করছে কেউ কারো ক্ষোভ এর কারন না হয়ে। যেখানে দেশের জাতীয়তা বাদ ই অনেক বেশী বড়। এই দুই রাজনৈতিক দলে বিশ্বাসী আমার যতো পরিচিত জন, বন্ধু দেখেছি সবাই ই দেশের উন্নতি এবং ভালো চায় নিজের নিজের মতবাদ অনুযায়ী। উন্নত দেশে দেখছি পৃথিবীর যে প্রান্ত থেকেই যে ধর্মের ই মানুষ আসুক না কেন প্রত্যেকে প্রত্যেকের জায়গা থেকে তার রীতিনীতি মেলে সম্পূর্ণ স্বাধীন এবং নিরাপদ ভাবে তাঁদের ধর্ম পালন করছে।  আশাই আছি বাংলাদেশ এ কখন এমন ধর্মের রাজনীতি না হয়ে সু-শাসনের রাজনীতি হবে।

ছবি: 


 



