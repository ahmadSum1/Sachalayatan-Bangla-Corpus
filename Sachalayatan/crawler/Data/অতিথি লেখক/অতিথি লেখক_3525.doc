সত্যি বলতে, আমি তোমাকে ছাড়া বাঁচতে চাইনা এবং পারবোও না (অভিমান নিহিত ভালোবাসার এক টিঠি)



গরম এক মগ "সবুজ চা" নিয়ে তোমাকে লিখতে বসলাম, যতক্ষন চা শেষ না হবে ততক্ষন লিখতেই থাকবো............
কি আমার উপর রাগ করে আছো? রাগ করোনা, একটা মজার এক্সপিরিমেন্ট (আমাদের সাংসারিক ঝগড়ার) হয়ে গেল আজ, তাইনা! আধো, না বলে, বা পুরো কথা বলেই আমরা এক অন্যকে অনেক কিছু বুঝিয়ে দিতে পেরেছি!!
তোমার অমন উদাসিন উত্তরে (তোমার মতে নাও হতে পারে) আমার অনেক কষ্ট হচ্ছিল তখন, মনে হচ্ছিল মরে যাই, দুরে কোথাও চলে যাই অথবা সরে আসি এই ভার্চুয়াল জগৎ থেকে। হয়তো আমি যদি ষোল-বিশ বছরের কোন মেয়ে হতাম তবে, সেরকম (উপরোক্ত) হয়তো কিছু হয়তো ঘটেই যেত! 
আমি অনেকক্ষন খুজতে চেষ্টা করলাম, আমার ভুল কোথায় (কমপক্ষে নিজের মনের মাঝে এক কোটি বার জপেছি এই তিনটি শব্দ), কেন এমন হচ্ছে!! বিশ্বাস কর কোন উত্তর পাইনি নিজের কাছ থেকে। তারপরও শুধু এইটুকু জানি, আমি এখন "নারী", পরিণত সিদ্ধান্ত নেয়ার বয়স আমার তাই,  আমি কিছুতেই, কোন কিছুর বিনিময়েই, তোমাকে হারাতে পারবোনা।
আমার মাঝে আমার নিজের চাইতে তোমার বসতিই বেশী, আমার হৃদয়ের প্রতিটি স্পন্দনই তোমার নাম ধরে উঠানামা করে। আমার মাঝে তোমার উপস্থিতি ভয়ংকর রকমের...... তোমার সাথে কথা বলবোনা ভাবলে বুকের একপাশে তীব্র ব্যাথা শুরু হয়, অভিমানে চোখের জল হয়ে গড়িয়ে, গাল বেয়ে গলায় নেমে এসে জানান দাও এত সহজে আমার কাছ থেকে আলাদা হচ্ছো না, আর মাঝে মাঝে আমার মনের অনেক গভীর থেকে আওয়াজ তুলে জানান দাও যে, তুমি আমার দেহের/হৃদয়ের/আত্নার অংশ। আমার কোন কিছুই আর আমার নেই তা আমি বুঝে গেছি.....
মানুষ কখনো তার প্রিয় মানুষের সাথে (কোন সুন্দর মানুষের) কারো তুলনা করে কিনা জানিনা...কিন্তু তোমাকে যেদিন থেকে ভালোবেসেছি এবং আমাকে তোমার নামে করে দিয়েছি সেদিন থেকে তোমার বাইরে (আমার পরিবার এবং সহকর্মীরা ছাড়া) পুরুষের অববয় কেমন হয় সেদিকে আমি তাকাতে ভুলে গেছি, তোমার চাইতে সুন্দর কোন পুরুষ হতে পারে তা আমি চিন্তাও করতে পারিনা!!
তোমার মনে আছে, প্রথম দিকে যখন তুমি আমাকে আমাকে মেইল করতে তখন আমি তোমাকে একবার লিখেছিলাম "আমি তার সাথেই সাগর এর পাড়ের বালুকায় হাটতে যাবো যার দিন শুরু এবং শেষ হবে শুধু মাত্র আমার ভালোবাসার জন্য"! আমি বিশ্বাস করি যেদিন থেকে তুমি আমাকে ভালোবেসেছো ঠিক সেদিন থেকে তোমার দিন শুরু এবং শেষ হয় আমার ভালোবাসার জন্য এবং একই ভাবে আমার দিন শুরু এবং শেষ হয় শুধু তোমার ভালোবাসার জন্য।
শোন, আমি তোমাকে অনেক ভালোবাসি, অনেক বিশ্বাস করি, তোমার প্রতিটা শব্দের উপর গভীর আস্থা আছে আমার। আমি জানিনা, আমি তোমার আস্থা অর্জন করতে সক্ষম হয়েছি কিনা!! তোমার সাথে আমার হয়তো বিয়ে হয়নি কিন্তু এই অল্প সময়ের (আমার কাছে হাজার যুগেরও বেশী) ভালোসায় আমি আমার মন,শরীর ও আত্না থেকে তোমাকে আমার "স্বামী" মেনে নিয়েছি। তুমি আমার এই ভাবনাকে কিভাবে নিবে জানিনা তবে, আমি যা বলছি সত্যি বলছি। কেউ যদি এখন আমাকে আমার বৈবাহিক সম্পর্ক জানতে চাইলে আমি কোন কিছু ভাবার আগেই বলে দিতে পারবো যে, আমি বিবাহিতা, স্বামীর নাম জিজ্ঞেস করলে, আমি অনায়াসে তোমার নাম বলে দিতে পারবো বা প্রয়োজনে বলবো। 
তুমি যখন আমাকে তোমার "বউ" বলো তখন এটা তুমি তোমার মন এবং বিশ্বাস থেকেই বলো, এটাই আমি জানি এবং তা মনে প্রাণে বিশ্বাস করি। বিশ্বাস করো আমার ভালোবাসার মধ্যে বিন্দু মাত্র খাঁদ, শঠতা, অবিশ্বস্থতা নেই, আমি তোমাকে পৃথিবীর যে কোন কিছুর চাইতে বেশী ভালোবসি।
আজ থেকে তোমার কাছে আমার আর কোন অভিযোগ থাকবে না....তুমি হয়তো ঠিকই বলেছিলে যে, "তোমার ভালোবাসাকে দেখার দৃষ্টি আলাদা"। তোমার ভালোবাসা আমাকে যা দিয়েছে তা দিয়ে বাকী জীবনটা অনায়েসে কেটে যাবে। এই পৃথিবীতে অগণিত মানুষ আছে যারা তার প্রিয় মানুষটাকে কোনদিন জানাতে পারেনা তার ভালোবাসার কথা, তারপরও সেই ভালোবাসার মানুষটার অপেক্ষায় সারা জীবন কাটিয়ে দেয়। আর আমি তো অনেক ভাগ্যবান, আমি জানি তুমি আমাকে ভালোবাসো, আমাদের দু'বার দেখা হয়েছে , অনেকবার কথা হয়েছে, আমরা আমাদের অনুভুতিগুলো ভাগাভাগি করতে পেরেছি, এর বাইরে আর কি চাই!! এভাবে তো মরে গেলেও শান্তি!!
আমি ওয়াদা করছি, আগামী সময়গুলোতে যা কিছুই হোক না কেন, আমি যেখানেই যে অবস্থাতেই থাকিনা কেন, তোমার জন্য আমার ভালোবাসা কোনদিনও কম হবে না এবং আমি কোনদিনও তোমাকে ছেড়ে যাবোনা, মরে গেলেও আত্না হয়ে ফিরে আসবো তোমার কাছে, ঘিরে থাকবো তোমায় ।
সত্যি বলতে, আমি তোমাকে ছাড়া বাঁচতে চাইনা এবং পারবোও না..........
কল্পনা আক্তার
কল্পনাআক্তার@হটমেইল.কম
...................................................................................................
সব মানুষ নিজের জন্য বাঁচেনা

