বদলে যাবে লাক



অন্ত বাবুর দন্ত রোগী
এলো যখন চেম্বারে,
বউয়ের সাথে ঝগড়া করে
ছিলেন তিনি  টেম্পারে।
ছেলেপুলে নেইকো বাবুর
দুঃখ বড় মনে,
দিবারাত্রি ঝগড়া বাধে
তাইতো বধুর সনে।
অন্ত বাবুর উঁচু নাকে
চশমা এটে যান,
দিবারাত্রি চুন মিশিয়ে
চিবুন কড়া পান।
দাঁতের রোগী এলে পরে
হাত ডুকিয়ে মুখে,
একে একে গুনেন দাঁত
তিনি মহা সুখে।
আজকে রুগীর স্কেলীং হবে
ফিলিং হবে কাল,
সহকারী আসতে দেরী
রেগেই মারেন ফাল্।
অন্ত বাবুর হট কানেকসন্
বড় নেতার সাথে,
চায়নীজেতে ডিনার সারেন
তিনি প্রতি রাতে।
ডাক্তারী আর জনসেবায়
দিনে তিনি গুনী,
ধনের পিছে অন্ধ বাবু
রাত্রে সাজেন খুনী।
বানবাসীদের রিলিফ বেঁচে
টাকায় গোলা ভরে,
রিলিফের টিন জমিয়ে আরো
লাগান আপন ঘরে।
সাপে কিংবা শনির ভরে
ভাগ্য খুলে যার,
আমার দেশের নেতা নেত্রী
নেই তুলনা তার।
বাংলাদেশের রাজনীতিতে
আছে চিচিং ফাঁক,
ত্বরায় আস রাজনীতিতে
বদলে যাবে লাক।
অহিদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6f%68%69%64%5f%75%64%64%69%6e%40%68%6f%74%6d%61%69%6c%2e%63%6f%2e%75%6b%22%3e%6f%68%69%64%5f%75%64%64%69%6e%40%68%6f%74%6d%61%69%6c%2e%63%6f%2e%75%6b%3c%2f%61%3e%27%29%3b'))

