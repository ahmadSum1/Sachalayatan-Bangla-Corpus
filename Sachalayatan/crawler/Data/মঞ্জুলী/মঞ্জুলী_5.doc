মনের হদিশ



ঘটনা যখন ঘটল, তখন সকাল। বাচ্চাদের স্কুলে যাবার তাড়া। এমনিতে বিছানা কামড়েই পড়েছিলাম, কিন্তু কান্নার আওয়াজটা একেবারেই স্বাভাবিক লাগল না। ঐ বলে না, চেতনায় আঘাত করল "বাবা আমি পড়ে গেছি"-শব্দবন্ধটা। সেই শুরু। এর সাথে সঙ্গী ,মাথাব্যাথা আর ঘোরা। স্বাভাবিক উতলা হওয়া, হলামও যারপরনাই। তবে চিকিৎসাই যেন আমাদেরকে বেশি বিভ্রান্ত করেছে। শুধুই ঘুম পাড়ালে যদি এসবের উপশম হয় তবে তো ভালই, আমার বাচ্চাতো মনে হচ্ছিল তলিয়ে যাচ্ছে। তবে এটা যে মানসিক চাপ থেকে বুঝতেই অনেক সময় গেল। আমরা কেমন বাবা-মা,বুঝলামই না আমার সামনেই ওর মনে কত্ত বড় একটা বিবর্তন এলো যে ওকে পেড়ে ফেলল, আমরা মূক দর্শক। ক্রমাগত ঠিক হচ্ছে এখন। 

