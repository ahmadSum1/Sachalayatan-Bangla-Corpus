ছেঁড়া পাতা ২: ফার্স্ট ক্লাস



বাল্যকাল থেকে বাংলা আর হিন্দি ছবি দেখতে দেখতে মনের মধ্যে সবসময় একটা সাধ জাগতো, কবে আমি মাকে দৌঁড়ে এসে জড়িয়ে ধরে বলবো-“মা মা আমি ফার্স্ট ক্লাস পেয়েছি”। এই “ফার্স্ট ক্লাস” হওয়ার পরে মায়েদের আর কোন চিন্তা থাকেনা- ছেলের আগে প্রেম না থাকলে প্রেম হয়, একটা ভাল চাকরি হয়, মা আর বোন মিলে বউ খোঁজা শুরু করে, গরীব থাকলে বড়লোক হয়ে যায়- আরো কত কি।
দিনে দিনে বেলা গড়ানোর পর এখন আমার বলার পালা। কিন্তু এখন আর লোকজন “ফার্স্ট ক্লাস” শুনে ঘুম ভেঙ্গে সিটে নড়েচড়ে বসে না, নায়ক কে নিজের জায়গায় কল্পনা করে আনন্দ পায়না। পাবে কি করে? এখন যে ক্লাসের পাশাপাশি সিজিপিএ সিস্টেম।
তাই এখন যখন কাউকে বলি “আমি ফার্স্ট ক্লাস”, একটু বাঁকা চোখে চায়। সিজিপিএ কম তাই “ফার্স্ট ক্লাস” বলে পাট নিচ্ছে কিনা বোঝার চেষ্টা করে!
আমি আর বাসের দীর্ঘ জার্নির পর দৌঁড়ে গিয়ে মাকে জড়িয়ে ধরে বলতে পারিনা, শুকনো মুখে নিজের সিজিপিএ জানাতে হয় এবং পাশ থেকে ইজি চেয়ারে আধশোয়া পত্রিকায় মুখ ঢাকা বাবার ব্যাঙ্গাত্মক খুক খুক কাশি শুনতে হয়।
কিন্তু এই কষ্টটা আর আমার গায়ে লাগেনা, যখন মনে হয় এর চেয়ে বড় কষ্ট অপেক্ষা করে আছে আমার জন্য- কনভোকেশন টা পেরোবে আর আমাকে গলা চিপে ধরবে। এরচেয়ে মায়ের আঁচল কনি আঙ্গুলে গিঁট দিয়ে ঘুরে বেড়ানো অনেক ভাল।
ক্যান বড় হইলাম? ক্যান? ক্যান?
(সিনিয়রদের কাছে দোয়াপ্রার্থী।)
স্পার্টাকাস
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%72%65%66%69%6e%73%61%6a%69%64%40%67%6d%61%69%6c%2e%63%6f%6d%22%3e%61%72%65%66%69%6e%73%61%6a%69%64%40%67%6d%61%69%6c%2e%63%6f%6d%3c%2f%61%3e%27%29%3b'))

