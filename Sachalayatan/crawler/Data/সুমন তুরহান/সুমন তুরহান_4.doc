ডিসেম্বর 



তুমি তো এখানে স্মৃতি শুধু নও, বাস্তবে আশাতীত,
তোমার উনুনে অঙ্গার হোক এবার আমার শীত।
শেকড় যেখানে সেখানে ফিরছি নভেম্বরের রোদে,
মেটে শালিকের বেনোজলে ভেসে খেয়ালি ক্লান্ত বোধে।
কিছু ভালোবাসা, কিছু অভিমান, কিছু উষ্ণতা নিতে,
তোমার কাছেই আসছি আবার ডিসেম্বরের শীতে।
সীমান্তরেখা আসছি পেরিয়ে অপরূপ বনভূমি,
তোমার ভেতরে আমার জন্ম, আমার ভেতরে তুমি।
বুকের বদ্ধ কুঠুরির মাঝে নভেম্বরের মাসে,
তুমি কি এসেছো প্রতিমার রূপে, সন্ধ্যা ঘনায়ে আসে।
আমার আঙুল বলেছিলো কথা তোমার বাহুর পরে
সেই সন্ধ্যায়, মনে পড়ে প্রিয়? তোমার কি মনে পড়ে?
ডিসেম্বরের সোনালি রৌদ্রে প্রাণ রেখো এই প্রাণে,
অমন করুণ বিষন্নতায় তোমার মমতা ঢালো
মৃত্তিকা বুকে, বন্ধু আমার, তুমি কি বাসবে ভালো
যদি ফিরে আসি আবার কখনো পদচিহ্নের টানে?
প্রস্তুত থেকো, দেখা হতে পারে, ডিসেম্বরের ভোরে!

