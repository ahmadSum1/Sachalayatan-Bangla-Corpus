হুমায়ূন আহমেদের থলের বেড়াল



শুক্রবার সমকাল পত্রিকায় প্রকাশিত সাক্ষাৎকারে হুমায়ূন আহমেদের  বলা নানা মন্তব্য:
\"তাহলে হুমায়ুন আজাদকে মরতে হলো কেন?\" পত্রিকাটির এই প্রশ্নের জবাবে প্রয়াত সাহিত্যিকের এককালের বন্ধু ও সহকর্মী হুমায়ূন বলেন, \"কারণ যে বইটা তিনি লিখেছিলেন, তা এতই কুৎসিত যে, যে কেউ বইটা পড়লে আহত হবে। তার জন্য মৌলবাদী হতে হয় না।\" 
\"বাংলাদেশে মৌলবাদের সমস্যা- বড় কোনো সমস্যা এখনো হয়নি। জনগণ যদি ভোট দিয়ে মৌলবাদীদের নির্বাচন করে, তাহলে গণতান্ত্রিকভাবে কি তাদের বাদ দেওয়া যায়? হোক না তারা মৌলবাদী।\" 
দুর্মূল্যের বাজারে বাংলাদেশের মানুষ এখন কেমন আছে- এ প্রশ্নের জবাবে হুমায়ূন আহমেদ বলেন, \"সবাই খুব ভালো আছে। বিশ্বের সব জায়গাতেই দ্রব্যমূল্যের উর্ধ্বগতি। এখনো বাংলাদেশে চালের দাম বিশ্বের যে কোন জায়গার চেয়ে কম।\"
শহীদ জননী জাহানারা প্রসংগে হুমায়ূন আহমেদ বলেন, \"ওনাকে কেউ তো খুন করেনি। উনিতো ক্যান্সারে মারা গিয়েছেন। ওনাকে দেশদ্রোহী কখনোই বলা হয়নি। দেশদ্রোহী কথাটা ভুল ইনফরমেশন। তার বিরুদ্ধে কখনোই দেশদ্রোহীর মামলা হয়নি। তাছাড়া পুরো ব্যাপারটিই ছিল এত তুচ্ছ, আমরা জানি যে, পুরোটাই ছিল একটা সাজানো খেলা।...\" 
দেশে এতদিন জরুরি অবস্থা জারি করে রাখা কি উচিৎ- প্রশ্নে হুমায়ূন আহমেদের উত্তর, \"আমাদের সরকার ও রাজনীতিবিদরা এতদিন দেশটার যে অবস্থা করে রেখেছিল, আগামী আরো দুবছরও যদি জরুরি অবস্থা জারি থাকে, আমি তার বিরুদ্ধে একটি কথাও বলবো না।\" 
আরও দেখুন এখানে: 
http://www.shamokal.com/archive.details.php?nd=2008-07-18&nid=96213

