শেষ প্রজন্মের কাছে একটি আবেদন



মা ও শিশু উল্লুকবন্য অমানব বনমানুষদের (non human ape) বনে বাস করতে দেখা সর্বশেষ মানব প্রজন্ম খুব সম্ভবত আমরাই। পৃথিবীতে চার রকম বড় বনমানুষ ( great  ape) আছে যেমন মানুষ, গরিলা, শিম্পাঞ্জী ও ওরান ওটান। এছাড়াও আছে একটি ছোট বনমানুষ যারা হচ্ছে উল্লুক (gibbon)। বিশেষজ্ঞরা এর মধ্যেই মোটামুটি নিশ্চিত যে আগামী বছর তিরিশেকের ভিতরেই ওই সব কটি প্রজাতির প্রাকৃতিক বসবাস বিলুপ্ত হবে। এই বিলুপ্তির একমাত্র কারণ মানুষের দ্বারা তাদের বাসস্থান বিনষ্ট ও দু একটির ক্ষেত্রে তাদের শিকার ও অবৈধ বিপনণ।
বনমানুষেরা জীনগতভাবে মানুষের সবচেয়ে কাছাকাছি। এদের উচ্চ আবেগ (complex  emotions) এবং এমপ্যথি রয়েছে বলেও অনেক বিজ্ঞানীর ধারণা। সামাজিক ও পারিবারীক ব্যবস্থার উদ্ভাবক এরা। এমনকি যৌন নিষেধাজ্ঞা (sexual taboo) এবং দলীয় রাজনীতিও এরা হর হামেশাই অনুশীলন করে থাকে।
পুরুষ উল্লুক
প্রকৃতির এই অসাধারণ চমক যে প্রানীবর্গ এবং যাদের বিবর্তনের ফসলই আমরা, কি অবহেলায় আমরা তাদের হারাচ্ছি। আর আমাদের সময়ে এদেরকে হারানো আমাদের এই প্রজন্মের জন্যও একটি দুঃখজনক ঘটনা। 
আপনারা যারা এইসমস্থ বনমানুষদের প্রাকৃতিক বাস্থানের কাছাকাছি বাস করছেন তারা শেষবারের মত এদের একবার দেখে আসুন, বাচ্চাদের দেখান আর আমাদেরও খবর দিন সহজে, কম খরচে কিভাবে সেখানে যাওয়া যায়।
উল্লুক (gibbon) দেখা যাবে উত্তর-পুর্ব বংলাদেশ (লাউয়াছড়া, সাতছড়ি জাতীয় উদ্দ্যান), পুর্ব ভারত, মিয়ানমার, থাইল্যান্ড, লাওস, ভিয়েতনাম, মালয়েশিয়া, ইন্দোনেশিয়া ইত্যাদী।
ওরান ওটান আছে বোর্নেওতে (মালয়েশিয়া ও ইন্দোনেশিয়া)।
শিম্পাঞ্জী আফ্রিকার গিয়েনা থেকে কঙ্গো নদির উত্তর থেকে মধ্য আফ্রিকা হয়ে তানজানিয়া পর্যন্ত্য সাভানা ও উডল্যান্ড গুলোতে।
গরিলা ক্যামেরুন থেকে মধ্য আফ্রিকান রিপাবলিক হয়ে কঙ্গোর রেইন ফরেষ্ট, গ্যাবন, রুয়ান্ডা, ইক্যুয়েটোরিয়াল গিয়েনা, ইস্টার্ন জায়ার ও উগান্ডা ইত্যাদী।
আফ্রিকার অনেক এলাকাই দুর্গম এবং ভ্রমনের জন্য বিপদজনক।
বন্য বনমানুষ দেখা কঠিন হলে পুনর্বাসন কেন্দ্রগুলোতেও (rehabilitation centers) তাদের দেখা যেতে পারে।   
(সব ছবি লেখকের)
 
