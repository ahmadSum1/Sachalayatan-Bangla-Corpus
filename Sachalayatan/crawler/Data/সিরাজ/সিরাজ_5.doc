রূপের ডালি খেলা



এনা, বেনা, রেস....
কুইন্তের কন্তের জেস!
এই ছড়া কেটেই খেলত ওরা রূপের ডালি খেলা। ভাবত ওরা, ভালমানুষেরা সবাই সুন্দর আর মন্দরা অসুন্দর।
......
পাড়ার কিশোর কিশোরীরা ঐ রূপের ডালি খেলায় সাত নম্বর ফ্লাটের নিনকাকেই সবসময় "সুন্দরী" করতে চাইত। তাকে মাঝখানে রেখে সবাই তার চারদিকে ঘুরে ঘুরে তার রূপের প্রশংসা করত।  নিনকা নিজেও অভিভূত হতো, উপভোগ করত বন্ধুদের মনের আয়নায় দেখা নিজের সৌন্দর্য্য।
.......
পাড়ায় নতুন আসা ঢ্যাঙ্গা ছেলেটাকে "সুন্দরী" করতে গিয়েই বাধল যত বিপত্তি। ও বললো এ ওদের এক ছেলেমানুষী খেলা। বলল নিনকাকে গিয়ে দেখতে আয়নায় কত অসুন্দর সে।
........
ভেঙ্গে গেল নিনকার রূপের ডালি, ভেঙ্গে গেল মনটা। রূপের ডালি খেলা ছেড়ে দিল সে। মা বলল, "চেয়ে দ্যাখ আমার দিকে। তুই কি ভাবিস, আমি সুন্দরী? নিনকা ভাবে, মা কি কখনও সুন্দরী হতে পারে, বা অসুন্দরী?   
মন ভেঙ্গে যাওয়া মাকে খুশী করতে মাকেই "সুন্দরী" বানালো নিনকা। মাকে মাঝখানে রেখে তার চারদিকে ঘুরে ঘুরে তার রূপের প্রশংসা করতে লাগল .....
এনা, বেনা, রেস....
কুইন্তের কন্তের জেস!
আজ চারিদিকে তাকালে দেখি পরিণত মানুষেরা খেলছে "রূপের ডালি খেলা" নতুবা "বুদ্ধির ডালি খেলা"। কখনও তারা নিনকার মত বুঝবে কি রূপের স্বরূপ কোথায়, বুদ্ধির দান কোথায়? 
'রূপের ডালি খেলা' ইউ. ইয়াকভলেভ এর একটি গল্প, প্রগতির 'রূপের ডালি খেলা' বই থেকে। 

