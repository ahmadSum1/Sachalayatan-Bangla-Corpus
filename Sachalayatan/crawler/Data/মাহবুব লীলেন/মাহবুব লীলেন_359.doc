ত্রিকালদর্শী



ত্রিকালদর্শী
সুদিন আসবে; যখন দিন আর রাতের পার্থক্য বোঝার ক্ষমতাও থাকবে না চোখে
তখন অন্য মানুষের চোখে পড়ার জন্য হাতে সাদা ছড়ি নিয়ে বের হতে হবে সুদিনের পথে
ভাই আমার ছড়িটা ধরে একটু দেখিয়ে দিনতো উত্তর কিংবা দক্ষিণ দিকটা ঠিক কোন দিকে হয়?
আচ্ছা বলুনতো এখনকার ফ্যাশনে কোন রংয়ের প্রাধান্য বেশি? বিধবারা কি এখনো সাদা শাড়ি পরে? বিপদ বোঝাতে এখন মানুষেরা কোন রং ব্যবহার করে? শোকের পোশাক কি এখনও কালোই আছে নাকি বদলে ফেলেছে কেউ?
সেই দিন আসবে সুদিন। যেদিন সুদিন দেখতে বেরুবার আগে আমরা দেখে নেব হুইল চেয়ারের কব্জায় তেল মবিল ঠিকমতো আছে কিংবা নেই

