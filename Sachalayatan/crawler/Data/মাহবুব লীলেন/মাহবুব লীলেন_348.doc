ইকো পার্ক




বাঁশঝাড়ে বান্দর থাকে না
বান্দর বাঁশের পাতা খায়ও না- বাঁশবনে হাগেও না তবু গণিতজ্ঞরা বান্দরকে তৈলাক্ত বাঁশেই ওঠানামা করতে বলেন
যেসব গাছে বান্দরৈতিহ্য আছে সেসব গাছে তেল হয় না তা
তেলবিদ আমলাও জানেন তবু
বান্দরকে বাঁশেই লাফাতে হয় এবং সেই বাঁশে তেল থাকতেই হয়
পাঠ্য পুস্তকের মহামাণ্য পণ্ডিতের কৃপায়
সুতরাং তৈলবিহীন শুষ্ক বান্দরবংশকেও অংক খাতার তেলে
বংশের ঝাণ্ডা বানাতে হয় পিচ্ছিল বাঁশে
সোজা উপরে উঠলে বান্দরবিজ্ঞান মেনে বান্দরেরা খামছে খামছে যায়;
অথচ পাঠ্যবইয়ের খাড়া বাঁশে তাদেরকে লাফাতেই হয়। গণিতজ্ঞরাই ফলান সেই বাঁশ। ঢেলে দেন তেল আর বলে দেন লাফানোর নিয়ম
এবং সর্বশেষ সে উঠবে কি পিছলাবে তাও ঠিক করে দেন তিন-কল্লা গণিতের স্যার
বান্দর এখানে এক চেটের বাল আব্দুল্লা যে নিজেও জানে না জঙ্গল ছেড়ে কোন লুম্বা ছিড়তে ইস্কুল ঘরে এমন খাড়া বাঁশের উপরে সে উঠে আর নামে
এইযে স্বপ্নজীবী মিস্টার
আপনার চেহারায়ও কিন্তু এখন একটা বান্দর বান্দর ভাব; আপনি কি তা জানেন স্যার?
২০০৬.০৮.১৯ শনিবার

