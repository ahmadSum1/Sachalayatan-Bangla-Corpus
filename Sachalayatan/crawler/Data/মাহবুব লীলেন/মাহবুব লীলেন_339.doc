আব্দার




আমাকে কিন্তু একদিন স্বপ্ন দেখতে দিতেই হবে
এটা সম্ভব নয়- ওটা ঠিক নয়- সেটা বাড়াবাড়ি বলে আমাকে কিন্তু সেদিন আটকানো যাবে না
যোগ্যতা আছে কি নেই তার পরীক্ষা না দিয়েই স্বপ্নে করব আমি
যার সঙ্গে ভালো লাগে আড্ডা দেবো
যার মুখ থেকে যা শুনতে চাই শুনবো
যেখানে যেতে চাই যাব; যাকে দিয়ে যা করাতে চাই করাব
আর যাকে ভালবাসতে চাই তাকে প্রকাশ্যে ভালবাসব আমি স্বপ্নের ভেতর
আমি কিন্তু সত্যি সত্যি ইচ্ছেমতো স্বপ্ন দেখবো একদিন
২০০৭.১১.১৪ বুধবার

