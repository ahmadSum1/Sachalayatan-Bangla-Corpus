বিকল্প



চুরি করে যদি ভালোবাসি কী করবে তুমি?
দুশো ব্যারিস্টার আমাকে বলেছে এই অপরাধে মামলার ইতিহাস পৃথিবীতে নেই
পুলিশ হ্যান্ডবুক খুলে দেখেছি পুলিশেরা এখানে বেকার আর কোনো সংবিধানেই ভালোবাসা নিয়ে কোনো বিধি সংযুক্ত করেনি কেউ। এমনকি সমাজবিজ্ঞানীরাও বলেছেন যুদ্ধে আর প্রেমে সামাজিক নীতি বিলকুল অচল
মূলত আমি ছাড়া তোমার কানাকড়িও মূল্য রাখেনি কেউ
তাই চুরি আটকালেও ডাকাতি ঠেকানোর পথ নেই তোমার
২০০৭.০৭.০৮ 

