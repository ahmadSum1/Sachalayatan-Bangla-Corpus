সময়। অন্যসময়



একটা সময় ছিল যখন দেয়ালের এই ছবিটা একাই আগলে রাখতো বাড়ি। ছবির মানুষের সময় হয়নি ঘরে সময় কাটানোর
একটা সময় থাকে যখন সময় নেই সময় নেই বলে চিৎকার করি আমরা
আবার একটা সময়  সময় কাটানোর জ্ন্য সেই আমরাই করি অমানবিক সাধনা....
কিন্তু এমন এক সময় এলো যখন ক্লান্ত মানুষটি নিজেই স্থায়ী ঠিকানা খুঁজে নিল ঘরে
সময় কাটানোটাই এখন তার একমাত্র সাধনা। কিন্তু সময় কি কাটে?
মাঝে মাঝে যদি কেউ আসে তখন অনেকটা সময় কেটে যায়। কিন্তু এখন কি আর আসার দরকার মনে করে কেউ?
সংসারের টুকিটাকি কাজ... কিন্তু কত বছর হলো সংসারের কাজে কোনো হাত পড়েনি। সে হিসেব কি আছে?
অগত্যা সময় কাটানোর অন্য উপায় খোঁজা
তারও বাইরে কোনো কাজ নেই। কিন্তু দুজনের অবসর কি এক?
বহুদিন আগে ভুলে যাওয়া প্রিয় সখ। প্রিয় সুর। বিস্মৃতি থেকে তাকে আবার টেনে তুলে আনা... কিন্তু সুর কি ফিরে আসে আবার?
তাই অপারগ স্বপ্ন তার হাতেই তুলে দেয়ার চেষ্টা। যদি পারে যেন ধরে রাখে...
চাইলেও কি তার মতো ঘুমানো যায়?
বাইরের ব্যস্ততার ভেতরে আমারও ছিল অনেক কিছু করার। অনেক কিছুই বাকি রয়ে গেছে। কিন্তু হঠাৎ শেষ হয়ে গেলো সময়...
.......................
০১
ছবিগুলো আমাদের ফ্রেন্ড বাণী বৈশাখীর তোলা
০২
ছবির ব্যক্তিটি এককালের কমরেড অন্যকালের মন্ত্রী সুনীল গুপ্ত। বৈশাখীর শ্বশুর
০৩
ছবির পিচ্চি সপ্তর্ষী। বৈশাখীর মেয়ে
০৪
স্টিল ছবি দিয়ে গল্প বলতে গিয়ে আমি এই বস্তুটি বানিয়েছিলাম ২০০৫ এর মাঝামাঝি
 
