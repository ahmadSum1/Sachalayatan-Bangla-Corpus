বৈতল



সিলেটের মতো দুনিয়াতে অত বেশি জায়গার নাম কোনো শহরে আছে কি না আমার জানা নেই। এক নামের জায়গায় দাঁড়িয়ে বিড়ি টানলে ছাই গিয়ে পড়ে অন্য নামের জায়গায়। প্যাডেল আড়াই চক্কর ঘুরে আসার আগেই রিকশা চলতে শুরু করে বদলে যাওয়া নামের রাস্তায়। মেয়েরা যেখানে গেট দিয়ে ইস্কুলে ঢোকে সে জায়গা থেকে হেড মিস্ট্রেস যেখানে দাঁড়িয়ে ছাত্রীদের স্কুলে আসা তদারকি করেন সে জায়গার নাম ভিন্ন। আবার যখন তারা যার যার ক্লাসে গিয়ে বসে তখন হয়ত জায়গাগুলোর সম্পূর্ণ ভিন্ন ভিন্ন নাম। তার উপরে শহরের বাড়িগুলো যেদিন থেকে দেয়ালে নম্বরপ্লেট সাঁটানো শুরু করল সেদিন থেকে নামপ্রিয় সিলেটের পাড়াগুলোয় যুক্ত হলো আরো এক সারি নাগরিক আবাসি নাম...
সেরকম শহরের ঘাড়ে একবার আমিও চাপিয়েছিলাম নতুন আরেকটা নাম। চোখের পলক ফেলার আগে পার হয়ে আসার মতো সেই গলিটা পার হয়ে গেলে পৃথিবীর অর্ধেক পথ পাড়ি দেয়া যেত বলে অন্তর্গলি এখনও পৃথিবীর দীর্ঘতম পায়ে হাঁটা পথ...
২০১১.০২.২৭ রোববার

