প্রাকৃতিক



সারাদিন মেয়েটা যখন গার্মেন্টসে খাটে তখন সে চোখে পড়ে না আমার
সারাদিন বুয়া খাটনি দিয়ে যখন সে নিজেকে ক্ষয় করে তখনও সে চোখে পড়ে না আমার
ক্লান্ত শরীরে যখন সে দীর্ঘ পথ ভেঙে বাড়ি যায় কিংবা ঘুম ঘুম চোখে সকালে ঝড় বৃষ্টি ঠেলে বের হয়
তখনও সে আলাদাভাবে চোখে পড়ে না আমার
সে শুধু আমার চোখে পড়ে যখন তাকে দেখে আমার হিংসে হয়
তাকে দেখে আমার হিংসে হয় যখন সে প্রেমিকের হাতে ধরে খিলখিল করে হাসে
আমাদের সুশ্রী প্রেমিকারা এরকম হাসতে জানে না কেউ
২০০৭.০৭.২৬
খেরোখাতা-২০০৮
 
