কবিতা আমার এক নিজস্ব নরক; শেষ কিস্তি



হাসপাতাল
মাঝেমাঝে বন্ধুদেরকে আমি ঠাট্টা করে বলি- আমার আরো দুটো কবিতার বই বের হয়ে গেলে আমাকে এমন কোনো প্রশ্ন করা কারো পক্ষেই সম্ভব হবে না যার উত্তরে আমি কমপক্ষে আমার দুটো কবিতার লাইন হাজির করতে পারব না। কথাটা সত্য। কথাটা আমি বিশ্বাস করি। আমাকে যা বলতে হয়- বলতে হয়েছে- বলতে হবে- বলতে হতে পারে- আমার যা বলা উচিত ছিল তার সবই আমি প্রতিদিন লিখে রাখি কবিতার নামে। অন্য কিছুর জন্য নয়। নিজের চিকিৎসার জন্য। কারণ আমার ভেতরে কবে থেকে যেন তৈরি হয়ে গেছে কথা বলার এক দূরারোগ্য অসুখ। কবিতাকে আমি লালন করি এই অসুখের হাসপাতাল হিসেবে। যার ডাক্তার এবং রোগী দুটোই আমি নিজে
২০০৬.০৩.১৯ রোববার

