ছাহিত্য গুবেছনা



যারা কিছু লিখতারে না তারা দাঁতাল হলে পলিটিক্স লেখে আর লুলাটুন্ডা নির্বিষ হলে রচনা করে রবীন্দ্রনাথের জীবনী। যেহেতু তিনি মরে ভূত হয়ে গেছেন সেহেতু রচনা শুরু করা লাগে তিনি বড়ো ভালো লোক ছিলেন বলে
রবীন্দ্রনাথ বড়ো ভালো লোক ছিলেন। ছোটবেলা তার মুখে দাড়ি না থাকলেও  পরে তার কিছু ছোটছোট দাড়ি গজায়। দাড়িগুলা জন্মসূত্রে কালো হলেও ডেন্টিং পেন্টিং করে তিনি দাড়ির জাত মেরে সাদা বানিয়ে সার-গোবর পানিজল দিয়ে লম্বা করতে থাকেন। কিন্তু দাড়ির ফলন আশানুরূপ না হওয়ায় তিনি কায়দা করে দাড়ির সাথে গোঁফের কোয়ালিশন করে নিজেরে একজন দাড়িয়াল হিসেবে প্রতিষ্ঠিত করেন
তিনি ছোটবেলা লুচি আর বড়োবেলা তিতা চরতার রস ছাড়া অন্য কিছু খেতেন কি না জানা না থাকলেও অনুমান করা যায় মাঝেমাঝে তাকে ডালভাত খেতে হতো কিন্তু ডালভাত খাওার সময় তার গোঁফ দাড়িতে ডাল তরকারি লেপ্টে থাকতো কি না সে বিষয়ে অবশ্য কেউ বলতে পারে না কিছু
তিনি বড়ো ভালো লোক ছিলেন কিন্তু শুধু দাড়ি গোঁফ দিয়ে সুবিধা করতে না পেরে মার্কেটিংয়ের  জন্য দর্জির দোকানে গিয়ে একটা জোব্বা বানিয়ে আনেন। এই জোব্বার নিচে তিনি লুঙ্গি পাজামা ধুতি হাফপ্যান্ট কিছু পরতেন কি না সেটা গুরুত্বপূর্ণ বিষয় না হলেও কুত্তায় দৌড়ানি দিলে তিনি কীভাবে এই সিঙ্গেল-পিস জোব্বা কাছা মেরে দৌড় লাগাতেন সেটা এক বিস্ময়কর গবেষণার বিষয়
তিনি বড়োই ভালো মানুষ ছিলেন। নাকিস্বরে কথাবলা লোকদেরকে গায়ক- দলিললেখক সমিতিকে লেখক আর অপদার্থ পাবলিকদের সংস্কৃতিসেবী বানানোয় তার অপরীসীম অবদান থাকার পরেও তিনি চুল দাড়ি জোব্বা নিয়ে ফটো সেশন করেন যাতে পলিথিন ব্যবসায়ীরাও  তার ছবি কাটিং পেস্টিং করে বিখ্যাত প্রচ্ছদ শিল্পী হয়ে যেতে পারে
তিনি আসোলেই বড়ো ভালো লোক ছিলেন
লিখতে লিখতে বাঁশ ঢুকিয়ে দিলেও মাইন্ড করেন না তিনি
২০০৯.১০.২০ মঙ্গলবার

