পলিটিক্যাল



সে আমাকে ছুঁয়ে ফেলেও টের পেতে দেয় না সে ছুঁয়ে ফেলেছে আমায়
আর আমিও ভান করি যেন তার কোনো ক্ষমতাই নেই আমাকে ছোঁয়ার
সে তার হাতগুলো চোখের সামনে বাড়িয়ে পলায়ন পথের খিলগুলো নাড়াচাড়া করে আবার গুটিয়ে নিয়ে শুধু হাসে
আমিও স্বীকার করি না কিছুই- আর সেও অপেক্ষা করে যেন আমি নিজেই তাকে বলি সে আমাকে ছুঁয়ে গেছে বহুদিক থেকে বহুবার
কোনো এক অজান্তে তাকে ছুঁয়েও ছোঁয়ার কথা টের পাইনি বলে এবার সে আমাকে ছুঁয়ে আমাকেই জানাতে রাজি নয় তার নাগালের কতটুকু ভেতরে চলে গেছি আমি
২০০৮.১০.২৭ সোমবার

