তুচ্ছপুরাণ




যেই হাঁসগুলো মরেনি সেই হাঁসগুলোর একটার কথাও মনে নেই
মনে আছে শুধু পাঁচটা হাঁস ছিল আর একটা মরে গেলো আর সারাদিন কান্না করল কিশোরী মালিক 
যদি সেই হাঁস বেঁচে থেকে হাঁসেদের সাধারণ পরিণতি মেনে বিক্রি অথবা মাংস হয়ে যেত
তবে কি তার কথা এখনও মনে রাখা যেত?
অপঘাতে মরে যাওয়া ছাড়া নিজেকে স্মরণীয় করার অন্য কোনো উপায় কি আছ নগণ্য হাঁসের?
অথবা তোমার গেরস্থালির দূর-পুকুরে সাঁতরে বেড়ানো এক বাহুল্ল হাঁস ছাড়া অন্য কোনো পরিচয় কি রয়েছে আমার?
২০০৭.১১.০৫ সোমবার

