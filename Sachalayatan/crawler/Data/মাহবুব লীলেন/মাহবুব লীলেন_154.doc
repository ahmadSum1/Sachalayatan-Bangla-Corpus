কিংকর্তব্য নুরুজ্জামান বিমূঢ় মানিক



আমাদের মতো আড্ডার পাবলিকেরা কথা বলে বেশি কিন্তু রেফারেন্স দেয় কম। যদি কেউ রেফারেন্সের জন্য ঘাড়ে চেপে ধরে তখন- ওটা কোনো এক দেশে কোনো এক কালে ঘটেছিল কিন্তু এখন সেই দেশটার নাম আমার মনে নেই। মনে পড়লে অবশ্যই জানাব’ বলে আমরা পাশ কেটে চলে আসি
কিন্তু সচলায়তনে আড্ডা মারতে এসে দেখি এখানে লোকজন রেফারেন্সের রিকশায় চড়ে এসে আড্ডা দেয়। আর কেউ কিছু বেফাঁস বলে ফেললে অন্যরা নিজের পয়সায় রিকশা ভাড়া দিয়ে অন্যের জন্য নিয়ে আসে রেফারেন্স
সচলের রেফারেন্সিয়াল (শব্দটা ঠিক আছে?) আড্ডারুদের একজন নুরুজ্জামান মানিক। বিচিত্র ধরনের লেখার মাঝেও ইতিহাস আর রেফারেন্স যার নখের ডগায়...
০২ 
আমার মতো আরাখালি লেখকদের বৈশিষ্ট্য হচ্ছে কবিতার মধ্যে গল্প- গল্পের মধ্যে ইতিহাস- ইতিহাসের মধ্যে বিজ্ঞান ঢুকিয়ে একটা জগাখিচুড়ি বানিয়ে দিয়ে বলা- এটা একটা এক্সপেরিমেন্ট
কিন্তু মূল বিষয়টা হলো লেখার ট্রাক ঠিক রাখতে না পারা। কিংবা লিখতে লিখতে ভুলে যাওয়া কী লিখতে বসেছিলাম...
সচলে একজন লেখককে দেখলে বিস্ময় লাগে। কীভাবে যেন সে সবগুলো আলাদা আলাদা লেখাকে আলাদা আলাদা ট্রাকে ধরে রাখে। কোনোভাবেই একটা মিশে যায় না অন্যটার সাথে। অথচ সবগুলোই অনন্য
তিনি কিংকর্তব্যবিমূঢ়
০৩
আজ ১০ অক্টোবর
এই দুজনেরই জন্মদিন
শুভ জন্মদিন দুজনকেই

