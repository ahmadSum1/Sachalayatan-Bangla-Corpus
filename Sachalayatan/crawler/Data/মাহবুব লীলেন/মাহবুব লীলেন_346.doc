কাঙাল হরিনাথ




হবে না। কিচ্ছু হবে না। হিন্দি চুল করবা তোমরা এইসব আশাবাদী লেকচার দিয়া
এক নিঃশ্বাসে কথাগুলো বলে তালঢ্যাঙ্গা লোকটা ব্রিজের রেলিংয়ে উঠে হাগু-আসনে বসে
তারপর কামলা-স্টাইলে বিড়িতে দু-তিন টান মেরে দু হাত ছুঁড়তে থাকে সামনে
ঠিক যেমন পাট চাষীরা মজা-পুকুর থেকে পাট তোলার সময় ময়লা সরিয়ে পাটের দিকে এগোয়;
মিয়া... সারা দেশ... একসাথে। বোঝো কিছু? একসাথে- একই টাইমে পটকা ফাটাইয়া কইয়া দিলো
আমরা পারি
তোর মাইরে বাপ। সমগ্র বাংলাদেশ পাঁচ টন বানাইয়া তুইলা নিয়া গেলো নিজেদের ট্রাকে
বোঝো কিছু?
হবে না মিয়া হবে না। আর কয়দিন পর ওগোর সাট্টিফিকেট ছাড়া নিজেরে বাঙালও বলতে পারবা না কেউ। মরিচ বাইট্টা জায়গায় দিব
অপেক্ষা করো
ব্রিজের উপর থেকে এবার লাফ দিয়ে নামে সে। হনহন করে হাঁটতে থাকে মহাসড়ক ধরে
আর একা একা বিড়বিড় করে;
সাহিত্য ভালো। সংস্কৃতি ভালো
তবে মাঝে মাঝে অস্ত্র ভালো। অস্ত্র...
২০০৫.০৮.১৯

