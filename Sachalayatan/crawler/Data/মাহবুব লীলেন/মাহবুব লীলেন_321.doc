কাস্টমার বেনিফিট সার্ভিস




সম্রাট আকবর নাকি কোনো সামন্তকে গিলে ফেলতে চাইলে তাকে দু-তিনশো হাতি পুরস্কার দিয়ে বসতেন
মৃত্যুদণ্ড- নির্বাসনদণ্ড- কারাদণ্ড ও অর্থদণ্ডের বাইরে এ ছিল সম্রাটের এক দূরদর্শী চুতিয়া-দণ্ডের মৌলিক আবিষ্কার;
কেননা সম্রাটের হাতি দিয়ে কামলা খাটানো নিষেধ- বিক্রি করাও নিষেধ আবার ফেরত পাঠানোও নিষেধ
সম্রাটের উপহারকে বসিয়ে বসিয়ে পুষতে হয়- রং মাখিয়ে শোভাযাত্রায় নিতে হয় এবং ঘরের সামনে সাজিয়ে রাখতে হয় বংশের গৌরব জেনে
তাই তালুক-মুল্লুক নিলামে তুলে- ঘানিতে চৌদ্দগুষ্ঠির কাঁধ জুড়ে দিয়ে ধরে রাখতে হয় সম্রাটের প্রীতি উপহারের ভার
কিন্তু বাবর-বংশের এই বুদ্ধিমান নৃপতি ঘুন্নাক্ষরেও বোঝেননি যে
কলম্বাসবংশ তার আইডিয়া মেরে দিয়ে বহুজাতিক কোম্পানির হাতি ঢুকিয়ে দেবে ইঁদুরের গর্ত দিয়ে
নইলে এই উদারবাদী রাজা উত্তর প্রজন্মকে রক্ষার জন্য নিশ্চয়ই কোনো বিশেষ আইন তৈরি করে যেতেন

