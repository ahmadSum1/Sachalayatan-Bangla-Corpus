দৈনিক অভিন্ন সকাল



ঘুমে ভেঙে পড়তে পড়তে মেয়েটি ফুটপাতে শরীর বিছিয়ে দিলে নিশাচররা ঘুম ভাঙিয়ে তাকে শোবার কথা বলে। শুতে রাজি নয় বলে ঘুমে ভাঙতে ভাঙতে মেয়েটি জেগে থেকে তৈরি করে ফেলে বন্ধ্যাকরণ বড়ির একটা বাণিজ্যিক স্লোগান; স্বাধীন নারীর নিরাপদ ঘুমের জন্য চাই হাকুল্লা বড়ি...
০২
পৃথিবীর সব প্রাণীই পৃথিবীর কোনো না কোনো মানুষের খাদ্য তালিকায় আছে। এই সত্যটা জানে শুধু মিলিটারিদের কমান্ডোবাহিনী। তাই প্রশিণের শুরুতেই তারা বলে দেয়- যা কিছু নড়াচড়া করে সব খাও; প্রোটিন
আমি এখন কমান্ডোসম্মত খাদ্যতালিকায় বিশ্বাসী। চায়ের রং যদিও একটু কালো কালো হয়। তবুও চিনি আর দুধের সাথে বাড়তি এই প্রোটিন আমার মাংস কেনার পয়সা বাঁচাতে সাহায্য করে
০৩
যাত্রাবিরতি শেষে বাস ছাড়ার সময় তরুণটি উল্টাদিকে হাঁটা ধরলে কী হয়েছে কই যায় বলে পাব্লিক হাউকাউ শুরু করলে তরুণী মোবাইলে- অ্যাই শোনো; শোনো বলছি; পাগলামি করো না প্লিজ টাইপের চাপা কথাবার্তা চালিয়ে সুপারভাইজারকে বলে- উনি যাবেন না। বাস ছেড়ে দেন...
বাস ছেড়ে দিলে পাব্লিকেরা ঠান্ডা হয় আর মেয়েটির মনে হয় মোবাইলে একটা কুত্তাকামড় ফিচার থাকা দরকার। এই পাশ থেকে বিশেষ একটা বোতামে টিপে দিলে ওইপাশে কান কামড়ে ধরে মোবাইল নিজেই আওয়াজ দেবে- খানকির পুত...
২০১০.০৩.২৯ সোমবার

