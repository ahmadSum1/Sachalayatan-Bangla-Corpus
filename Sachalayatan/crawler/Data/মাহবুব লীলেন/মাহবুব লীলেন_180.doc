ছাগু সাহিত্য



মাত্র দশ মিনিট আগে ফয়সলকে ঝাড়ি দিয়েছি। চাকরির একটা এ্যাপ্লিকেশন লিখতে বলেছিল। বলেছি- এমএ পাশ করেও যে ছেলের অন্যকে দিয়ে এ্যাপ্লিকেশন লেখাতে হয় তার চাকরি চাওয়ারই অধিকার নেই
প্রতিদিনই প্রান্তিকের আড্ডা কিংবা রিহার্সেল শেষ করে আমাদের বর্ধিত আড্ডা হয় রিকাবিবাজারে পংখী ভাইয়ের দোকানে। আমি আর ফয়সল মাত্র এসে বসেছি; এমন সময় হুড়মুড় করে এসে ঢুকে পড়লেন আরকুম শাহ শিল্পী গোষ্ঠীর অধিকারী মুহিব আলী ভাই। আমাকে দেখেই বললেন- ওহ সাহিত্যিক ভাই তুমি আছ? আমার একটা জিনিস লেখানো দরকার
মুহিব আলী ভাই দোকানের কাউন্টার থেকে একটা কলম আমার সামনে রেখে কিছু না বলে বের হয়ে গেলেন
লেখালেখি করার অপরাধে বহু অনুরোধের আসর সহ্য করতে হয়
অনুষ্ঠানের চিঠি- প্রেমপত্র- অভিনন্দনপত্র- দোকানের লিফলেট- নির্বাচনী প্রচারণার স্ক্রিপ্ট- বিয়ের কার্ড এমনকি জীবিত দুইজন মানুষের আগাম এপিটাফ পর্যন্ত লিখেছি। মুহিব আলী ভাই আর কী লেখাবে? বড়োজোর দরখাস্ত কিংবা আরকুম শাহ শিল্পী গোষ্ঠীর কোনো লিফলেট হয়তো লিখতে বলবে। বিরক্ত হলেও কিছু করার নেই। সিনিয়র মানুষ...
মুহিব আলী ভাই একটু পরে এসে ঢুকলেন। হাতে একটা ফুল স্কেপ কাগজ এবং সঙ্গে আরো কয়েকজন লোক
কাগজটা আমার সামনে পেতে দিলেন- আমার জিনিসটা একটু লিখে দাও
আমি কাগজ ভাঁজ করে মার্জিন ঠিক করে কলম ধরার আগেই তিনি তাড়া দিলেন- লেখো অদ্য ১৯ এপ্রিল রোজ শনিবার ১৯৯৭ ঈসায়ী...
যাক। দরখাস্তই। আমাকে আর কষ্ট করে শব্দ খুঁজতে হবে না...
আমি লিখতে থাকলাম ডিকটেশন অনুযায়ী- আমি মো: মুহিব আলী; সাং- ধরাধরপুর; দক্ষিণ সুরমা; সিলেট... বাগবাড়ি নিবাসী মো: রইস উদ্দিন আহমদের নিটক হইতে নগদ তিনশত পঞ্চাশ টাকা মূল্যে...
আমি তাকালাম মুহিব আলী ভাইয়ের দিকে। কিছু বলার আগেই তিনি তাড়া দিলেন- লেখো লেখো। আমি বলছি তুমি লেখো- নগদ তিনশত পঞ্চাশ টাকা মূল্যে একটি কালো বকরি ক্রয় করিলাম...
ঠা ঠা করে হেসে উঠলো ফয়সল- সাবাশ চুদির ভাই সাহিত্যিক
এ্যাপ্লিকেশন লিখতে জাত যায়; এখন ছাগলের রসিদ লেখো
ততক্ষণে লেখা শেষ
আমার হা করা অবস্থায় মুহিব আলী ভাই এক কাপ চা স্পন্সর করে চলেও গেছে। আমি লেখার পারিশ্রমিক হিসেবে পাওয়া চায়ে চুমুক দিতে দিতে চিন্তা করছিলাম ছাগলের রসিদ লেখানোর জন্য তার সাহিত্যিক দরকার পড়লো কেন? নাকি সাহিত্য আর ছাগলের রসিদে মূলত কোনো পার্থক্যই নেই? এবং এই কথাটা আমরা না বুঝলেও মুহিব আলী ভাইরা ঠিকই বোঝে?
২০০৮.০২.১৭ রোববার

