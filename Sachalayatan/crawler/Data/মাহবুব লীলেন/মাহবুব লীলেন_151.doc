ডিপ্লোম্যাটিক



প্রশংসার কথাগুলো অঞ্জলিতে নিবেদনের নিয়ম করেছিল ইতিহাসরে নীতিমালা সমাজ আর  নীতিভাঙা সমাজ আড়ালে আবডালে চালু করেছিল দুর্নাম প্রথা
এই দল গেলে ওইদল আসে যেহেতু অন্য কোনো দল নেই তাই প্রকাশ্যে প্রশংসা আর গোপনে নিন্দার অভ্যাস করে নিয়েছিল বুদ্ধিমান মনুষ্যসমাজ
কিন্তু ওলটেন-পালটেন তার প্রিয়তম খেলা
তাই আমাকে করা তার প্রশংসাগুলো বনে জঙ্গলে ফেলে দিয়ে এসে আমার বদনামগুলো আমাকেই শোনায়
আর আমি তার পাওনা প্রশংসাগুলো নুড়ি পাথরে মিশিয়ে রাস্তায় ছড়িয়ে দিয়ে বলি- যোগ্য হওয়ার জন্যও যে যোগ্যতা লাগে সেটাও হবে না তোমার কোনোদিন
২০০৮.১০.২৮ মঙ্গলবার

