উকুন বাছা দিন



কে জানে মহাকালের শরীরে কোন উকুন হয়ে আছি আর কোন উকুন বাছিবইয়ের সামনের এবং পেছনের ফ্লেপদুটোকেও আমি আমার বইয়ের মূল অংশ হিসেবেই দেখি
এবং আমার ফ্লেপগুলো নিজের নামে নিজেই লিখি
প্রথম  ফ্লেপ অন্দরঘাট; এতে লিখি বই সম্পর্কে আর শেষ ফ্লেপ সদরপাট্টা; এতে লিখি নিজের সম্পর্কে
উকুন বাছা দিন এর গল্পগুলো সম্পর্কে অনেকগুলো কমেন্ট যেমন এসেছে কিছু কিছু প্রশ্নও এসেছে। মনে হয় বইটার দুটো ফ্লেপ কিছুটা সাহাজ্য করতে পারে সেই সব প্রশ্নের উত্তরের ক্ষেত্রে
অন্দরঘাট
এইতো...
এইসব...
যা মগজের গাঁদায় ছত্রাকের মতো আপনাতেই চাষাবাদ হয়
অথবা অনিদ্রা রোগীরা শেষ রাতের ঘুমে যেইসব দেখে
ধড়মড় করে জেগে ঘাম মুছে আবার
শুয়ে পড়ে ধুত্তুরি বলে
আগাও নেই মাথাও নেই
মানুষ আছে নাম নেই
ঘটনা থাকলে কাহিনী নেই
আর কাহিনী থাকলে কোনো মানেই হয় না এসবের
ভাঙারি ব্যবসা ও টোকাইব্রত করে পাওয়া এইসব
টুনটুকরো কুড়িয়ে মগজের জিঞ্জিরাপুরে খুলে বসি আমি
অন্য আরেক বাণিজ্য বিতান
যে বিতানের আলু-ডিম-ডাল কিংবা ডাল-ডিম-আলু
সকল পণ্যের বিজ্ঞাপনেই গল্পের ট্রেডমার্ক ব্যবহার করি
সকল সময়
..........................
সদরপাট্টা
পিচ্চিবেলার কেচ্ছাতে শুনেছি
এক অথর্ব ছাগল শেয়ালকে ভয় দেখানোর জন্য
ঝোপের আড়ালে লুকিয়ে নিজের পরিচয় দিয়েছিল
-সিংহের ভাগিনা আমি নমহরি দাস
   আঠারো-আঠারো বাঘে করি একেক গরাস
কিন্তু এই যুগটা স্যাটেলাইট এবং
জেনেটিক ইঞ্জিনিয়ারিংয়ের
ঝোপের আড়াল থেকে নিজেকে নমহরি দাস বলার
কোনো সুযোগই নেই
আধুনিক মানুষ গায়ের গন্ধ থেকেও ছাগল আর
সিংহের পার্থক্য করতে পারে
তাই এখানে কিছুই লেখা হলো না নিজের সম্পর্কে
তবে
- আপনার ঢোল আপনি পিটাইও
    অন্যের হাতে দিলে ফাটাইয়া ফেলিতে পারে
বিদ্যাসাগরের এই সাবধানবাণী মাথায় রেখে
লেজের ডগার এই নিরীহ উকুনগুলোও
নিজেই তুলে নেয়ার সিদ্ধান্ত নিলাম
........................
একদিন আমরা যারা স্বপ্নবণিক ছিলাম
বইয়ের উৎসর্গের লাইনগুলো ছিল:
একদিন
আমরা যারা
স্বপ্নবণিক ছিলাম

....................
বইটি প্রকাশিত হয়েছে  শ্রদ্ধেয় প্রণতি রায় চৌধুরী
দীপ্তিকণা রায় চৌধুরী এবং সুহৃদ অয়ন চৌধুরীর সৌজন্যে
.......................
প্রকাশক- শুদ্ধস্বর। প্রচ্ছদ- শিশির ভট্টাচার্য্য। ২০০৫
............................................

উকুন বাছা দিন। ০১। ফসিল
উকুন বাছা দিন। ০২। মাকড়া
উকুন বাছা দিন। ০৩। টিকটিকি
উকুন বাছা দিন। ০৪। ঘুণপোকা
উকুন বাছা দিন। ০৫। নখর
উকুন বাছা দিন। ০৬। সমাবর্তন
উকুন বাছা দিন। ০৭। বংশ
উকুন বাছা দিন। ০৮। নির্বাণ
উকুন বাছা দিন। ০৯। অশোক বন
উকুন বাছা দিন। ১০। রাজসাক্ষী
উকুন বাছা দিন। ১১। অতল
উকুন বাছা দিন। ১২। উদ্বাস্তু
উকুন বাছা দিন। ১৩। অনির্ধারিত
উকুন বাছা দিন। ১৪। অপারেশন ক্লিন হার্ট
উকুন বাছা দিন। ১৫। ফিনিক্স
উকুন বাছা দিন। ১৬। জন্মান্তর
 
