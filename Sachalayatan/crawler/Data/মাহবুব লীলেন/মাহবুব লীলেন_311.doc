আওরাতনামা



চুল থেকে কালো পেলো মেঘ ও রাত্রি
রংধনু জন্মালো ভুরুর বাঁকায়
চোখের দৃষ্টিতে বজ্র পেলো পোড়ানোর নির্মম ক্ষমতা এক
ঠোঁটের স্নিগ্ধতায় মদ সিগারেট বিষ
কন্ঠে সরব গানের পাখিরা রাতের শেষে ডাকে
	সোনালি দিনের দ্বারে
স্তনের অনুকরণে মসজিদ গম্বুজ
	পুরুষের সিজদার ঘর
কবিতা ছন্দ পেলো নদীরা বাঁক পেলো ঝরনা পেলো গতি
ছিল বলে হাত ঊরু নিতম্ব আর আরো সব বাঁক অলি গলি
ত্রিকোণ ঘাসভূমি দেখে সধারণ চর নিল বদ্বীপের রূপ
বাংলাদেশ চুরি করে তোমারই ভূগোল
জরায়ুর গোল দেখে পৃথিবীও হলো অনুরূপ
জঠরে ঠিকানা খোঁজে অবতার পুরুষ ও প্রেমিক
১৯৯২.০৬.১১ বিষুদবার

