গুরুগিরি



ব্যক্তিগত মাসের দ্বাদশ দিনে সন্তানপ্রত্যাশী নারীটিকে পর্দার আড়াল থেকে এক গ্লাস পানি বাড়িয়ে দিয়ে আধ্যাত্মগুরু বললেন- জননী; পবিত্র গ্রন্থের যে কোনো তিনটি পৃষ্ঠায় হাত বুলিয়ে ঈশ্বরের নামে পানিতে হাত ধুয়ে নিন। তারপর এক নিশ্বাসে সবটুকু পান করে পবিত্র গ্রন্থটি বুকে চেপে ধরুন। দেখবেন যে অশুভ আত্মা আপনাকে জননী হতে দেয় না সে ছটফট করে উঠবে আপনাকে ছেড়ে যাবার জন্য...
নারীটি পানি পান করে অশুভ আত্মার সাথে যুদ্ধ করতে করতে অজ্ঞান হয়ে গেলেন পবিত্র গ্রন্থ বুকে আঁকড়ে ধরে
তার জ্ঞান ফিরে এলে তিনি দেখলেন কিছুটা বিধ্বস্ত হলেও পবিত্র গ্রন্থটি এখনও তার হাতে ধরা আছে। তার সাড়া পেয়ে পর্দার ওপাশ থেকে আধাত্মগুরু বললনে-  দুরাত্মা পালিয়েছে জননী। যে পথেই পালাক; যাবার চিহ্ন সে রেখে যাবে আপনার দেহে। এবার নিজের আট কুঠুরি নয় দরজা পরীক্ষা করে বলুন তো কোন পথে পালিয়েছে পাপাত্মা আপনাকে ছেড়ে?
নারীটি এবার নিজেকে পরীক্ষা করে জানালেন- যে পথে আমার সন্তান আগমনের কথা সেই পথেই কিছু চিহ্ন পাওয়া যাচ্ছে পিতা...
আধ্যাত্মগুরু বললেন- এটাই সর্বোত্তম পথ পাপাত্মা খেদানোর। পবিত্রগ্রন্থে চুম্বন করে এবার স্নানাগারে তার সকল চিহ্ন মুছে বাড়ি ফিরে অপেক্ষা করেন ঈশ্বরের কৃপায় আপনার সন্তান আগমনের...
২০১০.০৩.১৩ শনিবার

