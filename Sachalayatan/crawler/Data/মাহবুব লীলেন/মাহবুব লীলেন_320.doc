মুমূর্ষু




এত রং বাস্তবে ধরে না কোথাও- এত আনন্দ জীবনে থাকে না কোথাও
এইসব রং আর আনন্দ থাকে শুধু প্রতারণার ফাঁদে
মিস করি এই সুখ। মিস করি মিথ্যে তোমার মুখ
মিস করি ঠকানোর মহান কৌশল
মিথ্যে মিথ্যে মিথ্যে তবু সত্যের চেয়ে বেশি প্রিয় হয়ে উঠা মিথ্যেকেই মনে করি বারবার
মিথ্যে দিয়েই যদি অতকিছু ঢেকে দিলে তবে সত্যটা কেন দেখালে আবার
একটা জীবন না হয় পার হয়ে যেত অভিনয় করে
একটা জীবনে কি সুখের চেয়েও সত্যের বেশি দরকার?

