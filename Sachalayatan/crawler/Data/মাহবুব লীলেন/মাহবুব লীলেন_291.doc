চলে গেলেন গল্পকার শহীদুল জহির



গল্পকার শহীদুল জহির আর নেই আজ সকাল থেকে
গল্পের গোলক ধাঁধা রেখে নিজেই এখন কোনো এক গোলকধাঁধার আড়ালে চলে গেলেন হার্টের অসুখকে উপলক্ষ করে
মানুষ মানুষকে পুড়িয়ে মারে স্বার্থের জন্য। কিন্তু সমাজের অচ্ছ্যুত কাক সেই মানুষকে আগুনের লেলিহান শিখা থেকে বাচিয়ে ঠোঁটে করে নিয়ে যায় এই উদ্বাস্তু নগরী ছাড়িয়ে কোনো এক নতুন দিগন্তের দিকে
যেখানে মানবিকতার নামে পাশবিক হানাহানি নেই। নেই হিংসা। নেই আগুন
আর যেতে যেতে সেই আধাপোড়া মানুষকে সাদরে গ্রহণ করে কাকেদের সমাজ। দেয় পালক। দেয় পাখা। একজন মানুষ নাগরিক মানব জন্ম ছেড়ে কাকজন্মে খুঁজে নেয় তার জীবনের আরাধ্য গন্তব্য
মানুষের ঘৃণা আর মানুষের লজ্জা থেকে মুক্তি পেতে একজন মানুষ হয়ে উঠে কাক। উড়ে চলে যায় এই নগর এই সভ্যতা ছেড়ে....
মানুষ থেকে কাকও মানুষের অনেক নিকট বান্ধব
কেননা কাকেরা কোনো কালেও গ্রহণ করেনি সভ্যতার পাঠ
কাঠুরে ও দাঁড়কাক এর মতো এমন গল্পের গল্পকার সেই শহীদুল জহির আজ সকাল থেকে আর নেই
 
