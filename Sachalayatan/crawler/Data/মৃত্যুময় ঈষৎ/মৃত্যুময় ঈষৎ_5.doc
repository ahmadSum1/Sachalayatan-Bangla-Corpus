সাম্প্রতিক বুয়েট নিন্দাঃ কতটুকু প্রাতিষ্ঠানিক বিদ্বেষ আর কতটুকু যৌক্তিকতা?




সাম্প্রতিক বুয়েট নিন্দাঃ কতটুকু প্রাতিষ্ঠানিক বিদ্বেষ আর কতটুকু যৌক্তিকতা?

বুয়েট এ বছরে বেশ কয়েকবার আলোচনার কেন্দ্রবিন্দুতে চলে আসে। বিষয়টি সুখকর ছিল না। বুয়েটাঙ্গন অনাস্থা-প্রতিবাদ মুখর হয়ে উঠেছিল বেশ কয়েক বার (৩ বার)। আগস্টে একবার প্রচণ্ড ভাবে- যার সমাপ্তি দেখতে পাই সেপ্টেম্বরের প্রথম দিকে। সমাপ্তির ফলাফল বোথ সাইড উইনিং-উইনিং সিচ্যুয়েশন বলা যেতে পারে। প্রামাণ্য দুর্নীতি-অনিয়মের তীব্র অভিযোগ উঠেছিল ভিসি-প্রোভিসির বিরুদ্ধে। শিক্ষকরা চেয়েছিলেন ভিসি-প্রোভিসির পদত্যাগ। পরবর্তীতে শিক্ষকদের সাথে সাধারণ ছাত্ররা স্বতঃস্ফূর্তভাবে অংশ নেয়। আন্দোলন বেগবান হয়। সরকার গুরুত্ব দিতে শুরু করে। পর্যায়ক্রমে সরকার ধীরে ধীরে আন্দোলনের সমাপ্তি ঘটাতে আগ্রহী হয়। প্রো-ভিসিকে পদচ্যুত করানো হয়। অর্ধ-দাবি আদায় করেই শিক্ষক-ছাত্ররা স্বাভাবিক বিশ্ববিদ্যালয় কার্যক্রমে চলে যায়। এটা ছাড়া কোন পথ খোলা ছিল বলেও মনে হয় না; কারণ এই আন্দোলনের কারণে বুয়েটিয়ানদের জীবন থেকে ততদিনেই ৩-৪ মাস নষ্ট হয়ে গেছে।
আন্দোলনটির মূল ভিত্তি ছিল নৈতিক। যে অভিযোগের ভিত্তিতে আন্দোলন হয় সেই অভিযোগে অন্য কোন পাবলিক প্রতিষ্ঠানে আন্দোলন হবার সম্ভাবনার কথা কেউ হয়তো চিন্তাই করতে পারে না। তাই অনেকে এই ইস্যুকে তাৎপর্যপূর্ণ মনে করেন নি। কিন্তু বুয়েটের সকল পরীক্ষা পদ্ধতি, ফলাফল প্রকাশ, নম্বর প্রদান সর্বদা শতভাগ স্বচ্ছ রাখা হয়। এটা চর্চিত ঐতিহ্য। এই ঐতিহ্যের ব্যত্যয় হলে শিক্ষক-ছাত্ররা প্রতিবাদ মুখর কেন হবে না? প্রতিবাদ করা আবশ্যিক নৈতিক দায়িত্ব মনে করি।
আন্দোলনের মূল ত্রুটি ছিল এর দীর্ঘকাল প্রাসর্য। আন্দোলন পরিচালনাকারী শিক্ষকবৃন্দ সঠিক উপায়ে বুদ্ধিমত্তার সাথে আন্দোলন পরিচালনা করতে ব্যর্থ হয়েছেন। অবশ্য বাংলাদেশে কোন নৈতিক আন্দোলন চালনা করে দ্রুত সফল হওয়াও সম্ভব নয়। সরকারের প্রধান ফটক (প্রধানমন্ত্রী) পর্যন্ত পৌছাতেই তাদের ২ মাস লেগেছিল। ফলস্বরূপ ছাত্ররা ৩-৪ মাস পিছিয়ে পড়ে। এমন উপায়ে আন্দোলন পরিচালনা করা উচিৎ ছিল যেন এই অপূরণীয় ক্ষতিটুকু এড়ানো যায়।
আন্দোলনের যৌক্তিকতা নিয়ে কোন প্রশ্ন নেই। শিক্ষক ছাত্রদের অংশগ্রহণ নিয়েও কোন প্রশ্ন নেই। নৈতিকতা ভিত্তিক তীব্র আন্দোলনও যে হতে পারে সেটাই বরং উজ্জ্বল দৃষ্টান্ত হয়ে থাকবে। তবে দীর্ঘসূত্রিতার ক্ষতিটুকু এড়ানো যায় নি এটাই হতাশা-দায়ক।
অনলাইন মাধ্যম এখন অত্যন্ত শক্তিশালী একটি মাধ্যম। যে কোন ইস্যুতে অনলাইন মাধ্যম (ফেইসবুক, ব্লগ, ই-পত্রিকা) এর উল্লেখযোগ্য অংশগ্রহণ থাকে। পক্ষে-বিপক্ষে, যৌক্তিক-অযৌক্তিক, প্রয়োজনীয়-অপ্রয়োজনীয় আলোচনা চলে। ব্যক্তি কেন্দ্রিক-প্রতিষ্ঠান কেন্দ্রিক বিদ্বেষ তৈরী হয়, স্বাভাবিক। আন্দোলন জাতীয় ইস্যুতেও এর গুরুত্বপূর্ণ অবস্থান রয়েছে। জনমত গঠন, তাৎক্ষণিক তথ্য আদান প্রদান, গণতান্ত্রিক উপায়ে সিদ্ধান্ত গ্রহণ-প্রসারের জন্য এই মাধ্যম উপর্যুপরি ব্যবহৃত হয়। যথারীতি এই আন্দোলনেও ফেইসবুক-ব্লগ ব্যবহৃত হয়। একটি ইভেন্ট ‘ভিসির অফিস ঘেরাও এবং অবস্থান ধর্মঘট’ যা পরিচালনা করত একটি একাউন্ট ‘সেইভ আওয়ার বুয়েট’। ইভেন্ট টিতে ক্যাম্পাসের আপডেট জানানো হত; তার নিচে আলোচনা-সমালোচনা হত। এই আলোচনা সমালোচনায় মূল আন্দোলনের কোন উপকার হত বলে আমার মনে হয় না। 
প্র্যাক্টিক্যাল আন্দোলন আর অনলাইনের ভার্চুয়াল আন্দোলনের মধ্যে প্রচুর পার্থক্য রয়েছে। ভার্চুয়ালি রাজা-উজির মারা যায়, মৃতকে জীবন্ত করা যায় বাস্তবে শিক্ষা মন্ত্রীর কাছেও দাবী পেশ করা যায় না সহজে।
যে কোন আন্দোলনকে সরকারী দল বলবে বিরোধী দলের ইন্ধনে হয়েছে। বাংলাদেশের প্রচলিত রাজনীতিক চর্চা এরকমই। তা সরকারী দলে আওয়ামী লীগ বা বিএনপি যেই থাকুক। যথারীতি বুয়েটের এই আন্দোলনকেও বর্তমান সরকারী দল বিরোধী দলের ষড়যন্ত্র বলেছে। সেই ধারণার সাথে একাত্ম হয়ে সেই সময়ে ফেইসবুকের অতি পরিচিত কিছু নাম অমি রহমান পিয়াল, ডাক্তার আইজু সহ আরও অনেকে এই আন্দোলনকে জামাত-শিবির-বিএনপির চক্রান্ত বলেছেন। পুরো আন্দোলনের সময় জুড়েই তারা তন্য তন্য করে খুঁজেছেন কোথাও এতটুকু ফাঁক ফোকর পাওয়া যায় কি না। পান নি তখন, হতাশ হয়ে হাল ছেড়ে দিয়েছিলেন হয়তো- শুধু অভিযোগ করেই ক্ষান্ত দিয়েছিলেন। তবে সেই হাল তারা বা তিনি ৭ নভেম্বরে আবার ধরলেন এই খবর জানার পরে। একে একে জোগাড় করলেন বেশ কিছু ছবি।
সমান্তরালে আরেকটা বিষয় ঘটেঃ ৫ নভেম্বর সোমবারে স্বাধীনতার শত্রু জামাত-শিবিরের দেশব্যাপী তাণ্ডব চলে। সেদিন দিবাগত রাতে আমি ‘বেঙ্গল ফোর্ট' নামের এক একাউন্ট থেকে শিবির সমর্থন মূলক পোস্ট দেখে বেশ অবাক হই যে আমার ফ্রেন্ড লিস্টে তো জানা মতে কোন শিবিরছাগু নেই, তাহলে এ কে? ঐ প্রোফাইল ঘাটতে গিয়ে আবিষ্কার করি বুয়েট আন্দোলন-কালীন বেশ কিছু নিউজ আপডেট; তখনি সন্দেহ করি এটি ঐ সময়ের কোন একটি বহুল পঠিত একাউন্ট হবে; স্বপর্যবেক্ষণসংশ্লিষ্ট একটি স্ট্যাটাস দেই বাকীদের বিষয়টা জানানোর জন্য যে একাউন্টটির নেপথ্যে একজন শিবির-জামাত লুকায়িত। পরবর্তীতে এটা প্রমাণিত হয় যে এই একাউন্টটিই 'সেইভ আওয়ার বুয়েট' ছিল। পরবর্তীতে এটাও বুঝা গেল যে প্রধান ইভেন্টটিও সে ই চালাত।
ছবি এবং এই তথ্য প্রাপ্তির পরে পিয়াল সাহেব যথা-ভাব্য একটি স্ট্যাটাসে বুয়েটকে ধুয়ে নদী-পাড় করে দিলেন। যার শেষ বাক্য

বুয়েটে ছাগুর চাষ হচ্ছে সেটা বলে আমি কোনও পাপ করি নাই।

এখন আমার কিছু পর্যালোচনাঃ
১. বাংলাদেশের আর কোন পাবলিক/প্রাইভেট শিক্ষা প্রতিষ্ঠানে বোধ হয় শিবির নাই? এই প্রথম বুয়েটেই আবিষ্কৃত হলো?
কিন্তু বাস্তবতা হলো অন্য যে কোন শিক্ষা প্রতিষ্ঠানেই শিবির আছে। তাদের প্রকাশ্য সংগঠন আছে, কর্মশালা আছে, ঘর আছে। প্রকাশ্য কর্মকাণ্ড আছে, মহড়া আছে, ত্রাস আছে। কিন্তু এসবের কিছুই বুয়েটে নাই। কেউ পেটের ভিতর পাকস্থলী লুকায় রাখার মত শিবিরত্ব লুকায় রাখলে সেটা ধরা পড়া খুব আনসার্টেইন ব্যাপার, তবে যখন ধরা পড়ে তখন সেই শিবিরকে ছাত্রসমাজ থেকে একঘরে হয়েই যেতে হয়, যেমনটা এবার হয়েছে। বুয়েটের প্রকাশ্যে শিবিরীয় কার্যক্রম পরিচালনা করা কোন ভাবেই সম্ভব নয়। সুতরাং অন্য যে কোন শিক্ষা প্রতিষ্ঠান থেকে বুয়েট অপেক্ষাকৃত উত্তম।
২. অন্য শিক্ষা প্রতিষ্ঠানে দেখা যাবে ১০-২০% শিবিরীয় চেতনায় বিশ্বাসী; সেই সব প্রতিষ্ঠানের ক্যাম্পাসে শিবিরের তাণ্ডব-মিছিল দেখলেই অনুমেয়। বুয়েটে সেই সংখ্যাটা হাতে গোণা। ১% ও হবে কি না সন্দেহ; বুয়েটের যে কাউকে তার ক্লাসে একটা আদমশুমারি চালালেই অনুমেয়। কিছূ থাকলেও তারা চিপা-চাপায় লুকায় থাকে, মুখ ফুটে বলার উপায় নাই। বুয়েটে শিবির কোন দিন মিছিল করে নাই। শিবির-সংখ্যার দিক থেকেও বুয়েট অন্যান্য প্রতিষ্ঠান থেকে অপেক্ষাকৃত উত্তম।
৩. এখন আন্দোলনের সময়টাতে আসা যাক। বুয়েটের প্র্যাক্টিকাল (নট ভার্চুয়াল) আন্দোলনে অংশ নিয়েছে ধরে নিলাম ২০০০ জন। তাহলে শিবির কতজন হবে? ১০০০ বা ৫০০ জন বলবেন? হা হা। সে আপনারা বলতেই পারেন, তবে তা পাগলের প্রলাপ বলেই পরিগণিত হবে! ৯৯% ই ছিল সাধারণ ছাত্র-ছাত্রী; তাদের কেউ আস্তিক-কেউ নাস্তিক-কেউ তাবলীগ-কেউ মুসলমান-কেউ সনাতন ধর্মাবলম্বী-কেউ অন্য ধর্মের। সবারই একটাই উদ্দেশ্য ছিল- আন্দোলনের মাধ্যমে নৈতিকতার জায়গাটিতে আপস না করা; নৈতিকতার বিজয় ঘটানো।
'সেইভ আওয়ার বুয়েটে'র কথা শুনে কেউ সারাদিন-সারারাত-সারামাস ক্যাম্পাসে থাকে নাই এটা বুঝতে জটিল বুদ্ধিমত্তার প্রয়োজন নাই। আপনাদের বিবেক বুদ্ধি আছে আর ৯৯% ছাত্র-ছাত্রীর বিবেক বুদ্ধি নাই এটা ভাবলেন কি মনে করে? আপনারা নিজেদেরকে মুক্তিযুদ্ধ-স্বাধীনতার শক্তিতে বিশ্বাসী ভাববেন আর ৯৯% ছাত্র-ছাত্রীদের অবিশ্বাসী ভাববেন তারই বা কারণ কি?
৪. বাঙালী চিরকালই রাজনীতিবিদ। সে সবকিছু নিয়েই রাজনীতি করবে। রাজনীতি করতে গিয়ে তারা নিজেদের মূল-সুরটাই ভুলে যায়। রাশেদ খান মেনন, আওয়ামী লীগের সাথে যান; আওয়ামী লীগ, এরশাদের সাথে বসেন; বিএনপি, জামাতের সাথে ঘুমান। এরা সুযোগ পেলেই স্বার্থান্বেষী হয়ে ওঠে চিরকাল। বিরোধীদল সুযোগ পেলেই সরকারকে অস্থিতিশীল করতে চাইবে আপ্রাণ। বাংলাদেশের রাজনীতির চর্চাই এমন।
সুতরাং পাছে আন্দোলনে বিরোধীদল অংশ নেয় কি না সেটা চিন্তা করে আর কোন আন্দোলন বা প্রতিবাদই তো করা যাবে না! সরকারের অন্যায়ের প্রতিবাদ করা যাবে না, পাছে বিরোধী দল অংশ নেয় কি না! যে কোন স্থানে ১০০ জন মানুষ নিলে সেখানে ৫০ জন বিরোধী দল হবে সেটাই কি স্বাভাবিক না? তাতে কি আন্দোলনটা মেকী হয়ে যায়? যৌক্তিকতা হারায়?
৫. বুয়েটের এই আন্দোলনে হয়তো শিবিরের কিছু জন ছিল; কিন্তু তারা যে শিবির তা তো সাধারণ ছাত্রদের কাছে প্রকাশ পায় নাই। সাধারণ ছাত্র-শিক্ষকরা নিজেদের বিবেকোৎসারিত সিদ্ধান্তেই আন্দোলন চালিয়ে নিয়ে গেছে। তাতে বিরোধীদল বা শিবির সর্বোচ্চ পর্যায়ে আসলে মনে মনে কলা খেতে পারে যে তারাই যেন চালাচ্ছে।
তবে সাধারণ ছাত্ররা সেপ্টেম্বরে যখন সিদ্ধান্ত নেয় আন্দোলন থামিয়ে ক্লাসে ফিরে যাবে তখন ‘সেইভ আওয়ার বুয়েট’ (বর্তমানে প্রমাণিত শিবির-কর্মী) বিরোধিতা করার চেষ্টা করে আন্দোলনকে চালিয়ে নিতে চায় কিন্তু সাধারণ ছাত্ররা তা একদমই আমলে না নিয়ে ক্লাসে ফিরে যায়।
সাধারণরা নিজেদের ইচ্ছাতেই এসেছিল, নিজেদের ইচ্ছাতেই ক্লাসে ফিরে গেছে; শিবির মনে মনে কলা খাওয়া ছাড়া আর কিছু করতে পারে নাই প্রকৃতপক্ষে।
৬. যখন কোন সংগঠন আন্দোলন করে তখন সেখানে নেতৃত্ব-স্থানীয় লোক/নেতা থাকে। যখন আন্দোলনে শুধুমাত্র সাধারণ মানুষ অংশ নেয় তখন নেতা থাকে না। সবাই স্বাধীন। এবং এই আন্দোলনের জন্য কোন সংগঠন বা কমিটি গড়া হয় নাই যে নেতা থাকবে; যার কথায় সাধারণরা উঠবে-বসবে। তবে মিডিয়ায় কথোপকথনের জন্য কয়েকজন মুখপাত্র ছিল। না আপনাদের আশাবাদী হবার কোন কারণ নাই, সেই মুখপাত্ররা সবাই সনাতন ধর্মাবলম্বী। আশা করি তারাও শিবির এমন দাবী করবেন না!
৬. আপনি বাংলাদেশে যেখানে বসবাস করতে যাবেন ১০ জন জামাত পাবেন, ব্যাংকে যাবেন ৫ জন জামাত পাবেন, বাসে উঠবেন ২ জন জামাত পাবেন, যেখানেই যান ১ জামাত পাবেন। অর্থাৎ সারা বাংলাদেশেই ছাগুর চাষ হয়। বুয়েটে সেই অনুপাতে বহুত কম হয়।
সুতরাং আসল পয়েন্টে আলোক পাত করতে হবে। প্রকৃত সমস্যা হল ধর্ম ভিত্তিক রাজনীতি নিষিদ্ধ করণ নিয়ে। সেটা করলে জামাত-শিবির নিষিদ্ধ হবে। তাতেই মুক্তি ঘটবে। বাংলাদেশ ছাগুমুক্ত হবে। আর বুয়েট ছাগুমুক্ত হবে তৎক্ষণাৎ অর্থাৎ সবার আগে; কারণ সংখ্যার অনুপাতটা যে বুয়েটে নিতান্তই তুচ্ছ।
সুতরাং আসুন, অযৌক্তিক-অপ্রয়োজনীয় বিষয়ালোচনা-প্রাতিষ্ঠানিক বিদ্বেষ চর্চা-প্রকাশ বাদ দিয়ে ধর্ম ভিত্তিক রাজনীতি নিষিদ্ধ করতে আমরা একটি নৈতিক আন্দোলন গড়ে তুলি।
--------------------------------------------------------------------------------------
সংযুক্তি ১। আলোচনা-সমালোচনা (তীর্যক/মধুর) হবে এটা আকাঙ্ক্ষিত। গালাগালি না করলে প্রীতবোধ করি। যা বলেছি তা বুঝলে খুশি হই; যা বলি নাই সেই অভিযোগ মাথা পেতে নিতে রাজি নই; অস্বস্তি এবং বিরক্তিবোধ হয় (অবশ্য আমার মত ক্ষুদ্রাধমের অস্বস্তি-বিরক্তি আপনারা গায়ে নেন না বোধ হয়)। যাই হোক, তবে আমার লেখায় কোন ত্রুটি নাই তাও না। লেখার ত্রুটি স্বীকার করে নিতে আমার কোন অপ্রবৃত্তি নাই।
সংযুক্তি ২। সমগ্র বাংলাদেশকে জামাত-শিবির মুক্ত করতে আলোচনার সূত্রপাত করতে পারেন কেউ কেউ। ৪০ বছর ধরে ওরা বাংলাদেশের বিরুদ্ধে ষড়যন্ত্র করে যাচ্ছে এবং এখনও ৫ নভেম্বরে সারাদেশে জঘন্য তাণ্ডব লীলা চালায়। এটা কি আমাদের ব্যর্থতা নয়? এই ব্যর্থতার দায়ভার কার? শুধু বুয়েটের? তা তো নয়। সুতরাং সমন্বিত আন্দোলন দরকার, মাঠের আন্দোলন। তার জন্যও আমাদের যোগ্য নেতা-নেতৃত্বও দরকার।
সংযুক্তি ৩। হিমু ভাইয়ের এই মন্তব্যটি মূল পোস্টে যুক্ত করছিঃ

সমস্যাটা আন্দোলনে যাওয়া নিয়ে নয়, কীভাবে যাওয়া, সেটা নিয়ে। বুয়েটের "সাধারণ" ছাত্রছাত্রীরা সংগঠিত না। বুয়েটে কর্মচারী সমিতি আছে, শিক্ষক সমিতি আছে, ছাত্রদের কোনো সংগঠন নাই। তারা নিজেদের সাধারণ ঘোষণা দিয়ে দারুণ পুলকিত। "অরাজনৈতিক আন্দোলন" হচ্ছে গত কয়েকমাসের টপ অক্সিমোরোন। তারা অসংগঠিত বলেই এ ধরনের আন্দোলনকে পেছন থেকে শেপ দিতে পারে শিবির। এই আন্দোলনে গণসংযোগে সাধারণ ছাত্রছাত্রীদের চেয়ে অনেক বেশি ভোকাল ছিলো জামাতশিবিরের শিক্ষক-ছাত্ররা। "সাধারণ" ছাত্রছাত্রীরা তাদের এই লিডারশিপ মেনে নিয়েছে। সমস্যাটা ঐ মেনে নেয়াতে।
"রাজনৈতিক দল" আর "রাজনীতি"র মধ্যে পার্থক্য যদি বুয়েটের ছাত্রছাত্রীরা না বোঝে, সেটা যে চিন্তিত হওয়ার মতো একটা বিষয়, সেটা তো আগে বুঝতে হবে। যে আন্দোলনকে আপনি সাধারণ ছাত্রছাত্রীদের আন্দোলন বলছেন, সেটা তারা ইনিশিয়েট করেনি। তারা যোগ দিয়েছে, যখন তারা শিক্ষক সমিতিকে লিডারশিপ নিতে দেখেছে। বুয়েটের সাধারণ ছাত্রছাত্রীরা রাজনীতিকে ডিনাউন্স করতে গিয়ে রাজনৈতিক লিডারশিপের জায়গাটা খালি করে রেখেছে, যেটা দখল করা শিবিরের জন্য ক্লাস ওয়ান-টুর ব্যাপার। বিপদটা ওখানে। 



