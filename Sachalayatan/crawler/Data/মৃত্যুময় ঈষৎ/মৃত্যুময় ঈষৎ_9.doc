দ্বিতীয় সফেনস্মৃতি



উৎসর্গঃ কাব্যবিশারদ রোমেল চৌধুরী।

দ্বিতীয় সফেনস্মৃতি

হিমাঙ্কের বালুঘর বদ্ধমুখ হয়েছিল পায়,
শূন্যতার বেলাভূমে কৃশতায় জমেছিল কিছু
নিরাশার সুখ,
বিভাজিত যুগ।
সুনিবিড় ছায়াঘরে জীবনেরা গড়েছিল স্তূপ,
ঝরনার প্রিয়সখা চিরবাধ্য অনুমিত প্রজা
দণ্ডায়মান ঠায়,
শুভ্রসিক্ত কায়।
মেঘপুঞ্জ কালিরেখা আদিগন্ত এঁকে
স্রোতে সাধে ঝিনুকের ফেনাহার হ্লাদ-
বিস্মৃতির সুরে,
অনাহূত দূরে।
পথ ছেড়ে নিঃসঙ্গতা দাঁড়ায় নি একা
অনুক্ষণে রিক্ত এসে ভিজিয়েছে গাঢ়
আঁধারের পরে-
নবাগত স্তরে।
--------------------------------------------------------
মননঃ সমুদ্র।
লিখিতঃ ১২ সেপ্টেম্বর ২০১১, বহুদিন পর লিখলাম  ।
--------------------------------------------------------

