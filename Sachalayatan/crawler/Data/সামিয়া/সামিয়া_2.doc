আমি আর আমার ভাইয়া



বেশ কিছুদিন থেকেই দাঁতের ব্যাথায় খুব কষ্ট পাচ্ছি। ডাক্তার আমার কাছে ভয়াবহ ব্যাপার আর তার উপড় দাঁতের চিকিৎসা... আমার জন্য হৃদয় বিদারক মর্মান্তিক ঘটনা।। দাতের কারুকাজ করার সময় যে মুখে বাতাস কিংবা পানি দেয় তাতেও আমি ব্যাথা পাই আর অন্যকিছুর ব্যাপারতো বাদই দিলাম। দাত খোচানোর হাতা কাঠিগুলো দেখলেই আমার ব্যাথা লাগতে থাকে। কিন্তু কি আর করা। এবারতো আর ডাক্তারের কাছে না যেয়ে উপায় নেই দেখছি। 
আমাদের যিনি ফ্যামিলি ডাক্তার তিনি আমার উপর খুব্ই বিরক্ত। কারন বহুবার আমি দাত ঠিক করার জন্য তার কাছে গিয়ে শেষ মুর্হুতে তার যন্ত্রপাতির বহর দেখে কান্নাকাটি করে চলে এসেছি ব্যাথা পাব এই ভয়ে। আর আমার বাকি ভাইবোনেরা সবাই খুব ভাল। কারন তাদের দাতের কোন সমস্যা দেখা দেয়ার আগেই তারা চিকিৎসা করায়। এবং হাজার খোচাখুচিতেও টূ শব্দটি করে না। একারনে আব্বুও আমার উপর বিরক্ত। 
ব্যথায় বেশ কিছুদিন কষ্ট পেয়ে মনকে অনেক বুঝিয়ে একদিন ৈতরি হলাম ডাক্তারের কাছে যাব বলে কিন্তু বাসা থেকে বের হবার আগে ভয়ে আমি কাদতে লাগলাম। ডাক্তার চাচাত বকা দিবেন্ই, আব্বুর বকাও ফ্রী পাওা যাবে ব্যথার সাথে। আমার অবস্থা দেখে ভাইয়া বলল, ঠিক আছে চল আজকে আমি নিয়ে যাব তোকে। সাহসে বুক বেধে গেলাম ভাইয়ার সাথে। আমার ভাইয়ের জন্য তার দুনিয়া একদিকে আর তার বোনেরা একদিকে। তো ভাইয়া নিয়ে যাবে বলায় আমি একটু সাহস পেলাম।
ডাক্তার চাচার সামনে দাড়ানো মাত্র উনি বলতে শুরু করলেন কেন আসছ তুমি? ঠিক মত বুঝে আসছ ত? দেইখ আবার কন ঝামেলা করবে না ইত্তাদি বললেন। তারপর চাচা দাত দেখলেন। ডাক্তার চাচা দাতের করুন অবস্থা দেখে প্রথমে অনেক বকাঝকা করলেন। পরে বললেন এই দাত রাখার দরকার নাই, ফেলে দাও। মাড়ির দাত। ভাইয়াও বলল, ঠিক আছে ফেলে দেন। তারপর শুরু হল এনেসথিসিয়ার জন্য ইনযেকশন দেয়া। একটা দুটা করে ছটা ইনযেকশন দেয়ার পরও আমি বলছি ব্যথা পাই। তারপর ডাক্তার চাচা বকা দিলেন আমাকে, এটা আমার দাতের ব্যথা না মনের ব্যাথা। তারপর উনি দাত তোলা শুরু করলেন। প্রথমে ব্যাথা তেমন লাগছিল না। তবে এক সময় ব্যাথা বাড়তে লাগল।
প্রথম থেকেই ভাইয়া আমার মাথার কাছে দাড়িয়ে ছিল। ডাক্তার চাচা বার বার নিষেধ করলেন। তবুও ভাইয়া তার আদরের বোনের কান্না শুনে বসে থাকতে পারছিল না। দুইহাতে আমার মাথা ধরে দাঁড়িয়ে থাকল। আমি চেয়ারে শুয়ে নিশ্চিন্ত মনে উ উ করে যাচ্ছি। হঠাৎ মনে হল আমার মাথার উপর ভাইয়ার হাত দুটো খুব কাপছে। ঠিক তখনই ডাক্তার চাচা চিৎকার করে উঠলেন। চাচা হাতের সব সরঞ্জাম আমার উপর ফেলে উনি যেনো কোন দিকে কাত হচ্ছিলেন। আমি ভয়ে ধরফর করে উঠলাম, ভাবলাম ভূমিকম্প হচ্ছে নাকি কেনো হঠাৎ  ডাক্তার চাচা কাত হয়ে যাচ্ছেন? আমার গা থেকে সরঞ্জাম ফেলে আমি তড়িত বেগে লাফিয়ে উঠে ডাক্তার চাচাকে জড়িয়ে ধরতে যেয়ে দেখি ও আল্লাহ উনি ভাইয়াকে জড়িয়ে ধরে রেখেছেন। পরিস্থিতি পুরো টম এন্ড জেরী। ভাইয়াকে জড়িয়ে আছে ডাক্তার চাচা আর ডাক্তার চাচাকে জড়িয়ে রেখেছি আমি। দেখি ভাইয়া থরথর করে কাপছে। ভাইয়াকে ডাক্তার চাচা একটা সোফায় বসিয়ে দিলেন। আস্তে আস্তে ভাইয়া একটু ধাতস্থ হলো। তারপর ডাক্তার চাচা মনের সুখে সুখে আমাকে আর ভাইয়াকে বকতে শুরু করলেন। চাচা প্রথম থেকেই ভাইয়াকে না করছিলেন আমার কাছে দাড়তে। কারন এমন তাজা রক্ত দেখে খুব কম মানুষই ঠিক থাকতে পারে।  
আমার এতোগুলো ইঞ্জেকশন খাওয়ার পরও সেদিন দাত তোলা শিকেয় উঠলো। ধমক দিয়ে ডাক্তার চাচা আমাকে বললেন কিছু ঔষধ লিখে দিছি, ওগুলো খাও আর তুমি ওকে নিয়ে বাসায় যাও। যেতে পারবে তো তোমরা? নাকি দিয়ে আসতে হবে? ভাইয়াকে বললাম, যেতে পারবে ভাইয়া? ভাইয়া বিনা বাক্যব্যয়ে মাথা নেড়ে সম্মতি দিল। অতঃপর আমরা দুই ভাইবোন মনের সুখে গলাগলি করে ধিং তাং ধিং তাং হাটতে হাটতে বাসায় চলে আসলাম। ফেরার পথে ভাইয়া আমাকে বলল বাসায় গিয়ে এসব কিছু বলার দরকার নেই। আমিও মনে মনে ভাবলাম যাক বাবা বাচা গেল। নাহলে আজকে আম্মু ত আমাকে আর আস্ত রাখত না। পরে অবশ্য আব্বুকে ফোন করে ডাক্তার চাচা কি কি বলেছেন তার ছেলেমেয়ে সম্পর্কে সেগুলো আজ আর নাই বা বললাম। 

