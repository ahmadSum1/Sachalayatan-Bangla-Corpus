এলোমেলো ভাবনাঃ ১ (লবণদানী)



১
আজকে আকাশটা ছিল বেশ মেঘলা, ধূসর। আঁধার আঁধার ভাব। বাতাসে কেমন মন খারাপ করা ভেজা ভেজা গন্ধ। আজকে মন বেশ খারাপ। পাপা আজকে চলে গেল ঢাকায়। এসেছিল আমাকে "সেট আপ" করে দিতে। পাপা য্খন বললো সেও আমার সাথে যাবে আমি খুবই বিরক্ত বিরক্ত ভাব প্রকাশ করলেও, পাপা আমার সাথে আসাতে আমি যারপর নাই খুশি হয়েছিলাম। গত কয়েকদিন আমরা ব্যস্ত ছিলাম আমার নতুন বাসা গুছাতে। আইকিয়া থেকে আসবাবপত্র কেনা, সেইগুলা বানানো। 
যদিও আমি পাপার কথা বলতে অজ্ঞান, গত কয়েকদিন আমাদের বেশ কথা কাটাকাটি হয়েছে খুবই ছোট ব্যপার নিয়ে। পাপা লবণদানী কিনতে বেশ আগ্রহী। আমি তাকে বুঝাই আমি স্টুডেন্ট মানুষ, আমার লবণদানী লাগবে না। কই দিনই বা বসে ভাত খাব? একা  একা থাকব, ওইভাবে টেবিলে বসে খাওয়া কইদিন বা খাওয়া হবে?
কিন্তু কে শোনে কার কথা? আমরা যেই দোকানেই যাই, পাপা  লবণদানী দেখে। আমাকে দেখায়। আমি কিনতে রাজি হই না, তাকে বুঝাই লবণের বাক্স থেকে লবণ লবণদানী ঢালা ঝামেলা। পাপা রাগ করে, বিরক্ত হয়।
যাই হোক, একদিন বাসায় এসে দেখি পাপা একটা ছোট প্লাস্টিকের বাক্সকে লবণদানী বানায় ফেলছে। আজকে পাপাকে বিদায় দিয়ে বাসায় এসে চোখে পড়ে সেই ছোট কৌটা। এখন মনে হ্য় একটা লবণদানী কিনলে কি হত? 

