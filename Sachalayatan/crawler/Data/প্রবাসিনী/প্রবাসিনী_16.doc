এবার কই নাও ভিড়াবো ১



আমার আগের লেখাগুলায় বেশ আলোড়ন সৃষ্টি করেছে, আমি বোধ হয় এমন কিছু ইস্যু নিয়ে কথা বলেছি যা নিয়ে আমরা usually কথা বলিনা। আমার কাছে অনেক কিছু out of the ordinary লাগে, যে টা হয় তো অন্যদের কাছে লাগে না। তাই আমার আজকের লেখাটা হবে আমার জীবন নিয়ে, অনেকটা অটো-এথনোগ্রাফীর মতন। 
১
আমার জন্ম ঢাকায়, একটা মধ্যবিত্ত পরিবারে। বাবা চাকুরিজীবি আর মা গৃহিণী। মোটামুটি খুব সাদামাটা ছিল আমার জীবনটা। খুব ভাল ছবি আকতাম, পড়ার চাপ্ আর আম্মর অনিচ্ছায় সেটা বন্ধ হয়ে গেল। পড়তাম উদয়ন স্কুলে, ঢাকা ভার্সিটির ভিতরে ছিল আমার স্কুলটা। ঢাকায় সময় কাটত স্কুলে, পড়াশুনা করে, কোচিং করে, আত্মীয়-সজনদের সাথে। খুবই নরমাল আর অর্ডনারি লাইফ। এই সবকিছু ওলট-পালট হয়ে গেল যখন আমরা আফ্রিকা চলে গেলাম।
২
আমরা (পাপা, আম্মু, আর আমার ছোট ভাই) আফ্রিকা গেলাম পাপার চাকরীর জন্য। তখন ক্লাস এইটের বৃত্তি পরীক্ষা মোটে শেষ হয়েছে। ক্লাস নাইনের জন্য কোচিং শুরু করে দিলাম। একদিন পাপা এসে বল্লো “মোজাম্বিক কই জানো? ওইখানে চাকরীর অফার আসে, family posting, যাবা নাকি?” বহু কল্পনা-জল্পনা, আলাপ-আলোচনা, পরামর্শ করে সিদ্ধান্ত নেয়া হল আমরা এক যাচ্ছি। কি এমন দেশ, কেউ চিনে না, কেউ জানে না। যাই হোক, ২০০১ এর ফেব্রুয়ারি মাসে আমরা রওনা দিলাম। প্রথম গন্তব্য কেনিয়া, মোজাম্বিকের ভিসা নেয়ার জন্য।
কেনিয়ায় যাওয়া আমার কাছে একটা বিশাল culture shock ছিল। হায় হায়! বিদেশ এই রকম? আফ্রিকা এই রকম? কেনিয়ায় আমরা ছিলাম প্রায় এক সপ্তাহ, তারপর আমরা গেলাম মোজাম্বিক। 

(চলবে)

