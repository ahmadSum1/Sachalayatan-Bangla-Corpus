সর্বভুকের কবলে!



১.
১৯৭১এ আমার দাদার বাড়ি পুড়িয়ে দেওয়া হয়েছিলো, আমার নানা বাড়ি লুট হয়েছিলো, আমার বাবাকে রাজাকাররা ধরে পাকিস্তানি আর্মির হাতে তুলে দিয়েছিলো, বাবা প্রায় ৬ মাস কনসেন্ট্রেশন ক্যাম্পে (চট্টগ্রাম সেন্ট্রাল জেলে) বন্দি ছিলো - কি পরিমাণ টর্চার করা হয়েছিলো সেই ডিটেইলসে নাইবা গেলাম। তাই শাহবাগ যখন শুরু হলো তখন সঙ্গত কারণেই তাতে সমর্থন দিয়েছি। তারও আগে থেকে ব্লগস্ফেয়ার আর ফেসবুকেও সক্রিয় ছিলাম। 
অথচ কাঠমোল্লারা যারা কিনা আমাদের ধর্মের প্রতিনিধি, তারাই আমাদের প্রাণের আকুতি না বুঝে ধর্মানুভুতির নামে আমাদের বিরুদ্ধে দাঁড়িয়ে গেলো। গত সপ্তাহে আওয়ামি 'মুসলিম' লীগও ধর্ম ভিত্তিক ভোটের রাজনীতির কারণে ৪ জন ব্লগারকে ধরে নিয়ে গেলো! আওয়ামি লীগ ধরেই নিছে যে আমাদের যাওয়ার জায়গা নাই, তাই এবার অন্য ব্লকে ভোট ধরার ধান্দায় আছে। মধ্যযুগীও মোল্লাদের আবদার পূরণ করতে গিয়ে আমাদের কোরবানি দিয়ে দিলো। এখন যদি রাজনীতি এবং ধর্মের মত দুটি গুরুত্বপূর্ণ বিষয়ের প্রতি আমার বিতৃষ্ণা আসে তাহলে কি আমাকে খুব বেশি দোষ দেওয়া যাবে?
২.
বাংলাদেশের রাজনীতি করাপ্টেড তা তো জানাই,  সেটা আর আমার অনুভূতিকে নাড়া দেয় না। কিন্তু যে ধর্ম মেনে নিয়ে বড় হয়েছি তার প্রতিনিধিরা যখন আমাদের প্রতিপক্ষ হয়ে দাড়ায়, তখন খুবই অসহায় লাগে। সর্বগ্রাসী এক নীতি যা কিনা মানুষের আর সব আইডেন্টিটিকে (যেমনঃ জাতীয়তাবাদ, সাংস্কৃতিক পরিচয়) বিলীন করে দেয় এবং ও সর্ব-বিদ্বেষী নীতি যা কিনা অন্য ধর্মের মানুষকে নূন্যতম শ্রদ্ধা দেখায় না (মনে করে বিধর্মিরা হলো গেট-লক বাসের প্যাসেঞ্জার যেই বাসের গন্তব্য ডাইরেক্ট জাহান্নাম!) - এমন এক চরম ধর্মীও দর্শন কাঠমোল্লারা (সাথে কিছু শিক্ষিত/অর্ধশিক্ষিত কাঠ-বলদও আছে) চালু করেছে যে তার ফলাফল সারা পৃথিবীর মডারেট মুসলিমরা ভোগ করছে, এবং ভবিষ্যতে আরও করবে। 
অলরেডি, মুসলিমরা পৃথিবীর অন্য ধর্মাবলম্বদিরে থেকে দূরে সরে গেছে, ভবিষ্যতে আরও যাবে। আর ২০০ বছর যাক, তেলের টাকা ফুরাক, আর সাথে বিশ্বব্যাপী মানুষের শিক্ষার হারটা আরেকটু বাড়ুক, তখন মজাটা বুঝা যাবে। তখন হয় মুসলিমদের ঘাড়ের ত্যাড়া রগটা এ্যারোগেন্স, ইগো আর বিগ মাউথ বাদ দিয়ে সোজা হয়ে মিউ-মিউ করে অন্যদের সাথে মিশতে হবে, অথবা সারা বিশ্বের অন্য সব মানুষরা আমাদের ধরে বড়সড় কোন এক চিড়িয়াখানায় কোয়ারেন্টাইন করে রেখে দেবে। সেই ভাগাড় হবে খুব সম্ভবত আরবের মরুভূমি, পাকিস্তান বা আফাগনিস্তান। বাংলাদেশও হতে পারে; দুঃখজনক হলেও সত্য আমরা মনে হয় সেদিকেই যাচ্ছি।
৩.
আমি মনে করি আমাদের ধর্ম প্রচারের মূল দর্শনের গোড়াতেই বড় ধরনের গলদ আছে, আর তাই এত ঝামেলা, এত বিদ্বেষ, এত অসহিষ্ণুতা! আমি মনে করি ধর্ম প্রচার করতে গিয়ে সমগ্র Islamic establishment এমন সব Buzzword এর আশ্রয় নিয়েছে যা মুসলিমদেরকে অনেক বেশি Egoistic করে তুলেছে এবং অন্যদের থেকে দূরে ঠেলে দিয়েছে। একটু উদাহরণ দিয়ে বলি। যেমনঃ
১। আমাদের বার বার বলা হয় যে আমাদের ধর্ম হলো একমাত্র সত্য ধর্ম, বাকি সব হয় ভুল বা ইসলাম আসার পরে ইনভ্যালিড (আহলে কিতাব ধর্মগুলো)। আর  আমাদের ধর্মের চোখে নন-বিবলিক্যাল ধর্মের অবস্থান তো আরও নাজুক। সাথে এটাও হাইলাইট করা হয় যে অন্য ধর্মের মানুষ যেমনই হউক না কেন, সে নিশ্চিত নরকগামী! নরকগামী একজন মানুষকে ঘৃণা করা যায় বা করুণা করা যায়, কিন্তু সমান বলে বুকে টেনে যায় না!
২। আমাদের শেখানো হয় যে আমাদের প্রফেট সর্বশ্রেষ্ঠ প্রফেট এবং মানুষ হিসাবেও তিনি সর্বশ্রেষ্ঠ - তাকে সৃষ্টি না করলে নাকি আল্লাহ দুনিয়াই সৃষ্টি করত না। মানে হলো বাকি যা আছে - ঈসা, মুসা, গৌতম বুদ্ধ সবই হইলো দুই নম্বর। সর্বশ্রেষ্ঠ প্রফেটের অনুসারী হিসাবে আমরা তো একটু অহম দেখাতেই পারি, তাইনা? বা প্রফেটকে নিয়ে কেউ কিছু বললে তার কল্লা কাটতেই পারি, সর্বশ্রেষ্ঠ মানুষের ভক্ত বলে কথা! 
৩। আরও একটা পয়েন্ট হলো আমাদের ধর্মে নাকি পরিপূর্ণ জীবন ব্যবস্হার সব দেওয়া আছে। এই 'পরিপূর্ণ জীবন ব্যবস্হা'র ধারনাটি বেশ ভয়াবহ, এই দর্শন সর্বভুক হয়েই দেখা দিয়েছে। যেহেতু পরিপূর্ণ জীবন ব্যবস্হা অলরেডি দেওয়া হয়েছে, তাই আর কোন কিছুর দরকার নেই - গণতন্ত্রের নামে বলা যাবে না জনগণই সব ক্ষমতার উৎস, বাঙালি জাতীয়তার নামে পহেলা বৈশাখে হিন্দুয়ানী সাজে বর্ষবরণ করা যাবে না, অথবা পাশে যদি নাস্তিক থাকে তবে তার সাথে এক কাতারে দাড়িয়ে ন্যায়বিচারও চাওয়া যাবে না! সুতরাং, আমাদের ধর্ম দর্শন সর্বভুক হয়েই দেখা দিয়েছে। 
(সাইড নোটঃ কোন স্টেশনারি দর্শনই পরিপূর্ণ জীবন হতে পারে না, সময়ের সাথে আপডেট/আপগ্রেড হতেই হবে। ধর্মের সীমাবদ্ধতা মনে হয় এখানেই -ঐশ্বরিক মেনে নিয়ে সময়কে বেঁধে রাখার চেষ্টা করা হয়।)

৪.
আমি ঠিক জানি না যে এ ধরনের 'Sweeping' মতবাদ কি আমাদের ধর্মের নাকি কাঠমোল্লাদের যারা বছরের পর বছর নিজেদের Ego fulfill-এর জন্য এসব দর্শন Highlight করেছে। যে কারণেই হোক না কেন সত্য হলো আমরা একধরনের সুপিরিয়রিটি কমপ্লেক্সে ভুগা শুরু করি (সেটা এই ধরনের Preaching-এর কারণে)। উদারমনা বা চিন্তাশীল মানুষেরা এসব ভাবনাগুলোকে প্রশ্রয় দেয় না বটে তবে বেশিরভাগ ম্যাংগো পাবলিক এড়াতে পারে না। তাদের কেবলই মনে হতে থাকে, আরে আমার প্রফেটইতো সর্বশ্রেষ্ঠ, বা আমার ধর্মইতো একমাত্র সত্য ধর্ম, তাহলে আমরা অনুসারীরাও সর্বশ্রেষ্ঠ; বিধর্মীরা যারা কিনা নিশ্চিত নরকগামী তারা কেন কথা বলতে আসে, কেনইবা আমরা পাপীদের কথা শুনবো! সুতরাং, আমরা মুসলিমরা আরও বেশি জন-বিচ্ছিন্ন হচ্ছি দিনকে দিন এবং ধর্ম দিয়েই মানব চরিতের সব সমস্যা ব্যাখ্যা করার ও সমাধান করার চেষ্টা করছি!  
৫.
৫০০ বছর আগে খৃস্টানরাও আমাদের মত ছিলো। তারাও বাইবেলে সব সমস্যার সমাধান খুঁজত। চার্চ ও ধর্মযাজকরা সব কিছুতেই নাক গলাত। ধর্মযাজকরা গ্যালিলিওকে পুড়িয়ে মেরেছিল কেবল বাইবেলের সাথে তার মতবাদ মেলেনি বলে! আজকে তাদের অস্তিত্ব খুঁজেও পাওয়া যায় না কেননা এরা ধর্মের নামে সর্বভুক হয়ে মানুষের সব অনুভূতিকে মেরে ফেলতে চেয়েছিলো। 
আমি মনে করি সরকারি দমন পীড়নে বা কাঠমোল্লাদের হুংকারে শাহবাগ মরবে না। এটা এমন এক স্বপ্নের নাম যা কিনা মানুষ সভ্যতার শুরু থেকে দেখে আসছে। আজকে ঝিমিয়ে পরতে পারে, আবার কালকে জাগবে, না হলে ১০০ বছর পরে বা ৫০০ বছর পরে। তবে Long runএ সফল হবেই, কেননা ইতিহাস বলে যে মানব সমাজ অস্বাভাবিকতাকে প্রশ্রয় দেয় না, কোন সর্বভুক-সর্বগ্রাসী নীতিমালাকে গ্রহণ করে না, কোন একক মতবাদের বাড়াবাড়ি মেনে নেয় না, Ultimately একটা Equilibriumএ এসে থিতু হয়। যারা এটা বুঝে না তারাই হারিয়ে যাবে - ঐসব খৃস্টান ধর্মযাজকদের মত। এই অবস্থা এখন আমাদের (মুসলিমদের), সুতরাং আমাদের ধর্মের ভবিষ্যতও এমনই হবে। 
এর হাত থেকে নিস্তার কি? এক কথায় বললে বলতে হয় যে আমাদের Egoটা একটু কমাতে হবে, একটু নত হতে শিখতে হবে। সব কিছুতেই নিজেদের সর্বশ্রেষ্ঠ না ভেবে কেবল ভাল ভাবলেই চলবে। কিন্তু বলা যত সহজ, করা ততই কঠিন, কেননা এভাবেই আমাদের শেখানো হয়েছে। তাই বলতে হয় যে আমরা এক অদ্ভুত সর্বভুকের কবলে যা থেকে নিস্তার পাওয়া বেশ কঠিন। Bottom line হলো 'একমাত্র', 'সর্বশ্রেষ্ঠ', 'পুর্ণাঁঙ্গ' - এ জাতীয় বিশেষণ বাদ না দিতে পারলে মুক্তি মিলবে না।

