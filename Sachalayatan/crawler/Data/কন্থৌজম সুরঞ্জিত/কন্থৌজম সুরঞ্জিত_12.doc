...দুই. +  তিন.



দুই.
অনুমিত গম্ভীরার তালে গড়ে তোলা একটি সৌধ।
নানা কোলাহলে
কীর্তনে কীর্তনে আছড়ে পড়া জৌলুস
চোখে মুখে। 
বাঁধাইয়ের আগে উড়ে যাওয়া বইয়ের পাতাগুলো
কুড়াতে গিয়ে ভেসে ওঠে অবিরাম
রাশি রাশি মুক্ত ধ্বনিকণা- শ্রাবণের জল,
যৌথ যাপনে মগ্ন নারীর চোখে জমা ঘনমেঘ
তবু এতকাল গম্ভীরা নিনাদে শুধু দেখেছি সিঁথির রেখা।
তিন.
প্রাচীর ডিঙিয়ে জড়ো হল কিছু জটাধারী মাছ
চৌকোনী সমুদ্রতীরে;
পরিমিত তাল ও দৈহিক কসরতে সুনিপুণ এরা।
প্রতিটি প্রান্তে ধূপগন্ধি জীবন্ত রেখা
হাতে হাতে ভিন্ন ধ্বনির হরফ
পরস্পর আলিঙ্গনে ঢেউ তোলা শরীর। 
গড়াচ্ছে পাথর, সাগরও ছুঁড়ে জল
কালো মাছ কালো জটা মৃদঙ্গ একতারা
ডেকে বলে-
আয় আয় চাঁদ মামা টিপ দিয়ে যা। 

