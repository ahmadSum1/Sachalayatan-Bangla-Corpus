কেউ কি জানেন? ( আপডেট )




১৯৭১-৭২-৭৩ সালের দিকে পাকিস্তানে আটকে পড়া বিপন্ন অনেক বাঙালি পাকিস্তান-আফগানিস্তানের দুর্গম পর্বতসংকুল সীমান্ত অঞ্চল সীমান্তরক্ষীদের চোখ ফাঁকি দিয়ে, জীবন হাতে নিয়ে, চোরাইপথে পেরিয়ে আফগানিস্তান ও ভারত ইত্যাদি হয়ে বাংলাদেশে পালিয়ে এসেছিলেন। আমার জানামতে এই ঘটনা নিয়ে খুব একটা লেখালেখি হয়নি (কারও জানা থাকলে জানিয়েন)। আমি এই ঘটনা নিয়ে কিছু লিখতে চাচ্ছি, ঐ ঘটনায় সরাসরি জড়িত ব্যক্তিদের সাক্ষাৎকারের ভিত্তিতে। তাছাড়া ঐ সময়, ঐ স্থানের, ঐ ঘটনা বা অভিজ্ঞতার কোন ছবি বা ভিডিও কারও কাছে আছে কিনা সেটাও খোঁজ করছি। সচলায়তনের কোন সহৃদয় সদস্য বা স্রেফ এমনি পাঠক - যদি এরকম কোন ছবি, ভিডিও, বা অন্য কোন ভিস্যুয়াল-অভিস্যুয়াল রিসোর্সের সন্ধান দিতে পারেন তাহলে ভীষণ কৃতজ্ঞ থাকব তার কাছে!



আপডেট 

উপরের বলা বিষয়টাতে কি স্বল্প খরচে কোন ইন্টারেস্টিং ডকুমেন্টারি ফিল্ম বা ভিডিও বানানো সম্ভব? ৪২ বছর আগের ঘটনা, তার উপর আবার মূল ঘটনাস্থল পাকিস্তান-আফগানিস্তান সীমান্ত অঞ্চল। ঐ কালে বা স্থানে - কোথাও আমার পক্ষে ফিজিকালি যাওয়া সম্ভব না। দৃশ্যমাধ্যমে তাহলে কি কিছু করা সম্ভব না? আমার একটা আইডিয়া ছিল এরকম - বেসিকালি ঐ ঘটনায় জড়িত ছিলেন, তখনই প্রাপ্তবয়ষ্ক ছিলেন এবং এখনও জীবিত আছেন - এরকম আমার চেনা কিছু মানুষের সাক্ষাৎকার বা আন-ইন্টারাপ্টেড স্মৃতিচারণের একটা ভিডিও-সংকলণ করব। কিন্তু শুধু সাক্ষাৎকার বা স্মৃতিচারণ জোড়া দিয়ে ডকুমেন্টারি হয় না, একক স্টোরি হয় না। ইন্টারেস্টিং হবে বলেও মনে হয় না। সাধ্যের মধ্যে, বাস্তবসম্মতভাবে, অথচ - ইন্টারেস্টিং কিছু করতে হলে, কি করা যায়? কেউ কোন বাস্তবসম্মত সৃষ্টিশীল আইডিয়া দিতে পারবেন?



আগের সব : অণুগল্প  |  অণুঃআতঙ্ক-সিরিজ  |  নন-ফিকশন  |  ভ্রমণ

