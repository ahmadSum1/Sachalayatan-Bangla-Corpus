আদর্শ স্ত্রী




"অফিস থেকে কি সোজা বাসায় ফিরবে তুমি ?" জিনা জিজ্ঞেস করে।
"হ্যাঁ। কেন ?"
"সারপ্রাইজ আছে!" একটা মদির কটাক্ষ ঝলসে উঠে জিনার চোখে। 
না জানি এবার কি সুখের বেহেশ্‌ত নিয়ে অপেক্ষা করবে জিনা ! ভাবতে ভাবতে রূপনের হৃৎপিণ্ডের ধুকপুকানি বেড়ে যায়। 
নাশ্‌তা শেষে টেবিল ছেড়ে উঠে দাঁড়াল সে। গভীর প্রত্যাশায় চুমু খেল জিনার উষ্ণ, লোভনীয় দু' ঠোঁটে। আঙুল দিয়ে বিলি কেটে দিল চুলে। তারপর আস্তে করে খুলির পিছন দিকে চুলের নিচে ঢাকা সুইচটা টিপে দিল। সাথে সাথে স্তব্ধ হয়ে গেল জিনা।
"আসি তাহলে, সোনা," রূপন বলে। দরজার কাছে গিয়ে আরেকবার ঘাড় ফিরিয়ে তাকায় ও, "কখন বাড়ি ফিরে তোমাকে অন করব, ভাবতে এখনই অস্থির হয়ে পড়ছি।"


মূলঃ প্যাট বার্ট্রাম
অনুবাদঃ মন মাঝি

