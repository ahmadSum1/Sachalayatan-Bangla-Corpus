৩টি চিরকুট গল্প ও একটি ফ্রি




মূলঃ সুজাথা

অনুবাদঃ মনমাঝি


৫০ শব্দের মধ্যে একটা হত্যা-রহস্যের গল্প
কুমার সুদর্শন, সদাহাস্যময় যুবক। দু'মাস হল সাম্পাথ যোগ দিয়েছে তার সাথে। একদিন রঙিন পানির আসরে কুমার সাম্পাথকে চ্যালেঞ্জ ছুঁড়ে দিল। 
"আমি বলছি তুমি ৫০ শব্দের মধ্যে একটা হত্যারহস্যের গল্প লিখতে পারবে না।"
"অবশ্যই পারবো।"
"কিভাবে ?"
সাম্পাথ পকেট থেকে পিস্তল বের করে কুমারকে গুলি করে মেরে ফেলল।
---------------------------
দূর্ভাগা
সারা শরীরে প্রচণ্ড ব্যাথা নিয়ে জেগে উঠলাম। তাকিয়ে দেখি একজন নার্স আমার বিছানার পাশে দাঁড়িয়ে। 
"মিঃ ফুজিমা, আপনি দারুন ভাগ্যবান। মাত্র দু'দিন আগে হিরোশিমাতে এটম বোমা পড়েছে। অথচ আপনি এখন এই হাসপাতালে নিরাপদেই আছেন।"
দুর্বল কন্ঠে জিজ্ঞেস করলাম, "আমি এখন কোথায় ?"
"নাগাসাকিতে।"
---------------------------
পুনর্মিলন
ও কখনো ভাবেইনি নীলাকে এখানে দেখবে। শেষবার যেমন দেখেছে, নীলা আজো তেমনই সুন্দর আছে। সেই একই সৌন্দর্য, সেই একই যৌবনের দীপ্তি। নীলার দিকে এগিয়ে গেল ও, জিজ্ঞেস করলো - "চিনতে পারছো আমাকে ?" বেশ চেষ্টার পর নীলার মনে পড়লো ওকে, "ও হ্যাঁ, চেনা চেনা লাগছে মনে হয়। তুমি রাম না ? এখানে কি করছো ?"
"লরি এ্যাক্সিডেন্ট। আমাকে সহ চারজন নিহত।"
"দুঃখিত!"
ও জিজ্ঞেস করে, "কিন্তু তুমি আত্নহত্যা করলে কেন ?"
---------------------------
অনুগল্প
(মনমাঝি)
এর সবটাই আমার 'দেখনদারির' অংশ.... আগে দেখনদারি তারপরে গুনবিচারী... ভাসমান***** হিসাবে আমাদের 'যেমন কাজ তেমন সাজ'-তো নিতেই হবে.... মোরগাদের আকৃষ্ট করতে হলে একটুখানি ঠ্যাং দেখানো লাগে বইকি..... শিরোনাম যত ছোট হয়, তত ভালো.... ব্যক্তিগতভাবে আমার পছন্দ একদম অনুতস্য.....
কি... শিরোনামের তলায় দাঁড়িকমা... আরে ওগুলো আসল**** সময় বিরক্তিকর বাধা সৃষ্টি করে.... তাই না.... তাই আমি ওগুলো আর পরি না....


মনমাঝির সব : অণুগল্প  |  অণুঃআতঙ্ক-সিরিজ  |  নন-ফিকশন  |  ভ্রমণ

