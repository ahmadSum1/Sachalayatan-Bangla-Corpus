আদর্শ স্বামী




রূপনের দেয়া বিরাট হীরের আংটিটা চোখ ঝলসে দিল জিনার। একবাক্যে - ও বোল্ড আউট।
রূপনের সাথে ডেট করার কারনে জিনার বান্ধবীরা ওকে নিয়ে কম হাসাহাসি করেনি।  ওর বাবার চেয়েও বয়সে বড় রূপন সাহেব। মাথা অনেক আগেই প্রায় চন্দ্রপৃষ্ঠ। কিন্তু জিনা জানত সুইচ কোথায় ও কিভাবে টিপতে হয়। যাক, সব ভাল যার শেষ ভাল। চুনোপুটি নয়, বড়শিতে ও তিমিই গেঁথেছে একটা।
এবং মহামূল্যবান হীরের আংটি পর্যন্ত পৌঁছে গেছে।
"হুম! দেখে আসল মনে না হলে কি হবে, বুঝা যাচ্ছে...," নিজের উচ্ছাস ঢাকতে  ঠাণ্ডা গলায় স্মার্ট সাজার চেষ্টা করল জিনা। যেন জহুরীর চোখওলা, অভিজ্ঞ বনেদী মহিলা।
"কী! আসল মনে হচ্ছে না ?!!" পুরো না শুনেই  রূপন আংটিটা ছোঁ মেরে কেড়ে নিল জিনার হাত থেকে। তারপর এক নজর ওটার দিকে তাকিয়েই  ছুঁড়ে ফেলে দিল দূরে। "হতচ্ছাড়া সেল্‌সম্যানটা একটা আস্ত ভণ্ড আর মিথ্যুক ! ব্যাটা আমাকে এত করে আশ্বাস দিল যে, কেউ ধরতেই পারবে না আসল ব্যাপার!"


মূলঃ প্যাট বার্ট্রাম
ছায়ানুবাদঃ মন মাঝি

