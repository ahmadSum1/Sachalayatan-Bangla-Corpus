জীবনের ছুরি



দেখো কি এক দাগ লেগে আছে দেহের প্রাচীরে
মুছা যাচ্ছেনা কিছুতেই, তবু
বারেবার মুছার চেষ্টা করছো তো করছোই।
আর এসত্য জানাতে না চাইলেও জেনে গেলো অনেকে!
আশ্চর্য হলেও সত্য যে, দাগ আছে বলেই
তুমি সময়ে অসময়ে তাকাও প্রাচীরপানে,
আবার ইচ্ছে হলেও পারছো না তার ভেতর থেকে
বের হতে।
কিন্তু তুমি এ জানতে না, দাগ'টা তুলে পেললে
তার ভেতর থেকে রক্ত বের হতো...তারপর
থেকে তুমি জীবনের ছুরি'টা আমার কাছে বন্ধক দিলে।

