ঝরাপাতার সময়ে মুদ্রিত



উৎসর্গ
সে এক পাথর আছে শুধুই লাবণ্য ধরে
পৃথিবীর সকল নিয়মকে পাপোষ করে আয় শুধু ভালোবাসার কাছে করি আপোষ। অন্তত একবার আয় হারিয়ে যাই বিজন সান্দ্রে। পাতায় পাতায় মুদ্রিত হোক আরো এক গল্পের মহিমা। সবুজে সমাহিত হয়ে যাক পুরান কেচ্ছাগুলো...
কেউ উড়াক নক্ষত্রের ফানুস। ছায়া হয়ে যাক দুনিয়ার হায়হুতাশ! আমরা শুধু তাকিয়ে দেখবো নিখিলের চূড়ায় কে সাজিয়েছে মায়ার বিলবোর্ড। যেখানে আমরা শুধু দর্শকের ভূমিকা পালন করবো আর পাখিরা বিলি করে যাবে সে তথ্য যীশুর রাজ্যে।
আয়, যড়যন্ত্রের সমান্তরাল অতিক্রম করি অন্য এক বোধে, যে বোধ খেলা করে রাত্রি পোয়াতি হলে আমাদের মস্তিকে আর নিঃসঙ্গ ক্ষনে।
মানুষ পোড়া বাতাসেরা জেনে যাক আরো এক সাহসী জুটি হেঁটে যাচ্ছে অন্য গ্রহের পথে; অন্তত একবার আয়।

