মৌন বাতাস



আমার কথাোগুলো আত্মহত্যা করেছে
মৃত কথাগুলোও ফাঁসিতে ঝুলাবে,
অমানিশা কেটে গেলে!
বোবা চোখ অনেক জানে
চোখের দৃষ্টি যে কতটুকু ধারালো হতে পারে
ধূসর কুহেলি দূর হলে প্রকাশ পাবে!
এই নখের ভেতর জমে আছে পুরাতন রোদ 
সেই রোদের তীব্রতা, স্নেহ, ভালোবাসার থেকেও মূর্ত
এই নখও সময়ে হতে জানে ঘোড়ার খুর!
আজ যে ছেলেটি অরব ধাবমান রোদ্দুরে
বুকে মায়া, মৌনতা চেপে, গোপন বিন্যাস লুকিয়ে
একাকী বাড়ি ফিরে বিসর্জনের সন্ধ্যায়,
সে কতটুকু নষ্ট হতে পারে
হতে পারে কতো বড় অহিত ঘাতক
জানে না এই নাগরিক মৌন বাতাস!

