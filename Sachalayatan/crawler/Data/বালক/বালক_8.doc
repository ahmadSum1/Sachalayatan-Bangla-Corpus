এই প্রথা ভাঙুক



জয় এলো বাংলাদেশের। বিশ্বকাপে ২য় জয়। অনেক নাটক করে জয়টি ধরা দিলো। বিশ্বকাপটি ঘরে তুলতে হবে এমন কোন আবদার করেনি বাংলাদেশের মানুষ। শুধু একটু ভালো খেলুক এটাই চেয়েছে। প্রথম খেলায় ভারতের সাথে হারার পরও মানুষ খুশী। ২য় খেলায় আয়ারল্যাণ্ড এর সাথে জয়ে কে কতটুকু খুশী আমি জানি না। তবে আমি একটুও খুশী না। আয়ারল্যাণ্ড এই সেদিন ক্রিকেট খেলতে এসেছে, এখনও টেষ্টে সুযোগ পায়নি, কিন্তু এখন পর্যন্ত আয়ারল্যাণ্ডই চমক দেখিয়ে যাচ্ছে! হিসেব করে বললে বাংলাদেশের থেকে বহুগুণ বেশি ভালো খেলছে। তারাতো আর আমাদের মতো গ্যালারীতে অসংখ্য দর্শক পাচ্ছে না! যারা খেলেন বা খেলেছেন তারা জানেন, দর্শকের হাততালি কিভাবে যে কাজে লাগে অথবা উপকারিও বলা যায়, অনেক সাহস পাওয়া যায়। তাই আয়ারল্যাণ্ড এর সাথে হেরে হেরে জয়টা দেখে মন ভরাতে পারিনি। ওয়েস্টইণ্ডিজ এর সাথে খেলাটা আসলে দূর্ঘটনা। বাংলাদেশ দল থেকে আরো বড় দল বলে আমরা যাদের জানি তারাও এর থেকে ছোট স্কোর করেছে। আজকের এই জয়ের পেছনে ওয়েস্টইণ্ডিজ এর সাথে হারটা বেশ করে কাজে দিয়েছে। ওয়েস্টইণ্ডিজ এর সাথে যদি একটু ভালো খেলে বাংলাদেশ হেরে যেতো তাহলে আজকে হয়তো সে জিদটা থাকতো না যে "ভালো খেলতে হবে"। 
কথা হলো আজকে যে জয় এলো, সেই জয়ে সারাদেশ আনন্দে ভাসতেছি। কোয়ার্টার ফাইনালে যাবার মৃত্য স্বপ্নটা নতুন করে জেগে উঠেছে, হাতছানি দিচ্ছে খুব নিকটে থেকে। আয়ারল্যাণ্ড যেহেতু আজ ও. ইণ্ডিজ এর সাথে হেরে গেছে তো  নেদারল্যাণ্ডকে হারিয়ে আমরা কোয়ার্টার ফাইনালে যাবার সম্ভাবনা বেশি! এই খেলা খেলে কোথায় যাচ্ছি আমরা? প্রতিদিন কি শফিউল এর মতো বোলার ব্যাট হাতে জিতিয়ে দেবে আমাদের? আজ যখন ৮টা উইকেট পড়ে গেলো অনেককেই ফেসবুকে লিখতে দেখেছি হাল ছেড়ে দিতে। আমি ও হাল ছেড়ে দিয়েছিলাম। হাল ছাড়ারি কথা। বাংলাদেশের বোলার যে এরকম একটা ম্যাচ জিতিয়ে দিতে পারে সেটা অবিশ্বাস‌্য ছিলো আমার কাছে। এর আগে মাশরাফি বা শাহাদাত কে দেখেছি যে খেলা টেনে নিয়ে গেছে। বোলারদের কাজ তো আর রান করে খেলা জেতানো না, সেটা সবাই জানি। যাদের কাজ ব্যাট হাতে নিয়ে ম্যাচ জেতানোর তারা কি করছেন? ৪ ম্যাচে কে এমন কি করেছেন ব্যাট হাতে? ইমরুল কায়েস ৬০ রান করলেও ম্যাচ বের করার যে সাহসটা লাগে সেটা এনে দিয়েছে তামিম ই। তামিম আরো একটু মাঠে থাকলে ম্যাচ আরো আগেই বের হয়ে যেতো। তামিম, সাকিব ছাড়া আর কে এমন কি করছেন বা করে যাচ্ছেন? জুনায়েদ, রকিবুল, নাইম, মুশফিকুর রহিমদের কে কি শুধু ১১জন পূরণ করতে রাখা হয়েছে? আজকে যখন খেলাটা ডুবে যায় তখন কি তাদের কারো চিন্তা ছিলো না খেলাটা বাঁচিয়ে জয় নিশ্চিত করার? কাউকেই তো মনে হয়নি সেরকম কোন চিন্তা নিয়ে খেলতে। শুধু এলেন আর গ্যালেন! দক্ষিণ আফ্রিকাকে ইংল্যাণ্ড যেভাবে আটকে ছিলো সেই অবস্থাই হতো আমাদের যদি না শফিউল এই অবাক বিস্ময় না দেখাতো, শফিউল যে একাই দেখিয়েছে তা তো আর না, কেউই শফিউল এর ওপর ভরশা করেনি করেছে মাহমুদউল্লার ওপর, মাহমুদউল্লা টিকে ছিলো বলেই শফিউল এই চমক দেখিয়ে ছিনিয়ে নিলো জয়। 
জয় আসুক চেয়েছি। আরো জিততে চাই, হয়তো জিতবো হয়তো না। তবে খেলার মতো করে খেলুক। ব্যাটসম্যানরা রান করুক। শুধু ২জনের ওপর নির্ভর করে বসে থেকে থাকলেতো আর হবে না। এই প্রথা ভাঙুক।

