আরো এক ছায়া



একটি পাখি প্রতি ভোরে
আতাফল গাছের নিচে ছায়া রেখে যায়,
আমি ছায়ার নিচে রাখি আমার বিষন্নতা।
মধ্য দুপুরে আমার বিষন্নতাগুলোও
কখন ছায়া হযে যায় ...
আতাফল গাছটির পাতা যখন ঝরে
ছায়াটির উপর। আকাশ নিচু হয়ে আসে।
আমি দ্বিধায় বাড়িয়েছিলাম হাত,
ছুঁয়ছিলাম আকাশ নখের ভেতর আটকে গেছে মেঘ!
অন্য এক ভোরে ছায়ার মাঝে বিষন্নতা না রেখে
রেখেছিলাম সুখ শান্তি-
মুহূর্তে আকাশ উঁচু হয়ে গেলো।
ছায়া'টি পাখি হয়ে উড়ে গেলো। নখের ভেতরের মেঘ
নীল হয়ে মিশে গেলো শরীরে...
এরপর আর কখনও আতাফল গাছে পাখি আসে না!

