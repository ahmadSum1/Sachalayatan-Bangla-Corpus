নিজের দিকে তাকিয়ে দেখি



কতো আর হয়েছে সময়
এইটুকুতেই পেরেছো তুমি ঢের
অন্যরা পারেনি যা করেছো তুমি তাহা!
আচানক ঝড়ে উড়ে এসে
আলোয় ভরিয়ে দিলে পৃথিবীর প্রাচীন অন্ধকার!
পথে পথে জন্ম নিলো অচিন যতো ফুল
পরস্পরকে চিনে নিলো তারা।
তাকিয়ে আছি নিজের দিকে
নিজের দিকে তাকিয়ে দেখি,
যখন এসেছিলে নির্জনতায়
দেখিয়েছিলো কেমন তোমার মাঝে আমায়।
ভুলে গেছি মনে করতে পারছি না;
ভুলে যাওয়াটাই ভালো না হলে
একটু পরে একলা থাকবো কেমন করে!
আমার আগামীকাল অনিশ্চিত,
তোমার চলে যাওয়া নিশ্চিত
আর এসো না তুমি এই অন্ধকারে
আলো থেকে অন্ধকারে ফেরতে আমার অনেক কষ্ট লাগে!

