বিবাগিনীর অনুকাব্য ৪



:: এক ::
একা থাকলে মাঝেমাঝেই জট লেগে যায় মগজে।
মাকড়শাটা আপন মনে জাল বুনে যায়।
আপনা আপনি দাগ পড়ে যায়
কাঠকয়লার বিশ্রী আচড়ে ভীষণ ময়লা কাগজে।
:: দুই ::
বৃষ্টি নামে।
আকাশ ভেঙে পাতাল ডুবিয়ে বৃষ্টি নামে।
পিছলে পড়ে।
মেঘগুলো সব মেঘের গায়ে পিছলে পড়ে।
বৃষ্টি থামে।
সূর্যটাকে ভিজিয়ে দিয়ে বৃষ্টি থামে।
:: তিন ::
বেগুনী শাড়িটা পরিনি অনেকদিন।
টিপ,চুড়ি আর কাজলে সেজে
তোমার সামনে দাঁড়াই যদি
চুলে অর্কিড ফুল গুজে,
তুমি কি তবুও বলবে আমাকে
"আজ না। আরেকদিন" ?

