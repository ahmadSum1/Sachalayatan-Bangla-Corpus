বিবাগিনীর অনুকাব্য ৩



::এক::
চোখের পানিতে চোখ ধুই আমি বারবার।
চোখ ভেসে যায়।
বারবার মুছি ;আবার যে কেন
চোখে জল এসে যায়!
চোখের পানিতে চোখ ডুবে যায় বারবার।
::দুই::
একটা রুপালী চুল ভেসে আছে
কালো টিপ পরা কপালের কাছে।
চিরুনী চালাই চোখ ফিরিয়ে।
সিঁথিটাকে দেই উল্টে ঘুরিয়ে।
বেহায়া রুপালী চুলটা আবার ভেসে ওঠে।
মুচকি হেসে বলে,বয়স পড়ল সাতাশের কোঠে!
::তিন::
সারারাত আমি সাদা কাগজে কালো কালিতে
হিজিবিজি লিখে যাই।
কাটা ছেঁড়া করি।
কুচি কুচি করি।
আবার একটা সাদা কাগজে কাল কালিতে
চিৎকার করে যাই।

