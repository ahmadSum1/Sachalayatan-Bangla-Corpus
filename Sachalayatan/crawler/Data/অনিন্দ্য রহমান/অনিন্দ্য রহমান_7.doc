দুধ দেয়া গরু লাথি দে না [হালনাগাদকৃত]



আফসান চৌধুরি হাতেপায়ে লিখছেন। সবশেষটা পা দিয়ে লিখে থাকবেন। চৌধুরি সাহেবের পায়ের ধুলা। 
উন্নয়ন বাণিজ্যে ভাড়াখাটা অন্যথায় সাংবাদিক পরিচয়ধারী চৌধুরি সাহেব সম্প্রতি দেশের পাবলিক বিশ্ববিদ্যালয়ের বিরুদ্ধে মূল্যবান বক্তব্য পেশ করেছেন। বলেছেন, বাংলাদেশের পাবলিক বিশ্ববিদ্যায়ে গত পঞ্চাশ বছরে একজন চিন্তক বা থিংকারের জন্ম হয় নাই। হবেও না শিওর। পরপরই বলেছেন, পাবলিক বিশ্ববিদ্যায় থেকে স্কলার আশা করে না কেউ। চৌধুরি সাহেবকে চিন্তক বা স্কলারের (এদুইকে গুলিয়ে ফেলেছেন ইংরাজি বাগাড়ম্বরের এই পরাকাষ্ঠা) একটা তালিকা কেউ একজন ধরিয়ে দিতে পারেন। রাও ফরমান আলি প্রায় পঞ্চাশ বছর আগেও চিন্তক কি স্কলারের একটা তালিকা করতে পেরেছিল, চৌধুরি সাহেব পারছেন না।
ঢাকা বিশ্ববিদ্যালয় সম্পর্কে চৌধুরি সাহেব প্রকাশ করেছেন বিশেষ বিরক্তি। বলেছেন যারেই জিগাই ঢাকা বিশ্ববিদ্যায়ের অর্জন কী? কয়, বায়ান্ন, ঊনসত্তর, একাত্তর, নব্বই আর দুইহাজার আট (এই বছর, চৌধুরি সাহেব যেই ভাসুরের পুরা নাম নেন নাই, বাতেনি ভাষায় লিখেছেন 'এমএল', সেই মিলিটারির দখলদারি ঠেকায় ঢাবি ছাত্র-শিক্ষকেরা)। চৌধুরি সাহেব বলেছেন আরে ধু্ত্তেরি বায়ান্ন আর একাত্তর!
উন্নয়নের পাশপাশি মানবাধিকার বাণিজ্যেও মহাসমারোহে ভাড়া খাটা চৌধুরি সাহেব লিখেছেন পাবলিক বিশ্ববিদ্যালয়ের অবস্থা এতই খারাপ যে সেটা মেথরদের কর্মক্ষেত্রের মতনই নিচু মানের। তার আক্ষেপ, পাবলিক বিশ্ববিদ্যায়ের ছাত্র-শিক্ষকেরা মেথরের ন্যায় আচরণ করে। মেথররা চৌধুরি সাহেবকে নিশ্চয়ই বলবে চৌধুরি সাহেব আমরাও মানুষ! 
তবে কিনা পাবলিক বিশ্ববিদ্যালয়ের ছাত্র-শিক্ষকেরা ঠিক ময়লা পরিস্কারের কাজটাও ঠিক মতো করতে পারছে না। পাবলিক বিশ্ববিদ্যালয় থেকে স্নাতোকোত্তর মাননীয় সম্পাদক তাই তার পত্রিকায় নিয়ম করে আবর্জনা ছাপাচ্ছেন।   
চৌধুরি সাহেব লিখেছেন, পাবলিক বিশ্ববিদ্যালয়ে সকলি গাধা। আবিষ্কার করেছেন এই ধ্রুব সত্য : গাধা কখনো দুধ দেয় না। গোয়ালাদের নিয়ে চৌধুরি সাহেব কিছু লিখেন নাই। কিন্তু তারা ছাত্র-শিক্ষক-মেথরের মতনই আছে মুশকিলে। প্রবাদ যেমন, লাথি না দেয়া পর্যন্ত চৌধুরি সাহেব বিশ্বাস যাচ্ছেন না যে গরু দুধ দেয়। 
সে অপেক্ষায় আছে, কবে গরুটা চৌধুরি সাহেবকে একটা লাথি দেয়। 
[পাঠ করেন পাবলিক বিশ্ববিদ্যালয় সম্পর্কে আফসান চৌধুরির শ্রেণীবিদ্বেষশোভিত বনেদিপনা, গাধা কখনো দুধ দেয় না]
 হালনাগাদ 
চৌধুরি সাহেবের সবচেয়ে লম্বা জীবনী পাওয়া গেল পাকিস্তানের ডন পত্রিকায়। সেখানে জানা গেলে ঢাকা বিশ্ববিদ্যালয়ের ইতিহাস বিভাগের ছাত্র চৌধুরির জীবনের রোমাঞ্চকর তথ্য। চৌধুরি তখন এমফিল গবেষণা করতে নেমেছিলেন ১৯৭১ এর "যুদ্ধ" নিয়ে। সত্তরের দশকের শেষ দিকে। সেইসময় মারাত্মক সব ফৌজি ডকুমেন্ট হাতে এসে যায় তার। তিনি জানতে পারেন চাঞ্চল্যকর এক সত্য: আমরা যেসব রাজনৈতিক কর্মসূচিকে পবিত্র ভাবি সেগুলি আসলে খোদ পাকিস্তানি মিলিটারিরই চাল।তাকে প্রশ্ন করেছে নুরুল কবীর (প্রশ্নও খিয়াল কৈরা): '১৯৭১ এর "যুদ্ধ" বা পাকিস্তান থেকে বাংলাদেশের "বিচ্ছিন্নতা" ঠেকানো যেত না?’ চৌধুরি সাহেবের জবাব: 'আলবৎ! [পাকিস্তান] সরকারের ব্যর্থতা এই "সংঘাতে"র সৃষ্টি করে। যদি না পাকিস্তানের শাসকশ্রেণী ১৯৭০ সালের নির্বাচনে জনগণের রায় মেনে শেখ মুজিব ও "তার" আওয়ামীলীগকে ক্ষমতা হস্তান্তর করত তাহলে বিচ্ছিন্নতার প্রশ্নটাই উঠত না সেইসময়।' এরপর চৌধুরি সাহেব তার যুগান্তকারী-হইতে-গিয়াও-হইল-না  আবিষ্কারের বোমা ফাটান। তিনি বলেন, 'এমনটা হয় নাই ['ক্ষমতা হস্তান্তর'] কারণ, কিছু ফৌজি নথি থেকে বেরিয়ে আসে, তখনকার পাকিস্তানি মিলিটারি ব্যুরোক্রিসির দেশটির পূর্ব অংশ (বাংলাদেশ)কে বোঝা মনে করত, ফলস্বরূপ, তারা "সিদ্ধান্ত" নেয়, বাংলাদেশকে "ঝেড়ে ফেলার"।' অর্থাৎ পাকিস্তান ঝেড়ে ফেলায় আমরা স্বাধীন হয়ে গেলাম।        
[মূল ইংরেজি: Could the war, or the secession of Bangladesh from Pakistan for that matter, have been prevented in 1971? Chowdhury quipped, “Why not? The failure of governance led to the conflict. If the Pakistani ruling class of the time had honoured the people’s mandate as it was manifested in the 1970 general elections and handed over power to Sheikh Mujibur Rahman and his Awami League, the question of secession would not have arisen at that time. But it did not happen, because, as certain military documents revealed later, a section of the erstwhile military bureaucracy of Pakistan had considered the country’s eastern wing (Bangladesh) a burden for them and, consequently, decided to jettison it.”]
যাই হোক, চৌধুরি সাহেবের হাতে লেগে যাওয়া এযাবৎ জানা ইতিহাসের মুখোশ খুলে দেয়া এইসব নথির উপর ভিত্তি করে এমফিলকে পিএইচডিতে রূপান্তরের পরিকল্পনা করেন তিনি। কিন্তু ১৯৮৫তে এই মহাপরিকল্পনা ভেস্তে দিয়ে, মুক্তিযুদ্ধের আসল সত্যকে ইয়াতিম করে দিয়ে সাংবাদিকতায় ব্রতী হন। 

ডনের প্রবন্ধের লিঙ্ক
সাংবাদিকতার পাশাপাশি তিনি ব্র্যাক বিশ্ববিদ্যালয়ের লাঠিয়ালও বটে। পাবলিক বিশ্ববিদ্যায়ের বিরুদ্ধে অসৎ বিষোদগারের পিছনে টেকাটুকা নাই এই কথা জোর দিয়ে বলা কঠিন।

