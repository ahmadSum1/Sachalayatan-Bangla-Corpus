এমনি কথাবার্তা



অল ইউ নিড ইজ লাভ ... ইনভার্টেড কমার ভিতরে থাকার মতো একটা কথা হলেও, নিন্মোক্ত কবিতা-প্রকল্পের সাথে সম্পর্কহীন। যতিচিহ্ণ বসিয়ে নেবেন।
অল ইউ নিড ইজ লাভ জন লেননের লেখা গান।
এই গানের ভিডিও ৪০০ মিলিয়ন লোক দেখেছেন।
মোট ২৬ টি দেশে।
১৯৬৭ সালে এটা টিভিতে প্রচারিত হয়।
উইকিপিডিয়ায় বিস্তারিত পাওয়া যাবে।
আশা করছি এই অপ্রাসঙ্গিক নোটটির কারণ আপনাদের বোধগম্য ।
মার্জনা করবেন। মার্জনা শব্দটিও সুন্দর।
 
১
একদিন চিড়িয়াখানার
মৃত্যু হবে
চিড়িয়াখানার খালি ঘর
এমনকি হারানো বলদ
আর আমরা যাব না তার খোঁজে
আমরা সভ্যতা হব
সেদিন নগদ
২
কাচের দেয়ালে দিয়েছি অসভ্য টোকা
মাছ আসে মাছ
খায়
ঘুরে ঘুরে নিরন্তর ধোঁকা
তবু মাছ দেখে যায়
আমাদের টাচস্ক্রিন বর্বরতা
৩
সঙ্কোচ দাঁড়িয়ে আছে
যাচ্ছে না নিঃসঙ্কোচ হওয়া
তার গায়ে ক্যাটক্যাটে লাল শার্ট
বড় বেশি চোখে পড়ে
৪
৪ লিখে বসে আছি বহুক্ষণ
১,২,৩ গেলে এই সংখ্যা আসে
কী অসহ্য
 
১২/০৮/২০১০ (এ বড় ঐতিহাসিক পাকনামি)

