এতো তাড়াতাড়ি ভুলে গেলে চলবে না 



১
সুকান্ত লিখে গেছে এই ১৮ বছর বয়স নিয়ে। মানেটাও বলে গেছে। স্পর্ধায় নেয় মাথা তোলবার ঝুঁকি। এবং আরো কী কী।

২
বুড়ো ভামগুলো কলামটলাম লিখেছে এরপর বহু। শিক্ষকের-ছাত্রের দায়িত্বটায়িত্ব নিয়ে লেকচার। ছাত্রশিক্ষক দায়িত্বশীলতার পরিচয় দিন। জানমালের মর্যাদা দিন। ওয়ার্ল্ড ব্যাংকের তরফদার ফখরু আর ভাইসরয় মইনু, সেরেস্তাদার মইনুল হাঁটুপূজারি খাদিম - সব শুয়োরের এক রা। এই রে সব ধ্বংস করে ফেলল। ধসিয়ে দিল সব। এবং নৈরাজ্য। নৈরাজ্যকে ভয়। এদের জীবনে কখনো ১৮ সংখ্যক বছরটা আসে নাই। এরা সতের টপকে সত্তরে চলে গেছে। দুর্গন্ধে ভাসিয়ে দিয়েছে পৃথিবী।
কিন্তু অনন্য ১৮ এসেছিল ঢাকা বিশ্ববিদ্যালয়ে। অসুন্দর ১৮ এসেছিল জাহাঙ্গীরনগরে। এসেছিল রাজশাহীতে। বরিশাল বিএম কলেজে। যশোরের এমএম কলেজে। তবে কেবল ছোট্ট রাজাকারগুলোকে কোথায় দেখা গেল না।× ওদের জীবনে ১৮ আসবে না কখনো। পাকশিশ্ন জেনারেলদের অনুর্ধ ১৮ তেই রুচি।
মনে করাই, আজকে সেই ২৩ আগস্ট। মাত্র তিনবছরই তো হল। ঢাকা বিশ্ববিদ্যালয়ের ছাত্ররা ঠেঙ্গিয়ে বিদায় করেছিল হাঁটুবাহিনীকে। আর শেষপর্যন্ত হাঁটুবাহিনী ইজ্জত বাঁচিয়েছিল কারফিউ দিয়ে। ইজ্জত যদি কখনো থেকে থাকে তবে।
আমি মানি, ঐ তখনকার ঠেঙানি খেয়েই ওরা বুঝতে পেরেছিল, দিন ওদের শেষ। শুধু ঢাকা বিশ্ববিদ্যালয় কেন - সারা বাংলার ছাত্রসমাজ, এটা ওদের বুঝিয়ে দেয়। আর ছিল রাস্তা থেকে উচ্ছেদ হওয়া হকার। আর ছিল স্বাধিকার থেকে উচ্ছেদ হওয়া মানুষসকল।
তোমরা ছিলে বলেই আমি ১৮-র স্বাদ পেয়েছিলাম। তোমরা ছিলে তাই একদিন জাতির গলা থেকে নেমে গিয়েছিল সামরিক জাক্কুম।
তাই, ঠ্যাঙারেদের প্রতি কৃতজ্ঞতা। ভ্যান্ডালদের প্রতি।
যারা ইন্ধন জুগিয়েছিল তাদের প্রতি কৃতজ্ঞতা।
যারা ষড়যন্ত্রে লিপ্ত ছিল তাদের প্রতি কৃতজ্ঞতা।
যারা যারা সঠিক কাজটি করে নাই তাদের সকলের প্রতি অসম্ভব কৃতজ্ঞতা।
 
 
 
-----------------------------------------------------------------

ছবি : ২২ তারিখ আজিজ মার্কেটের সামনে মিলিটারি বাহন পুড়িয়ে দেয় ছাত্ররা। পরদিন কারফিউ দিয়ে, চুপিচুপি ফেরত এসে মার্কেটের ওপর বসবাসরত ছাত্র-ছাত্র-দেখাচ্ছে এমন প্রত্যেককে নির্মমভাবে পেটায় দেশপ্রেমিক সেনাবাহিনী। ছবি : আনিছ আহমেদ
ছবি ব্যবহারের অনুমতির জন্য ফটোগ্রাফারকে ধন্যবাদ।
 

