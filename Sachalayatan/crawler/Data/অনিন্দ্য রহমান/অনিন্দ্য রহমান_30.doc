আজাইরা দেরিদা




There is no outside-the-text.
টেক্সটের ল্যাটিন গোড়ায় টেক্সট্র, মানে বয়ন। জিনিস বোনা । দেরিদা বলছে টেক্সটের বাইরে কিছু নাই। আসলে বলে নাই। 
কথাটা এইরকম বলছে: টেক্সটোত্তর কিছু নাই। কিছু লোকে এর সুবিধামতন মানে বাইর করছে একটা। তারা বলে, যা পাইবা টেক্সটের ভিতরেই পাইবা। টেক্সটের বাইরে যে আরো অনেক টেক্সট আছে, যেইগুলা ঐ টেক্সটের মানে তৈয়ার করে বইলা সন্দেহ করা হয়, সেইগুলা ঘাঁটার দরকার নাই। 
কিন্তু আমরা কেউ আরেকভাবে ভাবছি বিষয়টা। সেইটা হইল, টেক্সটের বাইরে যা কিছু দেখা যায়, দেখাশোনাপড়া যায়, সেইগুলা সবই টেক্সটের অংশ। মানে সবই টেক্সট, কোনো কিছুই টেক্সটোত্তর না।  
এইখানে, কনটেক্সট প্রসঙ্গেও যোগ করি। কনটেক্সট থাইকা অর্থ আসে এইরকম একটা বিশ্লেষণী তরিকা আগে থাইকাই ছিল। কিন্তু আমাদের কারো মত, কনটেক্সট বইলা যা কিছু টেক্সটের সীমানার বাইরে ফেলা হয়, সেইগুলা আসলে বাইরে না। কথিত কনটেক্সট, কথিত টেক্সট - দুইটা মিলায়াই আসলে টেক্সট ‘ঘটে’। সুতরাং কথিত কনটেক্সটও আসলে টেক্সটোত্তর না। 
টেক্সটের লেখকেরা, পাঠকেরাও, টেক্সটকে কনটেক্সটের থাইকা আলাদা রাখতে ভালো পায়। তারা দাগ টানে। কিন্তু একজন লেখক (পাঠকের কথা পরে ভাবব, তবে তার কেইসও কমবেশি একই) যখন টেক্সট লিখে, তখন জাইনা বা না-জাইনা, সে টেক্সটকে স্বয়ংসম্পূর্ণ করতে চায়। বাইরের টেক্সরে, ফুটনোট, উদ্ধার চিহ্ন, একনম্বর-দুইনম্বর-তিননম্বর ব্র্যাকেট দিয়া, কনটেক্সট বানায়া রাখে। এই প্রবণতায় বুঝা যায়, টেক্সট আর কনটেক্সটের সীমানা নিয়া তারা সচেতন।
কিন্তু সীমানা থাকে না। লেখকের উদ্দেশ্যমূলক টেক্সট-কনটেক্সটের বেড়া শেষপর্যন্ত ভাঙে। টেক্সট কনটেক্স একাকার হইয়া যায়। দেরিদা সম্ভবত বলছে, অ-টেক্সট বইলা কিছু নাই। সবই টেক্সট।  
ডিকন্সট্রাকশন ঘটাইতে গেলে এইসব বেড়া ভুইলা যাওয়া ভাল। ডিকন্সট্রাকশনে “একধরণের সীমালঙ্ঘন ঘটে, যেইটা এইসব বেড়া, ভেদ নস্যাৎ করে, এবং ‘টেক্সট’ নিয়া আমাদের স্বীকৃত, ডমিনেন্ট ধারণার সম্প্রসারণ ঘটাইতে বাধ্য করে ...এইটা [টেক্সট] কখনই, কোনো লিখিত রচনা সংগ্রহ না, বই বা বইয়ের মার্জিনে বাধা বিষয়বস্তু না, বরং, একটা পার্থক্যসূচক নেটওয়ার্ক, যেইটাতে নিরন্তর অন্যকিছুর ট্রেইস [বা আলামত] বিন্যস্ত থাকে।” [Derrida, "Living On/Border Lines."] 
এইভাবে টেক্সট বুঝলে দেখা যায় লেখক নিজেও আর টেক্সটোত্তর থাকে না। টেক্সটের ভিতরেই তার বাস। তারপরও সে টেক্সটের নিয়ন্ত্রণকারী না। সে যা যা বুঝাইতে লিখছে আমরা ঠিক তা তা বুঝব, বিষয়গুলা এত সহজ না। বরং, লেখককেও তার রচিত টেকস্টের সাথে একত্রে পাঠ করা সমীচিন। লেখক টেকস্ট থাইকা ভাগতে পারে না। লেখকে পাঠ্য হইয়া যায়। 
ডিকন্সট্রাকশন কী এই প্রশ্নের নির্দিষ্ট উত্তর নাই। লোকে এইটা সেইটা লেখছে এই নিয়া। দেরিদা লিখছে, ডিকন্সট্রাকশন ভুতের কারবার। এইটা হন্ট করবে, এইটা হন্টোলজি। আবার, টেক্সটের মধ্যেই বিভিন্ন আলামত আছর/হন্ট করে। ডিকন্সট্রাকশনকে যদি একটা মর্মোদ্ধারের কৌশলমাত্র মনে করার ‘ভুল’ করা যায় (আমাদের ভুলে আপত্তি নাই), তাইলে, টেক্সটের মধ্যে আলামতের আছর খুঁজা আমাদের কাজ হইয়া পড়ে।
পাশাপাশি আমরা আরো একটা কাজে উদ্যোগী হইতে পারি। একটা টেক্সটে কোন শব্দ কেন্দ্রীয় কোন শব্দ প্রান্তীয় এইগুলা বাইর করতে পারি। সব টেক্সটই কিছু শব্দরে কেন্দ্রে রাখতে চায়, কিছু শব্দরে প্রান্তে। এমনও হয়, প্রান্তের শব্দগুলা লিখিতও হয় না। ডিকন্সট্রাকশন এই প্রান্তশব্দগুলারে কেন্দ্র স্থাপন করে। এই পাল্টা স্থাপনের খেলায়, বিনির্মিত [বিশেষভাবে নির্মিত] টেক্সটের অ-বিনির্মাণ ঘটে। ডিকন্সট্রাকশনের বাংলায় গায়ত্রীসহ আরো কেউ তাই অবিনির্মাণ শব্দ ব্যবহার করে। 
***
মেহেরজান সিনামা নিয়া নানা লোকে নানা কথা লিখছে। তারা লিখছে 'মেহেরজান' মুক্তিযুদ্ধের ডমিনেন্ট ডিসকোর্সকে ডিকন্সট্রাক্ট করছে। এক্ষণে, ‘মেহেরজান’ ‘মুক্তিযুদ্ধ’ ‘ডমিনেন্ট’ ‘ডিসকোর্স’ ‘ডিকন্সট্রাক্ট’ এইগুলার মাজরা কী বলা কঠিন। কিন্তু তারা মেহেরজান সিনামার ডিকন্সট্রাক্টশনে উদ্যোগী হয় নাই, এইকথা সত্য মানি। 'মেহেরজান' টেক্সটে ঐ সমালোকদের বেশি একটা মন নাই। 'মেহেরজানে'র মন কথিত ‘মুক্তিযুদ্ধের গ্র্যান্ড ন্যারেটিভে’, যেইটা একটা টেক্সট। 'মেহেরজান' ঐ টেক্সটরে ডিকন্সট্রাক্ট করছে এই মতে তাদের প্রচুর ভক্তি। ভক্তি এতই যে, ‘মুক্তিযুদ্ধের গ্র্যান্ড ন্যারেটিভ’ [এইটা আমার বিচারে একটা অশিক্ষিত টার্ম] নামক টেক্সটে কী আছে সেইটা তারা দেখতেবুঝতেলিখতে চায় না। 
ওস্তাদে কইছে কানা বক্কররে মার, তো কানা বক্কররে মার। বক্কররে মাইরা হাতসুখ করার নাম দিছে তারা ডিকন্সট্রাকশন। 
***
মেহেরজান সিনামার ওয়েবসাইট http://www.meherjaan.net। সিনামা বন্ধ। আমরা আপাতত এইটাতে মনোযোগী হইতে পারি। এই ওয়েবসাইট-টেক্সটে মোটামুটি যা কিছু লিখা আছে, এইখানে কোট করা হবে। ক,খ দিয়া লিখলে সুবিধা হয়। 
ক. Synopsis
During the War in 1971, Meher falls in love with a soldier from the enemy side. When her love is discovered, she is shamed and silenced by her family and society. Today 38 years after the war, Meher has a visitor she cannot turn down. Sarah – a ‘war child’, Meher’s cousin Neela’s daughter, who was given away for adoption has come back to piece together her past. Together, these two women must re-tell history through their stories in order to cut through the stigma and walk into light. 
এইখানে প্রথমত যেই ঘটনাটা ঘটছে, সেইটা হইল ইতিহাসের বেনামাকরণ। একাত্তর একটা ‘দি ওয়ার’ হইয়া আছে। এইখানে, কেন্দ্রে ‘দি ওয়ার’। প্রান্তে ‘মুক্তিযুদ্ধ’। 
পশ্চিমের সাম্রাজ্যে অ্যান্টিওয়ার ‘শিল্প’ অনেক খায়। বিশেষত, তাদের শেষ বড় দুই ওয়ার (অন টেরর) লাভজনক প্রমাণিত হয় নাই। সেইখানকার অনেক মানুষ দেখছে, টাকায় টাকা গেছে, ‘টেরর’ খতম হয় নাই। তাই মেহেরজানের ‘অ্যান্টিওয়ার’ শিল্পকলা পুরাপুরি সাম্রাজ্যবাদী খেদের বাইরে এইকথা মানা যায় না। ভিয়েৎনাম যুদ্ধ বিরোধী আন্দোলন আর ইরাক-আফগানিস্তানে আগ্রাসনবিরোধী আন্দোলনে তফাৎ বিদ্যমান। ভিয়েৎনাম যুদ্ধের অ্যান্টিওয়ারবাদীরা মোটাদাগে জাতীয় মুক্তিসংগ্রামের বিরোধী না, কেবল সামরিক আগ্রাসনের বিরোধী। ‘দি ওয়ার বইলা’ জাতীয় মুক্তির প্রশ্নটারে যুদ্ধের ময়দান থাইকা গায়েব কইরা দেয়ার চেষ্টা আমার চোখে সাম্রাজ্যবাদী। 
এই সাম্রাজ্যবাদী চেষ্টায়, কেন্দ্রে ‘দি ওয়ার’, প্রান্তে (সাইলেন্সড, উহ্যকৃত) শোষণ, আগ্রাসন এবং সর্বোপরি গণহত্যা। ‘দি ওয়ার’ শব্দ অ্যান্টিওয়ার শিল্পকলার ভানে, পশ্চিম পাকিস্তানের ধনিকশ্রেণীর শোষণ, পাকিস্তানের সামারিক আগ্রাসন, এবং পাকিস্তান নামক ধারণার উপর ভিত্তি কইরা গণহত্যা, ধর্ষণ ইত্যাদি শব্দকে নির্বিচারে মূক কইরা রাখে।    
সাম্রাজ্যবাদী ডমিনেন্ট ডিসকোর্সের বাধ্যগত ‘মেহেরজান’ কেবল পশ্চিমা সামরিকতন্ত্রকেই ট্যাক্স দেয় না, উপরন্তু একাত্তরের ভারতীয় ও পাকিস্তানি ডিসকোর্সের সাথে যুগপত তাল মিলায়। এই কাজ কঠিন আবার কঠিন না। পাকিস্তান মনে করতে চায় তারা ভারতের সাথে যুদ্ধ করছে। সেয়ানে সেয়ানে। তাদের আত্মসমর্পণও ভারতের কাছে। ভারতের কাছেও অনেক সময় একাত্তর তাদের বিজয়, এইরকম বিজয় তারা আর পাবে না। বাংলাদেশ উছিলা। সুতরাং, একাত্তরের কথিত গ্র্যান্ড ন্যারেটিভ ভারত ও পাকিস্তানের এহেন মনোভাবের বাইরে গিয়া রচিত হয় না। এই গ্র্যান্ড ন্যারেটিভে কেন্দ্রে ভারত, পাকিস্তান, প্রান্তে বাংলাদেশ। এই বিচারে মেহেরজান এই গ্র্যান্ড ন্যারেটিভের নির্ভ্যাজাল পুনরুৎপাদন। কাউন্টার ন্যারেটিভ কোনোমতেই না। তারপরও, আজকে যারা, মেহেরজানরে কাউন্টার ন্যারেটিভের তঘমা দিতে চায়, তারা আম্লীগ বিম্পির বাইরে গিয়া ভাবছে বইলা মনে হয় না।
‘দি ওয়ার’ নিয়া আরো দুইচার কথা বলতে চাই। মেহেরজান সিনামার বিভিন্ন জায়গায় সাতচল্লিশের দেশভাগের সাথে একাত্তরের মুক্তিযুদ্ধের একটা সমান্তর দেখান হইছে। সাতচল্লিশের সাম্প্রাদায়িক দাঙ্গা, হত্যা, আগুন, লুটপাট, ঘৃণা, ‘বন্ধু’ বিচ্ছেদ, বিরহ এইসবের সাথে মুক্তিযুদ্ধের সমান্তর দেখাইলে কী ঘটে - প্রশ্ন এইটাই। যেইটা ঘটে সেইটা হইল, একাত্তরে পাকিস্তানী সামরিক বাহিনীর একতরফা আগ্রাসন, গণহত্যা এবং আত্মরক্ষায় ও জাতীয় মুক্তি লক্ষ্যে বাঙালি ও অন্য জাতিসত্তার লড়াইয়ের প্রশ্নগুলা সেকেন্ডারি হইয়া যায়। 
সংখ্যার তুলনায় না যাই। কেবল লিখতে চাই, সাতচল্লিশের হত্যা হত্যা, একাত্তরের হত্যাও হত্যা। কিন্তু সাতচল্লিশে যেইটা সাম্প্রদায়িক সংঘর্ষ, একাত্তরে এইটা বর্ণবাদী গণহত্যা। এথনিক ক্লিনজিং। পাকিস্তানের ধারণা-প্রেমীরা, মুসলিমভার্তৃত্বের কাঠামো থাইকা বাইর হইয়া এই সত্য মানতে পারে না। কিন্তু, মনে রাখতে হবে, মুসলমানের উপর মুসলমানের আগ্রাসনে ধর্ম কমন পড়লে, বর্ণ সামনে আসে। পশ্চিম পাকিস্তানের আগ্রাসন সেই হিসাবে বর্ণবাদী। ধর্ষণ তাদের রেসিস্ট শোধনপ্রক্রিয়ার অংশ। এখন এই রেসিজমের বিরুদ্ধে যাবতীয় প্রতিবাদকে ‘জাতীয়তাবাদী’ বইলা চিহ্নিত করার মধ্যে পাকিস্তানের ধারণা-কে সংহত রাখার চেষ্টাই দেখি। ধর্মীয় একাত্মতার মিথ ভাইঙ্গা, নিষ্ঠুর বর্ণবাদ (বর্ণ মানে খালি গায়ের রং না, তবে গায়ের রংও) মাথাচাড়া দিলে, পাকিস্তানের ধারণা (=পাকিস্তানের গ্র্যান্ড ন্যারেটিভ) আর অটুট থাকে না। একত্তরে ঠিক এই ঘটনাটাই ঘটছে। মেহেরজান সিনামাতেও ঠিক এই ঘটনাটারই ‘কাউন্টার’ দেয়ার চেষ্টা হইছে। এই বিচারে একাত্তর স্বয়ং কাউন্টার ন্যারেটিভ। এবং 'মেহেরজান', পাকিস্তানী গ্র্যান্ড ন্যারেটিভের অসৎ পুনরুৎপাদন, এর কমবেশি না।  
এইসূত্রেই আরেকটা সূত্র আবিষ্কার করা যায়। লক্ষ্য করি মেহেরজানের ‘প্রেম’ যখন প্রকাশ্য হয় তখন তাকে ‘সাইলেন্সড’ করে ‘পরিবার’ ও ‘সামজ’। নারীবাদী আলোচনায় ‘সাইলেন্স’ শব্দ ওজনদার। ডিকন্সট্রাকশনেও এই শব্দের যাতায়ত আছে। এইখানে, ‘প্রেমের’ বিরুদ্ধে কেন্দ্রীয় ভূমিকায় নামে ‘পরিবার’ ও ‘সমাজ’। প্রান্তে থাকে বাঙালির জাতীয়তা, তার অর্থনৈতিক শোষিত হওয়া ইতিহাস, বর্ণবাদী নৃশংসতার ক্ষতচিহ্ন, এবং আত্মরক্ষার স্পৃহার প্রশ্নগুলা। বেনামা-বেতারিখ-বেজন্মা ‘পরিবার’ ও ‘সমাজ’ এইখানে প্রধান চরিত্রে। বিদ্বৎজনে 'মেহেরজান' নিয়া বলছে, ধর্ষক-ধর্ষিতের মধ্যে ‘পুনর্মিত্রতা’ ঘটাইতে তাদের ইতিহাস-শূন্য স্পেসে নিয়া যাইতে হবে। মেহেরজান সিনামায় ‘পরিবার’ ও ‘সমাজ’ ঐ শূন্যতায় ভাসমান। ঠিক যেইভাবে ভাসমান ছিল পাকিস্তানের ধারণা।
ঐ ধারণায় ফেরত যাইতেই, সন্দেহ করি ৩৮ বছরের ‘স্টিগমা’ কাটানোর দাবী আরো জোরালো হইয়া উঠে। স্টিগমা একপ্রকারের চিহ্ন। লজ্জা বা কলঙ্কের চিহ্ন। সিনপসিসে লিখা, মেহের ও সারাহ-র গল্প স্টিগমা কাটাবে। আমরা যেইটা বুঝি, এইকথার মানে, মেহেরের শত্রুসৈন্যরে [‘এনিমি সোলজার’রে] ভালোবাসার কলঙ্ক, এবং সারাহর শত্রুসৈন্যের কন্যাত্বের [ধর্ষণ শব্দটা সিনপসিসে নাই] কলঙ্ক, এই দুইটা কাটানো দরকার। এইখানেই, এই সিনামায়, কেন্দ্রে উপস্থিত ইতিহাস-শূন্য প্রেমিকা ও নিরূপায় কন্যা। প্রান্তে বিদ্যমান, নীলা, যাদের ‘বীরাঙ্গনা’ বলে তাদের একজন। ধর্ষিতার ইতিহাসকে প্রান্তে রাইখা, প্রেমিকার ইতিহাসকে কেন্দ্রে নিয়া আসার মধ্যে আমি ডিকন্সট্রাকশন দেখি না। বরং নিখিল পাকিস্তানের গায়েবী সংহতির যেই কনস্ট্রাকশন, সেইটার পুনরুৎপাদন দেখি।
এই ‘সিনপসিসে’ সবচেয়ে বড় ঘটনা ‘ওয়ার চাইল্ড’ শব্দের ব্যবহার। ‘ওয়ার চাইল্ডে’র মানে হালনাগাদ করি। সহজ মৃগয়া উইকি, সেইখানে লিখছে, 
A war child refers to a child born to a native parent and a parent belonging to a foreign military force (usually an occupying force, but also soldiers stationed at military bases on foreign soil). It also refers to children of parents collaborating with an occupying force. Having a child with a member of a belligerent foreign military, throughout history and across cultures, is often considered a grave betrayal of social values. Commonly, the native parent is disowned by family, friends and society at large. The term "war child" is most commonly used for children born during World War II and its aftermath. [উইকি] 
এইখান থাইকা ‘ওয়ার চাইল্ড’ শব্দের ডমিনেন্ট অর্থের আভাস হইলেও পাওয়া যায়। 'ওয়ার চাইল্ডে'র উইকিভাষ্যে ধর্ষণ গৌণ, প্রায় অনুল্লেখ্য একটা বিষয়। কথিত শত্রুপ্রেম মুখ্য। ‘মেহেরজান’ সিনামাও এইভাবে ধর্ষণের ঘটনাটাকে প্রান্তে ঠেইলা দেয়। পাশাপাশি, নীলার জীবনে ধর্ষণকে (যেইটা নিয়া ‘মেহেরজান’ ছবি আর মুখ খুলে না, নীলা চরিত্রও ছবির মাঝামাঝি একবারে হারায়া যায়, আর আসে না) মেহেরের জীবনের ‘শত্রুপ্রেমে’র সাথে সমীকৃত করে। ধর্ষণের চিহ্ন মুইছা, প্রেমের প্রতিস্থাপন একপ্রকারের সহিংসতা। এই সহিংসতার উৎসে পাকিস্তানের ধারণা-প্রেম যেমন থাকতে পারে, তেমনি থাকতে পারে, পুনরায়, পশ্চিমা সাম্রাজ্যবাদি যুদ্ধের খাপে গল্প বেঁচার খায়েশ। 
খ. Plot Summery১
ক অংশের আলোচনার পরে, খ অংশ নিয়া বেশি আলাদা কিছু বলার নাই। প্রথম বাক্যটা খেয়াল করি [ফুটনোট দ্রষ্টব্য] : ‘স্টেইট অফ পাকিস্তান রেইজড ইন্টু ওয়ার’। এই বাক্য সব কিছুর আগে যেই জিনিসটা দাবী করে, সেইটা হইল পাকিস্তানের অখন্ডতা। গোটা স্টেইট অফ পাকিস্তানের ‘ক্রোধন্মত্ত’ হইয়া ‘যুদ্ধে নামা’ আর আংশিক পশ্চিম পাকিস্তানের সেনা বাহিনী কর্তৃক পূর্বপাকিস্তানের নিরস্ত্র মানুষ হত্যা ও ধর্ষণ এক ঘটনা না। এইখানে কেন্দ্রে পাকিস্তানের অখণ্ডতা। প্রান্তে, অস্বীকারে, বিদ্যমান পূর্ব আর পশ্চিম পাকিস্তানের শোষক-শোষিতের সম্পর্ক। তাদের বিচ্ছিন্ন সত্তা। স্বাতন্ত্র। বর্ণভেদের, বর্ণবাদী নৃশংসতার প্রশ্নগুলাকে গৌন রাইখা, অখণ্ড পাকিস্তানের ‘উন্মত্ততা’ এইখানে মুখ্য। সাদামানুষের চিন্তাকাঠামোয় ‘উন্মত্ততা’ সাময়িক। তারা বিশ্বাস করে, মানুষস্বভাবে স্বাভাবিকতা ফিরা আসবেই। সাদামানুষের হিউম্যানিজম দিয়া পাকিস্তানের অখণ্ডতা রক্ষা পায়, আশ্চর্য কী।  
কিছু গৎ কথার পরে, প্লট সামারিতে নীলার কথা পাই। এইখানে নীলাকে পরিচয় দেয়া হইছে ‘রেইপ সার্ভাইভার’ বইলা। রেইপ ‘ভিক্টিম’ না বইলা সার্ভাইভার বলার রাজনীতি বুঝতে চাইলে এই হাজিরকরা টেক্সটের বাইরের জিনিসকে টেক্সটের মধ্যে টানতে হবে। এইরকম একটা বাইরের জিনিস হার্ভার্ডধারী শর্মিলা বসুর Anatomy of Violence: Analysis of Civil War in East Pakistan in 1971 প্রবন্ধ। এই প্রবন্ধে লেখক দাবি করছে, পাকিস্তান আর্মি কর্তৃক বাঙালি রমণী ধর্ষণের ডিসকোর্স ‘বিপুলভাবে অতিরঞ্জিত’। সে বলে, একাত্তরে বাংলাদেশে একটা ‘গৃহযুদ্ধ’ লাগছিল। তখন ‘দুইপক্ষে’র লোকই হিংসাত্মক আচরণ করছিল। তাই, বাংলাদেশ আর পাকিস্তানের যাবতীয় বিরোধ মিটায়া ফেলা কর্তব্য। যাই হোক, এই প্রবন্ধে, লেখক বলছে ২, একাত্তরে গণহত্যা [এবং ধর্ষণ] নিয়া বাংলাদেশ একটা অস্বাস্থ্যকর ‘ভিক্টিম কালচার’ লালন করে। বাংলাদেশ আন্তর্জাতিক দৃষ্টি আকর্ষণের জন্য দ্বিতীয় বিশ্বযুদ্ধে ইহুদিনিধনের সাথে পাল্লা দিয়া থাকে। এইটা একটা ‘মানুষখেকো’ প্রতিযোগিতা। তার ধারণা, বাংলাদেশের মানুষের এই প্রবণতা নিয়মতান্ত্রিক পড়াশুনাকে বাধাগ্রস্ত করে। সুতরাং মনে করতে পারি, ‘ভিক্টিমহুডের পলিটিক্স’কে [এই শব্দ পাকিস্তানের ধারণাপ্রেমী বিদ্বৎজনের লেখায় উপলব্ধ] প্রশ্রয় না দিয়া, ‘ট্রু আন্ডাস্ট্যান্ডিং’য়ের নিমিত্তে, রেইপ সার্ভাইভার শব্দ আমদানি করা হইছে।  
প্লট সামারিতে লিখা, নানাজান, একাত্তরে যেইটা প্রত্যক্ষ করছে, সেইটা হইল ‘অ্যানাদার রিফট’।  কলিন্সের ডিকশনারিতে লিখছে, rift মানে a break in friendly relations between people or groups of people। পাকিস্তানের লগে সাতচল্লিশ থাইকা একাত্তর পর্যন্ত নানাজান কেবল ‘দোস্তানি’ই দেখছে। এই rift শব্দ ঢুইকা আছে drift শব্দের মধ্যে। মেহেরজান সিনামা শুরুতে এই বাক্য আছে two parts of Pakistan drifted away from each other। এই (ডি)রিফটের মধ্যে দু্ইটা অস্বীকারের ঘটনা ঘটে। প্রথমত, এইটা অস্বীকার করে পশ্চিম পাকিস্তানের সামরিকতন্ত্রের ২৪ বছরের শোষণকে, সুতরাং ড্রিফট। দ্বিতীয়ত, নিখিল পাকিস্তানের ধর্মকেন্দ্রিক সংহতির ধারণার উপর ভিত্তি কইরা, এইটা অস্বীকার করে পাকিস্তানের দুই অংশের মৌলিক নৃতাত্ত্বিক পার্থক্যকে। উভয় কাণ্ড ঘটাইলে একটা সুবিধা অন্তত পাওয়া যায় - পাকিস্তানী সেনা বাহিনীর এথনিক ক্লিনজিং (ধর্ষণ যার একটা অংশ) কে এথনিসিটি-শূন্য এলাকায় নিয়া, দুই দোস্তের মনকষাকষি হিসাবে চালায়া দেয়া যায়। 
প্লট সামারির আর একটা অংশে নজর দিব। সারাহ-র প্যাশনেট নোম্যাডরূপ। ‘Passionate Nomad’ বই ব্রিটিশ ভ্রমণকাহিনী লেখিকা ফ্রিয়া স্টার্কের জীবনী। স্টার্ক দ্বিতীয় বিশ্বযুদ্ধের আগে-পরে, আরব দেশে দুর্গম পথ পাড়ি দিছে। এইটা কেবল নারী হিসাবেই না, যে কোনো অভিযাত্রী হিসাবেই দুঃসাহসিক ধরা হয়। স্টার্কের এই দুঃসাহসিক ভ্রমণের সাথে সারাহ-র বাংলাদেশ ভ্রমণ সমীকৃত ধরি। এবং তার সাথে টীকা দেই যে, স্টার্ক দ্বিতীয় বিশ্বযুদ্ধের সময়, ব্রিটিশ তথ্যমন্ত্রণালয়ের প্রপাগান্ডাযন্ত্রে কাজ করছে। তার উদ্দেশ্য ছিল, আরবরা যাতে মিত্রবাহিনীরে সমর্থন যোগায়, এমন প্রচার চালান। সুতরাং, এই প্লট সামারি, সিনামায় সারাহ-র নিজেকে জানার ব্যক্ত উদ্দেশ্যের পিছনে ‘সমর্থন আদায়ে’র প্রপাগান্ডার আলামতও অনিচ্ছায় সরবরাহ কইরা থাকতে পারে। 
গ. Director’s Note৩
ডিরেক্টরস নোটে প্রচুর কথাবার্তা আছে যেইগুলা নিয়ে ইতিমধ্যে বহুত আলোচনা হইছে। এই ডিরেক্টরস নোটে কী নাই (সুফিবাদও আছে)– সেইটা নিয়াও কেউ লিখবে। 
কেবল পাকিস্তানের ‘বামপন্থী’ কবি ফয়েজ আহমেদ ফয়েজের কবিতার উদ্ধৃতি এইখানে কী কাজে নিয়োজিত সেইটা নিয়া আলোচনা করা যাক। ‘ভালো পাকিস্তানি’র উদাহরণ হিসাবে ফয়েজ বহুব্যবহৃত কুমিরের বাচ্চা। তাই,বিস্ময়কর না যে, শর্মিলা বসু তার পূর্বোক্ত প্রবন্ধের শুরুতেও ঠিক একই উদ্ধৃতি দিছে, খালি ইংরেজি অনুবাদটা ভিন্ন।ডিরেক্টরের মনোবাঞ্ছা অগ্রাহ্য কইরা আমরা চাইলে, এই দুই লাইন নিজের মতো পাঠ করতে পারি। দেখতে পারি এই ভালো পাকিস্তানি কী বলতে চায়।
“আর কবে আমরা কলঙ্কহীন সবুজের সৌন্দর্য্য দেখব? আর কত বর্ষা পেরোলে রক্তের দাগ ধুয়ে যাবে?” 
... আমরা দেখছি আমাদের পতাকার রঙ  সবুজ। ঐখানে লাল, একাত্তরের রক্তক্ষরণ। রক্তের দাগ ধুইতে গেলে,একাত্তরকে ধুইতে হবে। পাকিস্তানের ধারণাপ্রেমী বিদ্বৎসমাজ দেরিদার নাম নিয়া এই কাজে ইতিমধ্যেই নামছে, সন্দেহ নাই। 
[সহসচল টিউলিপ এবং অন্য বন্ধুদের ঋণ স্বীকার করি]
পাদটীকা১. In 1971, the state of Pakistan raged into war, and East Pakistan emerged as sovereign Bangladesh. ... Years later, Sarah, a war child begins a journey into her past. ... Meher, a middle aged sculptress, a survivor of 1971 war lives in Dhaka city alone. ... Together, these two women must walk down the memory lane and re-tell history through their stories. ... When Meher opens her chest of story she pulls one story after another. ... The story of Neela – a rape survivor, who is not ashamed to be raped, rather opts for retaliation. ... The story of Nanajaan, Meher’s Grandpa – a Bengali Musalman who had lost part of his homeland in partition, and found himself at a loss to witness yet another rift in 1971. ... The chest of story also has in store the story of Salma, Meher’s aunt, a young clairvoyance, who lives in her won domain of fantasy, and is lunatically obsessed by the idea of romance and marriage. ... Finally at the bottom of the box, there is the secret story of Meher’s own past of falling in love with an enemy. ... The stigma of love has been heavy on her. ... However, when Sarah, the war-child says, “your story gives me hope!” – Meher finally feels forgiven. ... Together, Sarah and Meher get strength, courage and hope to go forward. ... Lightened and healed by re-telling of her past, Meher rejoices herself in making a sculpture. ... Sarah goes ahead with her life – ‘a passionate nomad’.
২.  There is also the cultivation of an unhealthy “victim culture” by some of the pro-liberationists – hence the people of Chuknagar complain about being left out of the official history books and vie to establish their village as the site of the “biggest mass killing” in the country, and people are instigated at the national level to engage in a ghoulish competition with six million Jews in order to gain international attention. These tendencies hamper the systematic study of the conflict of 1971 and hinder a true understanding of a cataclysmic restructuring in modern south Asian history.
৩. “Kab nazar mein ayegi bedagh sabze ki bahar
Khoon ke dhabbe dulhein ge kitni basaaton ke baad”
When shall we see the beauty of innocent greens?
How many monsoons will it take to wash away the patches of blood?
- Faiz Ahmed Faiz, Dhaka Se Wapsi Par (1974)
History is not a coherent narrative. 
A war is always made into a glorious narrative with certain male heroes and villains. Women mostly appear as sacrificing creatures, mother and sisters who bravely let go of their men for the cause of the nation. Women also appear synonymous to the landscape – ready to be raped, plundered, and give their lives and izzat or chastity for the cause of the nation.
The purpose of ‘Meherjaan’ is to break the glorious narrative of national history, and open up a modest avenue to explore perhaps not only one or two, but multiple narratives of war.
History is always a creation of the present. We stand here, in our time and space, looking back in search of ourselves in present time, piecing together what we call history; First of all, no one will ever know actually what it was like if one didn’t live it. However, there is at least one safe way to piece together a good enough contour of the past in order to comprehend the prominent political, socio-economic, cultural and spiritual forces at play during a certain chunk of time.
This safe way is about making room for more than one voice. History has to be told, not only from the vantage point of the armed forces, the politicians, the freedom fighters, the men; rather history has to be told from the voices of every other person that was left out – the old women, the man who didn’t fight, and may be a young girl who was coming off age and falling in love while the entire country was plunging into hatred, killing, separatist emotions and nationalist turmoil.
The most intensive love stories are those that are difficult to consummate. 
In Sufi philosophy love relationship between the divine and the devotee always remain fueled by the consciousness of impossibility of ultimate union. ‘Meherjaan’ love story is driven by such impossible material conditions of union while indefatigable emotional desire to unite throbs throughout the narrative. 
Perhaps, the story of death, violence, trauma and loss can be best told veiled in love and romance. Korean author Noeleen Heyzer, in her writing about Korean Comfort women’s sexual slavery during World War II gives an aesthetic solution to overcome the history of violence. She suggests to look feminist studies for a “more powerful power,” a “power” which is “life sustaining, liberating, and transforming.”
I believe in that “power.”
While violence and terrorism have become a common currency today, the urge is pressing on us to comprehend a feminine life sustaining language that is related to nature, beauty and love.
Rubaiyat Hossain,
Writer/Director
Meherjaan 


