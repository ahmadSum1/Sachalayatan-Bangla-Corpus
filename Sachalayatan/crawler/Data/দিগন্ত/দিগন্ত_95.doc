টাইমে ভারত



টাইম ম্যাগাজিন সম্প্রতি ভারতের স্বাধীনতার ৬০ বছর পূর্তি উপলক্ষ্যে অনেকগুলো লেখা বের করেছে। লেখা গুলো পড়ে ভাল লাগল। ভারতের ভাল-খারাপ দিকগুলো তুলে ধরা হয়েছে। আর আছে একটা অসাধারণ ফোটো সিকোয়েন্স – যাতে ৬০ বছরের ইতিহাস সংক্ষেপে প্রতিফলিত হয়েছে। 
প্রথম লেখাটায় কিছু সমকালীন ভারতীয় স্লোগানের উল্লেখ আছে। কিভাবে সেগুলো পরিবর্তিত হচ্ছে – “মেরা ভারত মহান” থেকে “মেরা ভারত জওয়ান”। দ্বিতীয় লেখায় আছে দেশ বিভাগের পরে দেশে আসা অসংখ্য রিফিউজির মধ্যে একটি পরিবারের কথা। তারা তিনটে জেনারেশনে কিভাবে আবার দাঁড়িয়ে গেল। তার পরেরটা মূলত পাকিস্তান নিয়ে, কিভাবে লাল মসজিদের ঘটনা আর তার পরিপ্রেক্ষিতে পাকিস্তান বিভক্ত হয়ে গেছে। তার সাথে আছে পাকিস্তানের ইতিহাস। তার পরে আছে ভারতীয় রিয়েল এস্টেট ব্যবসায়ী কুশল পাল সিং এর কথা – যার কোম্পানী ডি-এল-এফ ভারতের সবচেয়ে বড় রিয়েল এস্টেট কোম্পানী। পাঁচে আছে গণতন্ত্র – এম যে আকবর আর রিজভির কথামত যা ভারতের সবচয়ে উল্লেখযোগ্য কৃতিত্ব। ছয়ে আছে ভারতীয় অর্থনীতির পুনরুত্থানের কথা। এখানে একটা ভাল কথা লিখেছে দেখলাম – ভারতকে দীর্ঘ ইতিহাসে কখনই গরীব দেশ বলে মনে করা হত না – মাত্র ২০০ বছরে একটা দেশ কি ভাবে গরিব হয়ে গেল সেটাও বিশ্লেষণ করা হয়েছে এই প্রবন্ধে। সাথে আছে চিরাচরিত সফটওয়ার শিল্পের কথা। শেষে আছে কিছু ব্যক্তির বক্তব্য।
লেখার ধারা বেশ ভাল। আমি মোটামুটি পাকিস্তান সংক্রান্ত অধ্যায়টা ছাড়া বাকি সবই পড়েছি। লেখায় গত ৬০ বছরের সাফল্য ও ব্যর্থতা নিয়ে বিশ্লেষণ করা হয়েছে – আর আশা ব্যক্ত করা হয়েছে যে ভারত আবার পুরোনো ইতিহাসের মত দিনে ফিরে যাবে। 
মূল লেখা
ফোটো ব্লগ
পরিসংখ্যানে ভারত

