XXX আমস্টার্ডামে এক সংক্ষিপ্ত চক্কর



(এই যাত্রায় আমার সাথে কোনও ক্যামেরা ছিলোনা। সঙ্গী বন্ধু ইমানুয়েলের একটা ধ্বজভঙ্গ ক্যানন ছিলো যাতে কিনা প্রায় চার্জার লাগিয়ে ছবি তুলতে হতো, ব্যাটারির এমন টেম্পারমেন্ট। তাই ফেরার পথে একটা নাইকন ৩০০০ ডিএসএলআর কিনে নিয়েছিলাম আমস্টার্ডামের শিপল এয়ারপোর্ট থেকে।)
অফিস থেকে বললো কোপেনহেগেন যেতে হবে। প্রায় এক সপ্তাহের এক প্রোগ্রাম। কেনিয়ায় ডেনিশ এমব্যাসিতে গেলে আমাকে বললো যে আপনার ভিসা পাওয়া একটুখানি সময়সাপেক্ষ। যেহেতু আপনি বাংলাদেশ থেকে আবেদন করেননি এবং আপনার পাসপোর্ট ডিটেইল আমরা অন্য শেনজেন কান্ট্রিগুলোর সাথে একটু ভ্যারিফাই করবো। অফিসার আরও বললেন যে আমার ক্ষেত্রে বিশেষ সময় লাগার কথা না যেহেতু আগে কোনওদিন ইউরোপ ভ্রমণ করিনি, তাই। আর সবথেকে বড় কথা হলো আমার এই ভ্রমণের অর্থায়ন করছে ডানিডা, ডেনমার্ক সরকারের আন্তর্জাতিক উন্নয়ণ দপ্তর। আমাকে শুধু বলা হলো আমি যেনো ফ্লাই করার সপ্তাহখানেক আগে সোমালিয়া থেকে কেনিয়া চলে আসি। যদি আমার বিষয়ে কোনও প্রতিকূল কোনও তথ্য কোনও সূত্র থেকে তারা পায় তবে আমাকে ওদের ভাষায় কনসালটেশন, আমার ভাষায় আত্মপক্ষ সমর্থন বা ব্যাখ্যা করার সূযোগ দেওয়া হবে। যথা সময়ে এমব্যাসিতে গেলাম, আমাকে বসিয়ে রেখেই ১০ মিনিটের মধ্যে ভিসা দিয়ে দেওয়া হলো।
আমার ফ্লাইট পেলাম কেএলএম-এয়ার ফ্রান্সে নাইরোবি-আমস্টার্ডাম-কোপেনহেগেন। পথে আমস্টার্ডামে দেড় দিনের যাত্রাবিরতি। নাইরোবি থেকে আমস্টার্ডাম কেএলএম এর ফ্লাইট অপারেটিং পার্টনার হচ্ছে কেনিয়ান এয়ারওয়েজ। ৯ ঘন্টার ফ্লাইট। তার উপর অন্য দুই সহকর্মী ইমানুয়েল আর ইউনিসের সিট পড়েছে আলাদা আলাদা জায়গায়। ইউনিস অবশ্য আমস্টার্ডামে থেকে তখনই অন্য ফ্লাইটে সোজা কোপেনহেগেন চলে যাবে। আমি আর ইমানুয়েল আমস্টার্ডামে বিরতি নেবো। প্লেন ল্যান্ড করার আগেই ঘোষনা দেয়া হলো সবাইকে পাসপোর্ট আর ট্রাভেল ডকুমেন্ট বের করে হাতে রাখতে। বিমানের দরজার গোড়ায়ই ওগুলো চেক করা হবে। আমার কাছে তো পাসপোর্ট ছাড়া আর কিছুই নেই।
আমার পাসপোর্ট দেখা মাত্রই একজন আমার মতোই ফরাসী দাড়িওয়ালা অফিসার বিনীতভাবে আমাকে তার সাথে আসতে বললো। তারপর পাশের একটা রুমে বসতে দিলো। আমার পিছন পিছন দেখি ইমানুয়েল মিয়াকেও নিয়ে আসা হলো। এরপর আরও একজন কেনিয়ানকে। অফিসারটাকে বললাম যে আমরা দুজন একসাথে, কাজেই কথাবার্তা একসাথে বললেই সুবিধা হয়। ইমানুয়েল লাইবেরিয়ান পাসপোর্ট হোল্ডার, প্রয়োজনের থেকেও বেশি বিনয়ী। আমাকে প্রথম প্রশ্ন করা হলো যে আমি আফগানিস্তানে কি করতে গিয়েছিলাম। আমি তার সংক্ষিপ্ত উত্তর দিলাম। তারপর প্রশ্ন আসলো যে আমি আফগানিস্তানে যে কাজে গিয়েছিলাম তার কোনও প্রমান আমার কাছে আছে কিনা। আমি বললাম যে আমি আফগানিস্তানের ওয়ার্ক সার্টিফিকেট সাথে নিয়ে ঘুরিনা। এরপর অফিসার আমাদের কাছে আমাদের ডেনমার্ক ভ্রমণের উদ্দেশ্য জানতে চাইলে আমি তা বললাম। এবার সে কাগজপত্র দেখতে চাইলো। আমি তাকে বললাম যে আমরা কাগজপত্র সাথে রাখার প্রয়োজনীয়তা বোধ করিনি কারণ সমস্ত কাগজপত্র ড্যানিশ এমব্যাসিতে দেওয়া হয়েছে যার ভিত্তিতে আমরা ভিসা পেয়েছি। আমাদের ধারণা ছিলো যে ভিসা থাকলে আর ওইসব কাগজপত্র আর সাথে না রাখলেও চলে। তবে আরও বললাম যে যদি নিতান্তই কাগজপত্র দেখাতে হয় তবে যেনো আমাদের ইন্টারনেট কানেকশনওয়ালা একটা কম্পিউটারে বসানো হয়, মেইল থেকে নামিয়ে দেখাতে পারবো। এবার আমাদের তিনজনকে নিয়ে যাওয়া হলো একটা রুমের ভিতরে। রুমের ভিতরে আবার লোহার গ্রিল-ফেন্স দেওয়া আরেকটা রুম যার ভিতরে আরো কয়েকজন অফিসার বসে আছে। আমাদের ওখানে নেওয়ার আগে অবশ্য অফিসারটা বললো যে আমরা যদি কিছু মনে না করি, আমাদেরকে তার বসের কাছে একটু যেতে হবে। আমাদেরকে ওই রুমের সবাই হাই জানালো আর বললো যে আমাদের দেরি করানোর জন্যে তারা আন্তরিকভাবে দুঃখিত। আরও বললো যে আর মাত্র ৩০ মিনিটের মধ্যে আমাদের বিষয় সমাধান করে ফেলা হবে। এরপর এক চোখে লেন্স লাগিয়ে পর্যায়ক্রমে তিনজন অফিসার আমাদের পাসপোর্টগুলোর প্রতিটা পৃষ্ঠা দেখতে লাগলো। বিশেষ করে যে পৃষ্ঠাগুলোয় ভিসা লাগানো আছে সেই ভিসাগুলোর বর্ডারে ঘেষে ওরা লেন্স লাগিয়ে দেখতে লাগলো। তিন দফা দেখা শেষ হলে আমাকে আর ইমানুয়েলকে পাসপোর্ট দিয়ে চলে যেতে বললো। ওরা আমাদের পাসপোর্ট কন্ট্রোল কাউন্টার দেখিয়ে দিলো। আরও বললো যে যদি সেখানের অফিসার কিছু জানতে চায় তবে যেনো আমরা এই অফিসারকে দেখিয়ে দেই। সেখানে আর কিছুই জানতে চাইলো না। শুধু জিজ্ঞেস করলো যে সাথে কতো টাকা আছে। আমি তাকে জানালাম যে দুই হাজার ক্যাশ ডলার আর ক্রেডিট কার্ড আছে। সে বললো এনজয় ইওর ষ্টে। দড়াম করে এক সিল পড়ে গেলো পাসপোর্টে। ইমানুয়েলেরও তাই।
সেখান থেকে বেরিয়ে পড়লাম মহা বিপদে, কেউ ডলার নেয়না। সাথে কোনও ইউরো নেই। তাই বাধ্য হয়ে ক্রেডিট কার্ড ব্যবহার করতে হলো। তা’ও আবার সিগনেচার চলেনা, পিন দিতে হয়। এই প্রথম ক্রেডিট কার্ডে এটিএম এর বাইরে পিন সিস্টেম দেখলাম। শিপল এয়ারপোর্ট থেকে সোজা ট্রেনে চড়ে আসলাম আমস্টার্ডাম মেইন রেলস্টেশনে। আমি আগেই আসকেন সিনাগাকে খবর দিয়ে রেখেছিলাম কিন্তু বেচারা আমস্টার্ডাম পর্যন্ত এসেও বেশিক্ষণ থাকতে পারেনি ক্লাস আছে বলে। আমি ইন্দোনেশিয়ায় থাকতে আসকেনকে চাকরি দিয়েছিলাম, তারপর হাতে ধরে কাজ শিখিয়েছিলাম। তারপর সে নিজের যোগ্যতায় ওয়ার্ল্ড ভিশন আর সেভ দ্য চিলড্রেনে ম্যানেজারি করেছে। এখন সে একটা স্কলারশিপ পেয়ে ইন্টারন্যাশনাল এনজিও ম্যানেজমেন্টে মাস্টার্স করছে লেইডান ইউনিভার্সিটিতে। ও এসএমএস করে জানালো যে আগামীকাল পুরো দিন ও আমার জন্যে ফ্রি। বলে রাখি, আমি সবসময় আমার ইন্টারন্যাশনাল রোমিং সার্ভিসওয়ালা গ্রামীনের ফোনটাকে সাথে রাখি। সময়-অসময়ে, এমার্জেন্সিতে খুব কাজে দেয়।
এয়ারপোর্টের সামনেই অনেকগুলো ট্যুরিজম ব্যুথ। ৬০ ইউরো দিয়ে একরাতের জন্যে একটা ডাবল রুম নিলাম। এটাচড বাথরুম না নিলে অবশ্য ৪০-৫০ ইউরোতেই রুম মিলতো। বুকিং ক্লার্ক কথা শুরু করার আগেই বলে নিলো যে তাদের মাধ্যমে রুম নিলে ওই হোটেলের নরমাল ভাড়া থেকে ১১ ইউরো বেশি দিতে হবে সার্ভিস চার্জ হিসেবে। আমরা তাতেই রাজি। সে আমাদের ম্যাপ দিলো আর ইশারা করে হাঁটা রাস্তা নির্দেশ করে দিলো। সর্বোচ্চ দুই কিলোমিটার হবে বলে দিলো।
আমরা দুজন উল্টোদিকের পথে হাঁটা ধরলাম। যেখানেই মন চায় সেখানেই একটু দাঁড়াই। মানুষ যেখানে সেখানে বিড়ির বাটস্‌ ফেলছে। ইমানুয়েল অবশ্য বিড়ি টানেনা তবে কঠিন পানিখোর। সাথে দেহলোভী। ওর স্ত্রী-বাচ্চারা আমেরিকান সিটিজেন, সেখানেই থাকে। ও যেনো কি ঝামেলায় আমেরিকা যাওয়ার ভিসা পাচ্ছেনা। নাইরোবিতে ওর একজন প্রেমিকা আছে। ওরা মাঝরাত পর্যন্ত একসাথে থাকে। তারপর ইমানুয়েল আমাদের বাসায় যখন ফেরে মাঝরাতে, সাথে বগলদাবা করে একজন যৌনকর্মিকে নিয়ে আসে। এটাই ওর রোজরাতের শিডিউল।
যাহোক, হাঁটছি তো হাঁটছিই। বিকেল হয়ে আসলো। এখনও পর্যন্ত কাউকে হোটেলের ডিরেকশন জিজ্ঞেস করিনি। হাঁটতে হাঁটতে হঠাৎ খুব সুন্দর একটা লেকওয়ালা জায়গায় এসে পড়লাম। মাঝখানে চিকন লেক, রাজহাঁস সাতরে বেড়াচ্ছে। দুইপাশ দিয়ে চিকন ইটের রাস্তা। সারি সারি দোকান। পাব, ডিভিডির দোকান, আরও কতো কি। একটু পরে যেই সন্ধা নেমে আসলো আর লাল আলোয় পুরো এলাকা আলোকিত হয়ে উঠলো, তখন বুঝতে পারলাম যে আমরা কোথায়। এই সেই রেড লাই ডিষ্ট্রিক্ট। বিশ্বজুড়ে যৌনপিয়াসীদের তীর্থ। শুধু যৌনপিয়াসি না, সাথে সাথে গাজা-আফিম-ভাং পিয়াসীদেরও স্বর্গ এই জায়গা। সারি সারি কাঁচের দরজা। স্বল্পবসনা সুন্দরী ললনারা লাল বাতি জ্বলা দরজার সামনে এসে দাঁড়াচ্ছে। আর এলাকাটা যেনো আস্তে আস্তে লোকে লোকারণ্য হয়ে উঠছে। সেখানে আছে পশ্চিমা মেয়েরা, আছে কয়েকজন চায়নিজ, আফ্রিকান। অন্য কয়েকজন এশিয়ান মেয়েও দেখলাম। মনে হলো ফিলিপাইন-থাইল্যান্ড, এদিককার হবে। নিচের চারটে ছবির শেষ দুটো আমার বান্ধবী ইরা’র এ্যালবাম থেকে নেওয়া। ওকে ফেসবুকে মেসেজ দিয়ে বলেছি।




ঘুরতে ঘুরতে ঢুকে গেলাম লাইভ পর্নো দেখতে। ১৫ মিনিটের শো ১৫ ইউরো করে। দেখলাম। ছোট্ট ছোট্ট কামরা। বড়জোর দুইজন দাঁড়ানো যায় যার ভিতরে। সেখানে দাঁড়িয়ে দেখতে হয়। কামরাগুলো গোল আকৃতিতে সাজানো। মাঝখানে একটা বৃত্তাকারের ঘুর্ণয়মান প্লাটফর্ম। তার উপরেই বিভিন্ন ভঙ্গিমায় একজোড়া যুবক-যুবতী রতিক্রিয়ায় লিপ্ত। যুবকটা অত্যন্ত সুদর্শন এবং মেয়েটা অপরূপ রূপবতী। ১৫ মিনিট শেষ হতেই ওরা বিচ্ছিন্ন হয়ে উঠে গেলো। ছেলেটা কোমরে একটা তোয়ালে জড়িয়ে নিলেও মেয়েটা দিগম্বরী অবস্থাতেই গ্রীনরুমের দিকে চলে গেলো। বলে রাখি, আমার রুমের উল্টোদিকের একটা রুমে ৪-৫টা এশিয়ান মেয়ে (সম্ভবতঃ চায়নিজ হবে) গাদাগাদি করে শো দেখছিলো। ওদের একজন মোবাইল বের করে ভিডিও করার চেষ্টা করতেই নায়ক ইশারা করে মানা করলো। পরে দেখি ওখানকার একজন বাউন্সার ওই মেয়েদের মোবাইল নিয়ে কনটেন্ট চেক করছে। মেয়েগুলো সমস্বরে কাউকাউ করতে থাকলেও বাউন্সারের কোন ভ্রুক্ষেপ নেই তাতে। আমরা এবার একটু ক্লান্তি বোধ করতে লাগলাম। চললাম হোটেলের উদ্দেশ্যে। একজন ঠেলাগাড়ির ফার্ষ্টফুড বিক্রেতা আমাদের সহজে যাওয়ার পথ বলে দিতেই আমরা সেইমতো হাটা ধরলাম এবং অল্প সময়ের মধ্যেই হোটেলে পৌঁছে গেলাম। প্যাক্স হোটেল। রাডেষ্ট্র্যাট ষ্ট্রীট। হোটেলে মালিক, বেলবয়, ক্লিনার, রুম সার্ভিস, যাই বলি না কেনো, লোক মাত্র্ একজন। নিচ থেকে বেল চাপতেই কড়াৎ করে দরজা আনলক হয়ে গেলো। ঢুকলাম। একটা কন্ঠ উপর থেকে ভেসে আসলো, সোজা তিনতলায় চলে আসেন। সে আমাদের রুমে নিয়ে গেলো। তারপর রুমের দরজার আর বাইরের মেইন দরজার দুটো চাবি দিয়ে দিলো। যাওয়ার সময় বলে গেলো যে বিড়ি টানার সময় আমরা যেনো জানালা একটু খুলে তারপর টানি। আমরা একটু বিশ্রাম নিয়ে, কিছু ফোনালাপ সেরে আবার বেরিয়ে পড়লাম। পথে দেখা পেলাম একজন বৃদ্ধ টার্কিশকে। বেচারা নাকি চেয়েচিন্তে চলে এবং তার থাকার জায়গা নেই। তুরষ্কেও ফিরে যাওয়ার জায়গা নেই। আমি তাকে একটা সিগারেট আর কিছু পয়সা দিলাম।
সন্ধার সাথে সাথে সারা শহর নিশ্চুপ আর রেড লাইট ডিষ্ট্রিক্ট ক্রমশঃ সরব। সারি সারি দোকান। হয় গাঁজার দোকান, নয় ডিভিডির দোকান, আর নয়তো যৌন উপকরণের দোকান। গাঁজার দোকানগুলোকে এরা বলে সীডস্‌ ষ্টোর। বিশাল এলসিডিতে গাঁজার উপর প্রামাণ্যচিত্র দেখাচ্ছে। এগুলো খেলে কি কি উপকার হয় তা বর্ণনা করছে। প্রাচীনকালে এগুলো চিকিৎসার উপকরণ হিসেবে ব্যবহার হতো, তা বলছে। আরও বলছে যে গাঁজায় অস্বাভাবিকভাবে যৌনমিলনের স্থায়িত্ব বেড়ে যায়, ইত্যাদি। আগে থেকেই প্লান ছিলো যে আমস্টার্ডাম গেলে একটু গাঁজা টানবো। কিন্তু অধুমপায়ী ইমানুয়েলের অনাগ্রহ আমার মধ্যেও সংক্রামিত হলো। গাঁজা টানার প্লান বাদ। দোকানগুলোতে ঘুরতে থাকলাম। কত রকম যে ডিলডো হতে পারে তা না দেখলে বিশ্বাস করতাম না। বিভিন্ন আকারের, বিভিন্ন প্রকারের। ডিলডোর সাথে আবার লেখা আছে কোন ধরণের নারীর জন্যে কোনটা সঠিক পছন্দ। কোনও কোনও ডিলডোর প্যাকেটের সাথে ফি ল্যুবস-এরও একটা টিউব দিচ্ছে। ডুয়েল পেনিট্রেশনে অভ্যস্ত নারীদের জন্যেও আছে বিশেষ ধরনের ডিলডো। আর মাঝখানে একজোড়া বলসের দুইদিকে দুটো শ্যাফটযুক্ত ডিলডোও দেখলাম। যৌনশক্তিবর্ধক তামাম জিনিস সেখানে পাওয়া যায় আর কেওয়াই জেলি তো সব দোকানেই কমন।
এবার আবার একটু ললনাকূলের দিকে দৃষ্টি ফেরাই। ১৮ বছরের তরুনী যেমন সেখানে আছে, তেমনই আছে ৬০ বছরের বৃদ্ধা। লেকের পাড় ঘেষে যে দরজাগুলো সেগুলোর বাসিন্দাদের দাম চড়া। ৫০ থেকে ১০০ ইউরো প্রতিবার। গলিগুলোর মুখও শুরু হয়েছে লেকের পাড় থেকে। সেখান থেকে গলির শেষ প্রান্তে যেত যেতে আবার দাম কমতে কমতে ৫০, ৪০ করে শেষে ৩০ ইউরোতে যেয়ে ঠেকছে। অধিকাংশ মেয়েই ষ্ট্রেইট এবং লেসবিয়ান, উভয় ধরনেরই সার্ভিস দিয়ে থাকে। আমরা একটা পাবে একটু বসে জিরোলাম। অসাধারণ ডাইনামিক একটা যুবতী একাই চালাচ্ছে। মেশিন থেকেও মনে হলো দ্রুত। খদ্দেরকে ড্রিংকস সার্ভ করছে, বিল নিচ্ছে, গ্লাসগুলো ধুচ্ছে আর সমানে পরিচিত খদ্দেরদের সাথে আড্ডা চালিয়ে যাচ্ছে। ওখানে আলাপের বিষয়বস্তু একটাই। তা হলো সেক্স। বারটেন্ডার মেয়েটা আর খদ্দের ২-৩টা মেয়ে আলাপ করছে মেয়েদের নিপলের সেনসিটিভিটি বিষয়ে। আবার বেরোলাম। ইমানুয়েল ৬০ ইউরো দিয়ে একটা কফিবর্ণের-কোকড়াকেশি একটু মোটাসোটা মেয়ের রুমে চলে গেলে আমি আবার বারে বসে টমেটো জুস গিলতে থাকলাম। এরপর আরও কিছুক্ষণ হাঁটাহাঁটি করে শেষে ওই এলাকা থেকে বেরিয়ে শহরের প্রাণকেন্দ্রের চত্ত্বরটায় দাঁড়ালাম। ওখান থেকে দেখা যায় এরকম খোলা দোকানগুলোর দিকে যেয়ে একটা ইনডিয়ান রেষ্টুরেন্ট খোলা পেলাম। ওরা আসলে বন্ধ করার আয়োজন করছিলো। তাই বললো যে চিকেন বিরিয়ানি আর মদ ছাড়া অন্য কিছুই নেই। মালিক (নাকি ম্যানেজার বুঝলাম না) একজন ইনডিয়ান আর একমাত্র ওয়েট্রেস এক আফগান তরুনী। ওই তরুনীকে খুবাস্তি, জুরাস্তি বলে ভাও করে ফেলে অনুরোধ করলাম যে একটু চা পাওয়া যাবে কিনা। কাজ হলো। ইমানুয়েলও চা নিলো, মদ নিলো না। সন্ধা থেকে বেচারা তো অনেক গিলেছে। পরিপূর্ণ তৃপ্তির সাথে চিকেন বিরিয়ানি খেলাম। ইমানুয়েলের তো চোখ থেকে ঝালের চোটে পানি বেরোচ্ছে। তারপরও বলছে যে বিরিয়ানিটা ওর খুব পছন্দ হয়েছে। খেয়ে দেয়ে হোটেলে যাওয়ার পর আর চোখ খুলে রাখতে পারলাম না।
পরদিন সকালে একবারে হোটেল থেকে চেক আউট করে বেরিয় পড়লাম। আসকেন বললো যে সে হোটেলের সামনে এসে আমাকে কল দেবে। আমরা দুইজন হোটেলের পাশের এক ইরানীর গিফট শপে ঢুকে কেনাকাটা করতে লাগলাম। বাড়ির সবার জন্যেই কিছু না কিছু কিনলাম। এর মধ্যেই আসকেনের কল। আমাকে দেখেই ছুটে এসে বুকে জড়িয়ে ধরলো। আমরা হেঁটে চলে গেলাম প্রধান চত্বরের পাশে একটা ইজিপশিয়ান রেষ্টুরেন্ট নাস্তা করতে। ভাত, ইজিপশিয়ান এক ধরনের কাবাব আর সব্জী দিয়ে পেটপুরে খেলাম। তারপর গেলাম পাশের মাদাম তুসোর মোমের যাদুঘরে। অসাধারণ শিল্প। চোখ জুড়িয়ে যায় আর মন ভরে যায়। লেখা না বাড়িয়ে কিছু ছবি দেই সেখানের-






















আমাদের ছোট্ট রাফিন ওর বন্ধুদের স্পাইডারম্যানের ছবিটা দেখিয়ে বলে যে আমার পাপা স্পাইডারম্যান কাকুর বন্ধু। মাইকেল জ্যাকসন কাকুরও বন্ধু। 
যেহেতু সময় আমাদের হাতে অল্প, তাই সর্বশেষ গন্তব্য হবে বিশ্ববিখ্যাত সেক্স মিউজিয়াম। ওটা মেইন রেলষ্টেশনের পাশেই। জায়গাটা সম্পর্কে আগেই শুনেছিলাম বন্ধুদের কাছ থেকে। ওটাকে বলা যায় একটা মিউজিয়াম অথবা যৌনচর্চার বিবর্তনের একটা তথ্যভান্ডার। গেটের সামনে নোটিস, “পকেটমার হইতে সাবধান।” ওরা অবশ্য সন্দেহ করে কেবলমাত্র পূর্ব ইউরোপিয়ানদেরকে। যাহোক, ঢুকলে প্রথমেই এক মহাশয় আচমকা আপনার সামনে আবির্ভাব হবে তার প্যান্টের জিপার খুলে দিয়ে তার অঙ্গপ্রদর্শনের মাধ্যমে। ওটা একটা রাবারের মানুষ। দোতলায় উঠতে গেলেই প্রথমে সামনে পড়বে বিরাট একজোড়া নিতম্ব। ওখানে সেন্সরের মাধ্যমে আপনার উপস্থিতি টের পাওয়ার সাথে সাথে ওই নিতম্ব বিকট শব্দে একটা ফার্ট দিয়ে আপনাকে স্বাগত জানাবে। এবং আপনি সেই বায়ুর স্পর্শ আপনার গায়ে টের পাবেন। পুরা তিনতলা গ্যালারি। অসংখ্য ঐতিহাসিক শিল্পকলার নিদর্শণ। আগের যুগের রাজা-বাদশাহদের যৌনাচারের সচিত্র বর্ণনা পাবেন তেমনি পাবেন দাস শ্রেণীর যৌনাচারের বর্ণনা। পশ্চিমাদের যৌনাচারের পাশাপাশি আরব এবং আফ্রিকানদের বিষয়গুলোও সেখানে পাবেন। একজন মানুষের ফটোগ্রাফ দেখলাম যে কিনা একটা সাড়ে ষোল ইঞ্চি পুরুষাঙ্গের মালিক। নিচে ক্যাপশানে লেখা আছে এটাই নাকি জানামতে পৃথিবীর সর্ববৃহৎ পুরুষাঙ্গ। অত্যন্ত দুঃখের বিষয় যে সেক্স মিউজিয়ামের একটা ছবিও নেই। ইমানুয়েলের ক্যামেরায় চার্জ ছিলোনা। সব শেষ হয়ে গিয়েছিলো মাদাম তুসোর মোমের যাদুঘরে।
আসকেন আমাদের টিকেট কেটে এয়ারপোর্ট পর্যন্ত সঙ্গ দিলো। এরপর শুরু হলো আমাদের তুষারঝড়ের মধ্যে দিয়ে সংক্ষিপ্ত বিমানযাত্রা কোপেনহেগেনের উদ্দেশ্যে।

