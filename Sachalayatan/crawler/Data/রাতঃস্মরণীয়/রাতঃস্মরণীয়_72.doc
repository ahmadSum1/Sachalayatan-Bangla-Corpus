আমার আম্মার গল্পঃ এ মাদার এ ওয়ারিয়র




আমার আম্মা খুরশিদ জাহান একজন মুক্তিযোদ্ধা। ৯ নম্বর সেক্টরের সুন্দরবন সাবসেক্টরে তিনি যুদ্ধ করেছেন যেখানে আমার পিতা সাব-সেক্টর উপাধিনায়ক ছিলেন। যুদ্ধের সময় শিশুকে (আমাকে) বুকে নিয়েই তিনি যুদ্ধ করেছেন।
আমরা জানিনা কিভাবে প্রশিকা তার সন্ধান পেয়েছে, অনন্যা পত্রিকা তার সন্ধান পেয়েছে, দ্য নিউ এজ তার সন্ধান পেয়েছে। আম্মা সংগত কারণে মুক্তিযোদ্ধা পরিচয় ফলাও করে বলে বেড়ায় না। হয়তো আম্মার মতো অনেককেই তাই করেন। মুক্তিযোদ্ধা পরিচয়টা আম্মা নিজের মাঝেই পুষে রাখে।
দ্য নিউ এজ ২০০৮ সালের স্বাধীনতা দিবসের সংখ্যায় আম্মার উপর একটা লেখা দেয় আম্মার সাক্ষাৎকার নিয়ে। আমি পাকিস্তান এসে খুব ব্যাস্ত হয়ে পড়েছি, তাই অনুবাদ করতে পারলাম না। লিংকটা দিলাম, কারো ইচ্ছে বা সময় হলে পড়তে পারেন।
এ মাদার, এ ওয়ারিয়র
আম্মার লেখা মুক্তিযুদ্ধের উপর দুটো বই আছে। একটা আমরা খুলনা থেকে প্রকাশ করেছি, আরেকটা ঢাকার সাহিত্য মালা এবছরের একুশে বইমেলায় প্রকাশ করেছে। সময় ও সূযোগ হলে আমাদের প্রকাশিতটা পিডিএফ করার ইচ্ছে আছে। মূল কম্পোজের সফট কপি হারিয়ে গেছে।

