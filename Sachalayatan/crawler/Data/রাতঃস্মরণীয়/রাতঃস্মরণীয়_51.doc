কাদীর‌্যা পাগলা, এক ক্ষ্যাপাটে বিজ্ঞানদানবের উত্থান ও পতনের গল্প



মূল কাহিনীর শুরু ১৯৭১ সালের ১৬ই ডিসেম্বর থেকে-



রমনার সবুজ রেসকোর্সের ময়দানে চলছে পাকিস্তানী বাহিনীর আত্মসমর্পনের অনুষ্ঠান। লেফটেন্যান্ট জেনারেল নিয়াজী আত্মসমর্পনের দলিলে সই করে অস্ত্র তুলে দিলেন তার মিত্রবাহিনীর কাউন্টারপার্ট ইনডিয়ার জেনারেল অরোরার হাতে। তারপর অবনত মস্তকে প্রাঙ্গন ত্যাগ করলেন জীপে চড়ে। আর এমনই সময় ৩,৫০০ মাইল দূরে বেলজিয়ামে বসে প্রায় পিএইচডিসম্পন্নকারী এক পাকিস্তানী ছাত্র ভীতিকর এবং অবিশ্বাসমাখা দৃষ্টিতে টেলিভিশনে তার দেশের অবমাননার সম্প্রচার দেখছে। এই দুঃসহ ঘটনা তাকে কয়েকদিন কাজ করতে দিলো না। তার রাগ রুপান্তরিত হলো এক সংকল্পে যে এমন বিপর্যয় আর কখোনোই ঘটতে দেওয়া যাবেনা এবং সে এই ধরণের বিপর্যয় রোধে সে তার কাজ করে যাবে।

লেখক গর্ডন কোরিরা এভাবেই তার বইয়ে দেখিয়েছেন একজন পাকিস্তানী বিজ্ঞানের ছাত্র আবদুল কাদীর খানের ক্ষ্যাপাটে বিজ্ঞানদানবে রূপান্তরের গল্প। যে দেশপ্রেম তাকে একদা ধ্বংসাত্মক আবিষ্কারে উদ্বুদ্ধ করেছিলো, সেই দেশের সাথে বিশ্বাসঘাতকতার চুড়ান্ত করতেও একপর্যায়ে এসে তার বাধেনি। এ এমনই এক লোভী যার দেশপ্রেম পরাজিত হয়েছে অর্থলিপ্সার কাছে। একদা যে পাকিস্তানের  প্রেসিডেন্ট ও প্রধানমন্ত্রী জুলফিকার আলী ভূট্টোর অন্যতম কাছের মানুষ বলে গণ্য হতো, সেই তাকেই আত্মস্বীকৃত রাষ্ট্রদ্রোহীতার দায়ে জেনারেল মোশাররফের আমলে এসে গ্রেফতারও হতে হয়। এখনও চলছে তার গৃহবন্দীদশা। 

গর্ডন কোরিরার লেখা শপিং ফর বম্বস, নিউক্লিয়ার প্রোলিফারেশন, গ্লোবাল ইনসিকিউরিটি, এন্ড দ্য রাইজ এন্ড ফল অব দ্য এ.কিউ. খান নেটওয়ার্ক বইতে শুরু থেকে আপাতত শেষ পর্যন্ত ক্যারিয়ারের আবদুল কাদীর খানের সমস্ত কর্মকাণ্ডের বর্ননা দিয়েছেন এবং অত্যন্ত যৌক্তিক বিশ্লেষণ করেছেন। নিজস্ব জাজমেন্ট দেওয়া থেকে বিরত থেকে বরং সিকোয়েনশিয়াল এবং কনসিকোয়েনশিয়াল রিভিউর উপরেই বেশি গুরুত্ব দিয়েছেন। ২৮৮ পৃষ্ঠার এই বইটা দুটো পর্বে বিভক্ত, পর্ব ১ হচ্ছে উত্থান এবং পর্ব ২ হচ্ছে পতন। দুটো পর্বতেই আবার কয়েকটা করে অধ্যায় আছে। আমি অধ্যায়গুলোর শিরোনামই এখানে উল্লেখ করলাম-
পর্ব ১- উত্থান
অধ্যায় ১-রূটস
অধ্যায় ২- দ্য বম্বস
অধ্যায় ৩- ইরান-ফ্রম ইমপোর্ট টু এক্সপোর্ট
অধ্যায় ৪- নর্থ কোরিয়া-পিয়ংইয়াং এন্ড ব্যাক
অধ্যায় ৫- দ্য নেটওয়ার্ক এক্সপাণ্ডস-দ্য লিবিয়া ডিল
পর্ব ২-পতন
অধ্যায় ৬- পিক আপ দ্য ট্রেইল
অধ্যায় ৭- ওয়াচিং
অধ্যায় ৮- ডিলিং উইথ গাদ্দাফি
অধ্যায় ৯- কনফ্রনটিং মুশাররফ-ডিলিং উইথ খান
অধ্যায় ১০- আনরিভিলিং দ্য নেটওয়ার্ক
বইটা থেকেই জানলাম যে কাদীর‌্যার জন্ম ১৯৩৬ সালে বৃটিশ ইনডিয়ার ভূপালে। ১৯৪৭ সালে বৃটিশ ইনডিয়া ভেঙে ইনডিয়া ও পাকিস্তান সৃষ্টি হলেও কাদীর‌্যা কিন্তু ইনডিয়াতেই থেকে যায়। কিন্তু কাদীর‌্যা ইনডিয়াতে তার কোনও ভবিষ্যৎ দেখতে পাচ্ছিলো না। অবশেষে ১৯৫২ সালে ষোড়শবর্ষীয় ছাত্র কাদীর‌্যা ইনডিয়া থেকে পাকিস্তানে চলে যায়।
গোটা বইটা পড়ার পরে বিষ্মিত হতে হয়েছে কাদীর‌্যার বিচিত্র বহুমাত্রিক কৌশলগুলো দেখে। বিশেষ করে তার প্রকিউরমেন্টের কৌশল। জার্মানী, সুইজারল্যান্ড, ইংল্যান্ড থেকে সে কিভাবে নেটওয়ার্ক সৃষ্টি করে তার কেনাকাটাগুলো সম্পন্ন করতো। অধিকাংশ ক্ষেত্রেই যেসব সাপ্লাইজের উপর নিষেধাজ্ঞা থাকতো সেগুলোকে ভেঙে-চুরে, ভিন্ন ভিন্ন পারপাস দেখিয়ে সে পাকিস্তানে আমদানী করতো। পরবর্তীতে দেশগুলো এইসব রপ্তানীতে জাড়িতদের বিরুদ্ধে আইনগত ব্যবস্থা নিতে গেলেও সুবিধা করে উঠতে পারেনি। এছাড়া তার কনসাইন্টমেন্টগুলো বিভিন্ন দেশে রপ্তানীর কৌশলগুলোও বিষ্ময়কর।
পাকিস্তান সরকারের পাশাপাশি কাদীর‌্যা সবসময়েই অকুন্ঠ সমর্থন এবং নিঃশর্ত সহযোগিতা পেয়ে এসেছে চিন থেকে। চিন কাদীর‌্যার নেটওয়ার্কের জন্যে কাগজে কলমে পাকিস্তান সরকারের জন্যে অস্ত্রশস্ত্রের ডিক্লারেশন দিয়ে তলে তলে প্লেন বোঝাই করে ব্যাপক পরিমান পারমানবিক চুল্লির সরঞ্জাম এবং কাঁচামাল সরবরাহ করেছে। কাদীর‌্যার কাছে থেকে পারমানবিক সিক্রেট বাণিজ্যে চিনই প্রথম খরিদ্দার। আর উত্তর কোরিয়া এবং লিবিয়ার সাথে (প্রথমটা) কাদীর‌্যার ডিলগুলো সরকারী সহযোগিতার খোলসেই সম্পন্ন হয়েছে।
বইতে আরও এসেছে যে কাদীর‌্যা কিভাবে ইরানের সাথে তার বিশাল ডিলগুলো করেছে। আশ্চর্য হতে হয় যে কাদীর‌্যা ইরানের কাছে প্রথম কয়েকটা চালানে তার পাকিস্তান প্রোগ্রামের বর্জ্য এবং পরিত্যাক্ত সরঞ্জাম এবং কাঁচামালগুলো বিক্রি করেছে। এই ডিলে দুবাইভিত্তিক একটা পরিবার তার সাথে সম্পৃক্ত ছিলো যারা কম্পিউটার যন্ত্রাংশের আড়ালে এইসব সরঞ্জাম এবং কাঁচামাল ইরানে সরবরাহ করতো। পরবর্তীতে এই পরিবারের যুবক তাহির কাদীর‌্যার প্রধান এজেন্ট হিসেবে পরিচিতি লাভ করে। আশ্চর্যের এখানেই শেষ না। গর্ডন কোরিরা এখানে দেখিয়েছেন কিভাবে ইরান-ইরাক যুদ্ধের সময় কাদীর‌্যা ইরাকের কাছেও একই পারমানবিক ফর্মুলা বিক্রি করেছিলো সাদ্দামজামাতা হুসেইন কামালের মাধ্যমে।
দুবাইতে ওয়্যারহাউজ রাখার পাশাপাশি কাদীর‌্যা তার নেটওয়ার্কের বাণিজ্য ঝামেলামুক্ত রাখতে মালয়েশিয়ায় হেভী ইন্ডাস্ট্রির ছদ্মাবরণে বিশাল প্লান্ট স্থাপন করেছিলো তাহের ও তাহেরের মালয়েশিয়ান স্ত্রীর সহযোগিতায়। ব্যবসার সম্প্রসারণে কাদীর‌্যা ছুটে বেড়িয়েছে গোটা দুনিয়া, সেই পশ্চিম আফ্রিকার ছোট্ট শহর পর্যন্ত।
তবে সবথেকে গুরুত্বপূর্ণ বিষয়টা হচ্ছে, যা নিয়ে কাদীর‌্যা পাগলার এতো নামডাক, সেই পারমানবিক সেন্ট্রিফিউজ এবং রিয়্যাক্টরের মূল ফর্মুলার গোটাটাই কিন্তু ইউরেনকো থেকে চুরি করা। পরবর্তীতে কাদীর‌্যা এবং তার সহযোগি বিজ্ঞানীরা এর অনেক পরিমার্জন, পরিবর্ধণ করেছেন।
বইটাতে লেখা আছে কিভাবে কাদীর‌্যাকে ক্যারিয়ারের শুরু থেকে শেষ পর্যন্ত লড়াই করতে হয়েছে পাকিস্তান এ্যাটমিক এনার্জি কমিশনের (প্যাক) সাথে। প্যাক যখন প্রথম পারমানবিক বোমার ট্রায়াল বিষ্ফোরণ ঘটায়, তারা কাদীর‌্যাকে আমন্ত্রণ জানিয়েছিলো, “একটা পারমানবিক বোমা দেখতে কেমন”-এটা দেখার জন্যে। যদিও কাদীর‌্যার ভাষ্যমতে প্যাকের গোটা রিসার্চটাই তার ল্যাব থেকে চুরি করা। বিভিন্ন সময়ের সরকারগুলো কিভাবে তার সাথে ডিল করেছ, তারও সবিস্তার ব্যাখ্যা এখান পাবেন। একদিন প্রেসিডেন্ট গোলাম ইসহাক খানের কাছে কাদীর‌্যার অপকর্ম সম্পর্কে গুরুত্বপূর্ণ কিছু তথ্য দিয়ে আইএসআই প্রেসিডেন্টের সহযোগিতা প্রার্থনা করে কাদীর‌্যাকে থামানোর বা ধরার ব্যাপারে। এরপর প্রেসিডেন্ট যা করলেন তা হলো তিনি কাদীর‌্যাকে ডেকে সাবধান করে দিলেন যে আইএসআই তোমার পিছনে লেগেছে এবং তুমি একটু সাবধানে কাজকাম কোরো।
আমি বলবো, বইটার পাতায় পাতায় রহস্য। লিখে বোঝানো মতো না। আফ্রো-এশিয়ার পারমানবিক সেক্টরে কাদীর‌্যা কিভাবে নিজেকে সবথেকে গুরুত্বপূর্ণ ব্যাক্তি হিসেবে প্রতিষ্ঠিত করেছে তার পুঙ্খানুপুঙ্খ বিশ্লেষণ পাবেন বইটাতে। প্রতিটা অধ্যায় পড়ার সময়ে আপনি নিজের অজান্তেই কাদীর‌্যার কৌশলের জন্যে তাকে বাহবা দেবেন, বেণিয়াবৃত্তির জন্যে তার সমালোচনা করবেন, আর রাষ্ট্রের চোখ ফাঁকি দিয়ে পারমানবিক বাণিজ্যের মাধ্যমে মিলিওন মিলিওন ডলার কামানো বহর দেখে ক্ষুব্ধ হয়ে বলে ফেলবেন, কাদীর‌্যা শালা একটা আস্ত শুয়োরের বাচ্চা।
একজন সাধারণ পাঠক হিসেবে আমি বলবো বইটা নিদারূণ উপভোগ্য। আপনাকে আটকে রাখবে এর পাতায়। এবং অধ্যায় শেষ না করে উঠতে পারবেন না। সবথেকে বড় কথা বইয়ের তথ্যগুলো বস্তনিষ্ঠ এবং প্রচুর রেফারেন্সে সমর্থিত। এবং এই রেফারেন্সদাতার বিশিষ্ঠজন এবং যার যার ক্ষেত্রে অত্যন্ত দায়িত্বশীল কর্মকর্তা ছিলেন। বইটায় বেশ কিছু ঐতিহাসিক ছবি সংযোজিত হয়েছে। যার মধ্যে একটা ছবি দেখুন নিচে, কাদীর‌্যা প্রেসিডেন্ট পারভেজ মোশাররফের সাথে দেখা করে তার পারমানবিক টেকনোলজি পাচারজনিত রাস্ট্রদ্রোহীতামূলক অপকর্মের স্বীকারোক্তি দিয়ে প্রেসিডেনশিয়াল ক্লেইমেন্সি ভিক্ষা করছে-

গর্ডন কোরিরা একজন বৃটিশ সাংবাদিক, ২০০৪ সাল থেকে বিবিসির নিরাপত্তা প্রতিনিধি হিসেবে কাজ করছেন। এই দায়িত্বে বিবিসি টেলিভিশন, রেডিও এবং ওয়েবসাইটের জন্যে তিনি সন্ত্রাসবিরোধী, পারমানবিক অস্ত্রের বিস্তার বিরোধি, এবং আন্তর্জাতিক নিরাপত্তা ইস্যুগুলো কভার করে থাকেন। একইসাথে তিনি বিবিসির ওয়াশিংটন স্টেট ডিপার্টমেন্ট প্রতিনিধি এবং ইউএস এ্যাফেয়ার্স বিশ্লেষক।

বইটার প্রকাশকঃ হার্স্ট এন্ড কোম্পানী, লন্ডন
আইএসবিএনঃ ১-৮৫০৬৫-৮২৬-৯
দামঃ অনুমোদিত ইনডিয়ান প্রিন্টের দাম পড়বে বাংলাদেশী টাকায় আনুমানিক ২,৫০০.০০।
বাংলাদেশে প্রাপ্তিস্থানঃ ধারণা নেই তবে আজিজে খোঁজ করা যেতে পারে।
অনলাইনে ফ্রি প্রাপ্তিস্থানঃ এখানে ক্লিক করেন (লিংক দিয়েছেন বন্ধু তারাপ কোয়াস, অনেক ধন্যবাদ)। 
ছবিসূত্রঃ বইয়ের প্রচ্ছদ, গর্ডন কোরিরা, কাদীর‌্যা এবং জেনারেল মোশাররফ

