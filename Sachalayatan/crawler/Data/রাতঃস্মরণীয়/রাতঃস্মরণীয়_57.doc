বেস গিটারের জন্ম রহস্য



(মুখবন্ধঃ এই লেখাটা নিছক একটা ভূমিকাসম্বলিত কৌতুক। সুক্ষ্ম, মার্জিত এবং পরিশীলিত রুচিবোধসম্পন্ন পাঠক এটা নিজ দায়িত্বে পড়বেন। পাঠশেষে নাসিকাকুঞ্চন শিরোধার্য)।
গিটারের সাথে আমার সম্পর্ক দুই যুগের। এরমধ্যে প্রথম যুগ কেটেছে উদ্দাম প্রেমলীলায় এবং দ্বিতীয় যুগ কাটেছে নিদারূন বিরহে। তার মানে প্রেম কিন্তু এখনও শেষ হয় যায়নি। জানিনা কখন এই প্রেম কেরোসিন শেষ হতে থাকা হারিকেন বা কুপির মতো দপ্‌ করে জ্বলে ওঠে। আমার প্রথম প্রেম হয়েছিলো বিড়ির সাথে, এরপর হলো গিটারের সাথে এবং সর্বশেষে আশৈশব অপ্রেমিকা-বন্ধু এবং পরবর্তীতে স্ত্রীর সাথে। স্ত্রী অপর দুটো প্রেমের কথা ভালোমতোই জানেন। তিনটে প্রেমই আমার সমানে চলছে। যদিও আমার প্রথম প্রেমটার ব্যাপারে স্ত্রী কখোনোই সুথী ছিলেন না তবে তিনি উপলব্ধি করতে পেরেছেন যে সম্ভবত ওটাই আমার জীবনের সবথেকে শক্ত প্রেম।
যা বলেছিলাম, গিটার ধরিনা প্রায় একযুগ। বাসায় গিটারগুলোতে ধুলো পড়ে আর স্ত্রী মাঝে মাঝে মুছে রাখেন। প্রায়শই শুনতে হয় তার অভিযোগ এই গিটার নিয়ে। তিনি প্রায়শই বলে থাকেন যে ঘরে এগুলোর যাদুঘর না বানিয়ে বরং অনেক ছেলেরা আছে যারা ভালো বাজায় কিন্তু পয়সার অভাবে ভালো গিটার কিনতে পারেনা, তাদের যেনো এগুলো দিয়ে দেই। কিন্তু তা আর হয়না। রাফিন মাঝে মাঝে বায়না করে ওগুলো পেড়ে দিতে। দিতে হয়। তারপর একটা দুটো স্ট্রিং না ছেঁড়া পর্যন্ত তার থামা নেই। দোকান থেকে নতুন স্ট্রিং কিনে এনে লাগিয়ে রাখি কিন্তু বাজানো হয় না। গত শনিবার বাজারে হাঁটতে গিয়ে কিনে ফেললাম অনেক দামী একটা অরিজিনাল ইয়ামাহা গিটার। জানিনা এটার ভবিষ্যৎ কি!
আমি গিটারের লিড, বেস এবং রিদম, তিনটাই মোটামুটি বাজাতে পারতাম। ড্রামসটাও একসময় ভালোই বাজাতাম। কিবোর্ডটাও চলে যেতো। কতো শতো যে কনসার্ট করেছি তার হিসেব দেওয়া অসম্ভব। কিন্তু মনেপ্রাণে যেটাকে সবথেকে বেশি উপভোগ করতাম, সেটা হলো বেস গিটার। সেজন্যেই হয়তো পরে অন্যসবগুলো ছেড়ে দিয়ে শুধু বেস গিটার নিয়ে পড়ে থাকলাম, একটা যুগ। যাহোক, দেশে ফিরতে আর মাত্র এক সপ্তাহ বাকী। একটা প্রজেক্ট নিয়ে ভাবছি। বাংলার লোকজ সুরকে ওয়েস্টার্ণ নোটেশনে তুলে তা প্রকাশ করতে হবে। ভালো নোটেশন লেখে এরকম কাউকে খুঁজে বের করতে হবে। অস্ট্রেলিয়া প্রবাসী সূফি বন্ধু যাকে বাংলাদেশের সবথেকে ট্যালেন্টেড রক গিটারিস্ট বলে একসময় ভাবা হতো এবং যে এই উপমহাদেশের প্রথম জিটিআই গ্রাজুয়েট, ম্যাংগো মান্ত্রা নামের একটা রক ব্যাণ্ডের লিড গিটারিস্ট রুবায়েত চৌধুরির সাথেও কথা হয়েছে, সে ও সাথে থাকবে বলে কথা দিয়েছে। দেখি কতদূর কি হয়! 
যাকগে, যে বেস গিটার নিয়ে এতো ভাবনা, সেই বেস গিটার নিয়ে কৌতুকটা দিয়েই শেষ করি।


