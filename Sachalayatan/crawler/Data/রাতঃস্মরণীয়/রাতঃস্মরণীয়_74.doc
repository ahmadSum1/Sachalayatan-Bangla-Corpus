মানবতাবাদী বন্ধু জ্যান গ্র্যারাপকে জন্মদিনের শুভেচ্ছা




২ ডিসেম্বর আমার বন্ধু জ্যান গ্রারাপের জন্মদিন। জ্যান সম্পর্কে যদি দু-এক কথায় কিছু বলতে হয় তা হলো সে একজন প্রকৃত মানবতাবাদী। জাতিতে ড্যানিশ, পেশায় ফটোসাংবাদিক, কাজ করে নেদারল্যান্ডের ‘নূর ইমেজেস’ নামের একটা ফটো্গ্রাফি প্রতিষ্ঠানে এবং নিউইয়র্ক টাইমসসহ বেশ কিছু পত্রিকার জন্যেও জ্যান কাজ করে। তার সাথে আমার পরিচয় সে যখন সোমালিয়ায় রিফিউজি এবং ক্লাইমেট মাইগ্র্যান্টদের নিয়ে ফটোগ্রাফি করতে যায়। আমার সংস্থা তাকে হোষ্টিং করছিলো। আমার সুযোগ হয়েছিলো তার সাথে ফিল্ডে যাওয়ার। জ্যানের খুবই ইচ্ছে ছিলো মোগাদিসুতে আল-শাবাব ও অন্যান্য ইসলামি চরমপন্থীদের সাথে কথা বলার, তাদের বক্তব্য কি, তা শোনার। সিকিউরিটি ক্লিয়ারেন্স না পাওয়ায় এযাত্রায় তার ইচ্ছে পুরণ হয়নি, হয়তো ভবিষ্যতে হবে। অত্যন্ত বন্ধুবৎসল এবং আমুদে। কোপেনহেগেনে আমার সাথে দেখা করতে এসে তার নিউইয়র্কের ফ্লাইট মিস হওয়ার উপক্রম হয়েছিলো। নিজে ফুটবলভক্ত না হলেও ছেলে ইলিয়াসের আগ্রহে ছেলেকে নিয়ে সাউথ আফ্রিকা চলে গিয়েছিলো ওয়ার্ল্ডকাপ দেখতে। জ্যান নাইকনের একজন ব্র্যান্ড এ্যামবাসেডর। অসংখ্য পুরষ্কারে ভূষিত হয়েছে সে।
যেখানেই মানবতা বিপন্ন, জ্যান সেখানেই ছুটে যায়। প্যালেষ্টাইন, ইরাক, সোমালিয়া, ইথিওপিয়া, কেনিয়া, মিয়ানমার, থাইল্যান্ড, ইস্ট ইউরোপ, হাইতি, ইন্দোনেশিয়া, কোথায় না যায় সে! আমি তার তোলা কিছু ছবি এখানে পেষ্ট করছি, আপনাদের ভালো লাগতে পারে সেই ভাবনা থেকে। Jan Grarup দিয়ে গুগল সার্চ করলে তার তোলা অসংখ্য ছবি পাবেন। জ্যানের মৌখিক অনুমতি নেওয়া আছে ছবিগুলো পোষ্ট করায়।
নিচের ছবিটা ২০০৪ সালে ইন্দোনেশিয়ার বান্দা আচেতে সুনামির ঠিক পরপরই তোলা-

রামাল্লায় তোলা নিচের ছবিগুলো নিদারূণ মর্মস্পর্শী-



রামাল্লার স্বজনহারাদের এই ছবিগুলো আসলেই আবেগআপ্লুত করে দেয়-


পাকিস্তানে তোলা এই বাচ্চাটার ছবি জ্যানকে দিয়েছিলো ইউনিসেফের বছরের সেরা ছবির পুরষ্কার (২০০৬ সালের)-

নিচের ছবিটা দেখেন, এরকম মন খারাপ করা ছবি আমি খুবই কম দেখেছি-

সোমালিয়ায় আমাদের মিশনের সময় তোলা দুএকটা ছবি দিলাম-



এই ছবিটা আন্তর্জাতিকভাবে বেশ প্রচারিত হয়েছে বিশেষতঃ ফান্ডরেইজিং ক্যাম্পেইনগুলোতে-

দালাই লামার এই ছবিটা অসাধারণ হয়েছে-

এই ছবি তিনটে তোলা হয়েছে ব্যাংককে রেড শার্ট বিপ্লবীদের বিক্ষোভের সময়ে-



ভুমিকম্পের পর হাইতিতে যে ব্যাপক লুঠতরাজ হয়েছে তা'ও জ্যানের ক্যামেরাকে ফাঁকি দিতে পারেনি-




জ্যানের ফেসবুকে প্রোফাইল এবং ফ্যান পেজ আছে।
সবশেষে নিচের ছবিটায় জ্যান আর আমি-

আমার এই মানবতাবাদী বন্ধুটাকে জন্মদিনের শুভেচ্ছা জানাতে চেয়ে এবং সচলের বন্ধুদেরকে তার কিছু কাজ দেখাতে চেয়েই এখানে এই পোষ্ট দেওয়া।

