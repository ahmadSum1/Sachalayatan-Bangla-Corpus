বাঘ মামা- ছোটদের জন্যে ছড়া



হালুম হুলুম হালুম হুলুম
ঐ এলো রে মামা
পরেছে সে কালোর সাথে
হলদে ডোরার জামা।
বনের রাজা বাঘ মামা সে
সবচে’ শক্তিশালী
সেলাম ঠোকে সকাল সাঁঝে
মৌয়াল-বাওয়ালী। 
সুন্দরবন জুড়ে যতো 
বণ্য প্রাণী আছে
সবাই কাবু বনের রাজা
বাঘ মামাটির কাছে। 
মামার ডরে দুষ্টু যতো
শিকারীদের দল
বনের থেকে পালায় ছুটে 
গুটিয়ে দলবল।
মামা আছে বলেই আজও
সুন্দরবন আছে
তাইতো মামার কদর এতো
বিশ্ববাসীর কাছে। 
মোদের দেশের বাঘ মামাদের
রক্ষা মোরা করি
সেই শপথে এসো সবাই
হাতটি তুলে ধরি।

