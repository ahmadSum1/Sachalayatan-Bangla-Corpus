গ্রো-এর গান



বৈশ্বিক খাদ্যনিরাপত্তা প্রচারাভিযান 'গ্রো'-এর বাংলাদেশ চ্যাপ্টারের জন্যে আমরা 'ত্রিমুর্তি' মিলে একটা গান বেঁধেছি, যাকে আমরা বলছি গ্রো বাংলাদেশ থিম সং। আমরা ত্রিমুর্তি মানে ফিডব্যাকের দলনেতা, বাংলাদেশের অন্যতম জনপ্রিয় একজন সঙ্গীত পরিচালক ফোয়াদ নাসের বাবু; আমার বন্ধু, বাংলাদেশের অন্যতম শ্রেষ্ঠ গিটারবাদক ও প্রতিভাবান সঙ্গীত পরিচালক রুবায়েত চৌধুরী; আর ত্রিমুর্তির সর্বশেষ জন এই আপনাদের রাতঃস্মরণীয়। এটা সম্পূর্ণ স্বেচ্ছাশ্রমের ভিত্তিতে করা একটা প্রোজেক্ট, কেবলমাত্র সামান্য কিছু বাইরের কাজের খরচ নেওয়া হয়েছে।
রুবায়াতের সহযোগিতায় গানটি আমিই লিখেছি। রুবায়েত বেশ কিছু আইডিয়া দিয়েছে গানটি লেখার ক্ষেত্রে বিশেষ করে অন্তরার প্রথম অংশটিতে। সুর ও কম্পোজিশন নিয়ে প্রাথমিক কিছু ভাবনাও আমরা ভেবেছি একসাথে বসে। যদিও পরে বাবু মামা গোটা জিনিসটাকেই একটা অন্যরকম রূপ দিয়ে গানটির মান অনেক উঁচুতে নিয়ে গিয়েছে। আমার ইচ্ছে ছিলো গানটিতে বেস গিটার বাজানোর কিন্তু রেকর্ডিঙ্গের সময় দেশে না থাকায় তা আর হয়ে ওঠেনি। বাবু মামা আর রুবায়েত- দুজনেই তাদের পেশাদারী উৎকর্ষের স্বাক্ষর রেখেছে তাদের কম্পোজিশন আর যন্ত্রবাদনে যা গানটিকে একটি ভিন্ন মাত্রা দিয়েছে। 
গানটির মূল দুই শিল্পী হচ্ছে তরুন ও প্রতিভাবান ক্লোজ আপ তারকা রন্টি আর রিঙ্কু। সাথে কন্ঠ মিলিয়েছে পাগলা সাত্তার বাউল ও রুবায়েত নিজে। এই ডিজিটাল যুগেও আমরা সাত্তার বাউলের হাতের বাজানো দেশী ঢোলক ব্যবহার করেছি গানে। 
যেহেতু এটি প্রচারাভিযানের গান, ভালো লাগলে বন্ধুদের সাথে শেয়ার করুন দয়াকরে। 
যারা বর্তমানে ইউটিউব দেখতে অসমর্থ, তারা আমার সাউন্ডক্লাউড থেকে গানটি শুনতে পারেন। সেক্ষেত্রে বিদেশী শ্রোতাদের জন্য সাবটাইটেল আর পাওয়া যাবেনা। 
ফেসবুকাররা এখান থেকে গানটি শুনুন ও দেখুন।   
ইউটিউব খুলতে পারলে গানটি এখান থেকে শুনুন ও দেখুন।
একটা গুরুত্বপূর্ণ বিষয় উল্লেখ করতে ভুলে গিয়েছিলাম- এখানে ব্যবহৃত ছবিগুলো তুলেছে আমার অনেকদিনের প্রিয় বন্ধু পিটার ক্যাটন, আবীর আব্দুল্লাহ, এমদাদুল হক বিটু এবং আমার কলিগ আব্দুল কাইয়ুম। 
গানটি আপনাদের ভালো লাগলে আমাদের ত্রিমুর্তির এই ক্ষুদ্র প্রচেষ্টা সার্থক হবে।

