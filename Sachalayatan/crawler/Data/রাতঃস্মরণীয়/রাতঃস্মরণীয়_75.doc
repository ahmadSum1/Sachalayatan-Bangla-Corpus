নাইরোবি ন্যাশনাল পার্কে একদিনঃ সিংহ মামা সিংহ মামা কোচ্ছো তুমি কি?



দেশে ফেরার ঠিক আগের সপ্তাহটা ভালোই কাটলো নাইরোবিতে। একটা আন্তর্জাতিক সংস্থার কনফারেন্স ছিলো নাইরোবিতে। ওখানে এসেছিলেন দুজন বাংলাদেশি, যাদের একজন আবার আমার সাবেক সহকর্মী এবং বন্ধু। রোজ সন্ধার পর আমি আর বন্ধু বেরিয়ে পড়তাম। তিনি নাইরোবিতে এর আগে অনেকবার আসলেও শহরটা আমার মতো চেনেনা। তাই আমিই হতাম গাইড। ইনডিয়ান রেষ্টুরেন্ট, কাবাবের দোকান, শপিং মলগুলো, এইসব ঘুরে ঘুরে বেড়াতাম সন ...দেশে ফেরার ঠিক আগের সপ্তাহটা ভালোই কাটলো নাইরোবিতে। একটা আন্তর্জাতিক সংস্থার কনফারেন্স ছিলো নাইরোবিতে। ওখানে এসেছিলেন দুজন বাংলাদেশি, যাদের একজন আবার আমার সাবেক সহকর্মী এবং বন্ধু। রোজ সন্ধার পর আমি আর বন্ধু বেরিয়ে পড়তাম। তিনি নাইরোবিতে এর আগে অনেকবার আসলেও শহরটা আমার মতো চেনেনা। তাই আমিই হতাম গাইড। ইনডিয়ান রেষ্টুরেন্ট, কাবাবের দোকান, শপিং মলগুলো, এইসব ঘুরে ঘুরে বেড়াতাম সন্ধার পর। বন্ধুটা আফসোস ছিলো মারা যেতে না পারার। তার দুঃখ ঘোচাতে প্রস্তাব দিলাম নাইরোবি শহর সংলগ্ন ন্যাশনাল পার্ক দেখতে যাওয়ার। বন্ধু একবাক্যে রাজি। আমরা সেখানে যাবো ৪ নভেম্বরে।
যথারীতি পিটার আমাদের ড্রাইভার এবং গাইড। কথা হলো পিটার আমাকে প্রথমে তুলবে এবং তারপর বন্ধুদের হোটেলে যাবে। আমার গেষ্ট হাউস থেকে বন্ধুদের সিলভার স্প্রিং হোটেল খুব দুরে না, বড়জোর ২০ মিনিটের ড্রাইভ। কিন্তু পড়ে গেলাম নাইরোবির বিখ্যাত ট্রাফিক জ্যামে। অনেক কষ্ট-কসরত করে, রাস্তা বদলে ওদের হোটেলে পৌঁছলাম ঠিক দেড় ঘন্টা পরে। ওরা তো বের হয়ে সামনের রাস্তায় দাঁড়িয়ে আছে। দলে চারজন, আমি, বন্ধু, আরেকজন বাংলাদেশি বন্ধু এবং ওদের একজন পাকিস্তানী সহকর্মী।
টিপ টিপ বৃষ্টির মধ্যে আমরা এগিয়ে চলেছি। নাইরোবি ন্যাশনাল পার্ক শহরের এক পাশেই। যেতে আধা ঘন্টা লাগলো। গেটের সামনে গাড়ি পার্ক করে আমরা টিকেট কাটতে গেলাম। আমরা ৪ জন বিদেশী, আমাদের জন্যে বিদেশী রেট। পিটারের জন্যে দেশী রেট হলেও তাকে আইডি কার্ড দেখাতে হলো। এর কারণ যাতে করে কোনও ইনডিয়ান, উগান্ডান বা তানজানিয়ান ওখানে কেনিয়ান সেজে দেশী রেটে ঢুকে যেতে না পারে। গাড়ির জন্যে আলাদা এন্ট্রি ফিস। টিকেট নিয়ে একটা বিড়ি টেনে আবার গাড়িতে উঠলাম।
গেট পার হয়ে ভিতরে ঢুকতেই প্রথমে সামনে পড়লো একটা উটপাখির বাচ্চা। কি অদ্ভুত মায়াবী। ড্যাব ড্যাব করে তাকিয়ে আছে। আর পালকের রংতো অসাধারণ টেক্সচার। চোখ ফেরানো যায়না।
[img=auto][/img]
ছোটবেলায় সাধারণ জ্ঞ্যানের বইতে পড়েছিলাম কোন পাখি উড়তে পারেনা। উত্তর ছিলো উটপাখি। নিজের চোখে দেখে তারপর বুঝলাম যে বিষয়টা ভূল। বাচ্চা উটপাখি উড়তে পারে এবং ভালোই উড়তে পারে। তবে অনেকক্ষণ ধরে উড়তে পারেনা। পিটার বললো এগুলো বড় হতে হতে এদের ওড়ার ক্ষমতা লোপ পেতে থাকে। প্রাপ্তবয়ষ্ক হতে হতে এদের আর ওড়ার ক্ষমতা থাকেনা। তবে এরা খুবই দ্রুত দৌড়াতে পারে।
লেক নাকুরু ন্যাশনাল পার্ক ঘুরে মন খারাপ ছিলো সিংহমামার দর্শন না পেয়ে। প্রচন্ড গরমে সিংহমামা বাইরে ঘুরে বেড়ানোর চাইতে ঘুমাতেই বেশি পছন্দ করে। তাই বিফলমনোরথ হয়ে ফিরেছিলাম সিংহ না দেখেই। আজকের ওয়েদার খুব ভালো, গুড়ি গুড়ি বৃষ্টি। পিটার বললো আজকে সুযোগ আছে। আস্তে আস্তে গাড়ি চলছে। হঠাৎই গাড়ি থেমে গেলো। 
[img=auto][/img]
ওইযে দুরে দেখা যাচ্ছে কিছু একটা। ওয়াও ............ একটা না, দুটো। ক্যামেরা জুম করে দেখলাম একটা বাফেলোকে খাচ্ছে দুজনে মিলে। একটা পর একটা ছবি তুলতে লাগলাম।
[img=auto][/img]
এরপর ওদের একটা আস্তে আস্তে আমাদের দিকে হেঁটে আসতে লাগলো। পথে একটবার দাঁড়িয়ে একবার ‘মাইনাস’ করে নিলো। তারপর একদম আমাদের ঘাড়ের উপরে। বড়জোর ১০ ফিট ব্যবধানে। আমার শ্বাস বেশ ভারী হয়ে উঠলো। এর আগে বুনো সিংহ হাত দিয়ে স্পর্শ করেছি। কিন্তু প্রতিবারের অনভূতিই অসাধারণ। দেখুন কি রাজসিক তার ভঙ্গি। একবারেই বনের রাজা। এটা একটা মাদি সিংহ। লৈঙ্গিক বিভেদ সিংহের ক্ষেত্রে পালনীয় মনে করলাম না। রাজা তো রাজা। মামা তো মামা। সিংহমামা।
[img=auto][/img]
[img=auto][/img]
[img=auto][/img]
[img=auto][/img]
[img=auto][/img]
এরপর হাঁটতে হাঁটতে একটা জলাধারের কাছে গিয়ে সিংহমামা পানি খেলো। তারপর হাটতে হাটতে রাস্তার উল্টোদিকের ঘাসবনে শুয়ে দিবানিদ্রায় মগ্ন হলো। রাস্তার অন্যপাশে বেশ দুরে দেখতে পেলাম আরও তিনটে সিংহ বসে-দাঁড়িয়ে আছে। অন্য সিংহটা তখনও মোষটাকে খেয়ে যাচ্ছিলো। এবার সেও আমাদের দিকে আসতে লাগলো। একই ভঙ্গিমা। এটা মর্দা। এটাও পথে দাঁড়িয়ে মাইনাস করে নিলো। আগেরটার মতো একই জায়গায়। তারপর এক্কেবারে আমাদের কাছে এসে দাড়িয়ে নির্লিপ্ত ভঙ্গিতে আমাদের দেখতে লাগলো। পিটার অভয় দিলো এবং কোনওরকম অঙ্গভঙ্গি করতে মানা করলো। একদম স্বাভাবিক আচরণ করতে বললো। আমার তো মনে হচ্ছিলো যে আমার ষ্ট্যাম্প তিনট ঠিকই আছে কিন্তু বেলগুলো পড়ে গেছে। আমার ধারণা বন্ধুদেরও একই অবস্থা। এর পরের ঘটনা আরও শ্বাসরুদ্ধকর। সিংহ মামা আমাদের গাড়িতে গা ঘষতে শুরু করলো। ঠিক যেপাশে আমি সেই দরজাটায়। গা ঘষতে ঘষতে মামা রাস্তা ধরে জলাধারের দিকে চলে গেলো। পিটার সাথে সাথে গাড়ি ঘুরিয়ে মামার পিছনে পিছনে যেতে থাকলো। মামা পানি খেয়ে গর্তের পাশেই এলিয়ে পড়ে থাকলো কয়েক মিনিট। তারপর উঠে আলসে ভঙ্গিতে হাটতে হাটতে আগের সিংহটার কাছে চলে গেলো। অসম্ভব সুন্দর দৃশ্য। একটা আরেকটার গা চেটে দিচ্ছে, গায়ে হাত বুলোচ্ছে, ইত্যাদি। উই হ্যাভ দ্য ডার্টি মাইন্ড। পিটারকে বললাম আরও কিছুক্ষণ অপেক্ষা করতে। পিটার বললো যে তার কোনও সম্ভাবনা নেই। ভরাপেটে সিংহের প্রথম কাজ হচ্ছে ঘুমানো। পিটারের ভাষ্যমতে কোনও প্রাণীই সাধারণতঃ ভরা পেটে মিলনে মগ্ন হয়না।
[img=auto][/img]
এবার বেশ খানিকটা লম্বা ড্রাইভ। মিনিট দশেকের মতো। একটা শকুন গাছের মাথায় বসে। আবার উড়াল দিলো। 
[img=auto][/img]
দূর থেকে দেখছি গাছপালাগুলোর মাথার উপরে আর কতকগুলো বর্ণিল মাথা। পিটার আস্তে আস্তে গাড়ি চালিয়ে সেদিকে গেলো। আমরা কতগুলো জেব্রা দেখে দাঁড়ালাম। গাড়ি থেকে নেমে মাইনাস করলাম, বিড়ি ধরালাম। আগে মাসাই মারায় শুনেছিলাম যে জেব্রার গায়ের প্রিন্ট বায়োমেট্রিক্সের মতো, ইউনিক। দুনিয়ায় এক পিস। আগেও ছিলোনা আর কোনওদিন হবেওনা।
[img=auto][/img]
[img=auto][/img]
[img=auto][/img]
[img=auto][/img]
[img=auto][/img]
জেব্রাগুলের থেকে ৫০ মিটারমতো দুরে কিছু গাছপালা। ওখানেই জিরাফের দল। দলবেঁধে গাছের পাতা খাচ্ছে। পিটার সাবধান করে দিলো যে জিরাফ কাছাকাছি মানুষ দেখলেই সরে যায়। আমরা তাই একটু দুরত্ব বজায় রেখেই দাঁড়ালাম। ছবি তুললাম। 
[img=auto][/img]
কি সুন্দর দলবেধে মধাহ্নভোজ করছে। সাথে আরও অনেক জেব্রাও আছে, ঘাস খাচ্ছে। জিরাফগুলোর শরীর ঝোপের আড়ালে ঢাকা পড়েছে আর ঝোপের উপর থেকে মাথাগুলো জেগে উঠেছে। একটা সাফারি জিপ আমাদের পাশে এসে দাঁড়িয়ে জানতে চাইলো যে আমরা সিংহমামার দর্শন পেয়েছি কি না। পিটার ওদের রাস্তা বলে দিলো।
[img=auto][/img]
[img=auto][/img]
[img=auto][/img]
[img=auto][/img]
[img=auto][/img]
এরপর আবার যাত্রা শুরু, এবার ফিরতি পথে। বলে রাখি, নাইরোবি সাফারি পার্কে হাতি বা গন্ডার নেই, কুমিরও নেই। সামান্য কয়েকটা হিপ্পো অবশ্য আছে তবে আমরা এগুলোর দেখা পাইনি। ফিরতি পথে আরও একদল জেব্রা পড়লো, সাথে কয়েকটা ইমপালা।
[img=auto][/img]
হঠাৎই দেখি একটা পর একটা, প্রায় ২৫টার মতো ফোর হুইল ড্রাইভ পিকআপ একসারিতে ছুটছে হ্যাজার্ড লাইট জ্বালিয়ে। পিটার সাইড করে দাঁড়ালো। একজনের কাছে জানতে চাইলো ঘটনা। ওরা ছুটছে গুরুতর অসুস্থ একটা প্রাণীকে উদ্ধার করতে। ওটাকে উদ্ধার করে এনে রাখা হবে এ্যানিমাল অরফানেজে।
গেটের প্রায় কাছাকাছি চলে এসছি। একটা গিণি ফাউল আমাদের বিদায় জানিয়ে গেলো। 
[img=auto][/img]
গেটের সামনে দাড়িয়ে কয়েকটা ছবি তুলে ফিরে চললাম সুন্দর কিছু স্মৃতি সাথে নিয়ে।
[img=auto][/img]
[img=auto][/img]
অধিকাশ ছবি তোলা হয়েছে আমার NIKON D3000 ইকুইপমেন্ট দিয়ে।

