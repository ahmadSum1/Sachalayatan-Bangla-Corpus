দীপ দাসগুপ্তের ক্রিকেটিয় কৌলীন্য এবং লাল টুকটুকে ফর্সা কিছু বাংলাদেশী



খুলনার মানুষ হিসেবে একটু অতিরিক্ত ভালোলাগায় আচ্ছন্ন হলাম যখন বাংলাদেশ দল সফরকারী ওয়েষ্ট ইন্ডিজ দলকে ওডিআই সিরিজের প্রথম দুটো ম্যাচ বেশ বড়ো ব্যবধানে হারিয়ে দিলো এবং দ্বিতীয় ম্যাচটির ফলাফলের ব্যবধান এযাবতকালের মধ্যে বাংলাদেশের জেতা ম্যাচগুলোর মধ্যে সবথেকে বড়ো। সাবাস টাইগার্স, কিপ ইট আপ।
ব্যাস্ততার কারনে শুক্রবারের প্রথম ওডিআইটি দেখতে যেতে পারিনি। কিন্তু দ্বিতীয় ম্যাচটি আর মিস করতে চাইনি। টিকেট নিয়ে অনেক সমস্যা হয়েছে, অধিকাংশ টিকেট পলিটিক্যাল কোটায় নয়তো ব্ল্যাকে চলে গিয়েছিলো। টিকেট প্রত্যাশিদের উপর পুলিশের লাঠিচার্জের ছবিও প্রচারমাধ্যমে এসেছে। তার পরও অনেক কষ্টে আমার আর রাফিনের জন্যে দুটো টিকেট জোগাড় করতে পেরেছিলাম।
প্রথম ম্যাচটির দ্বিতীয়ার্ধ টিভিতে দেখেছি, মানে বাংলাদেশের ব্যাটিং। আপনারাও অনেকেই দেখেছেন। সেখানেই প্রথম দেখলাম একদা ইন্ডিয়ান জাতীয় দলের উইকেটকীপার ও ব্যাটসম্যান দীপ দাসগুপ্তকে ধারাভাষ্যকারের ভূমিকায়। তিনি ধারাভাষ্যের এক পর্যায়ে বলে ফেললো যে “হোয়াটেভার হ্যাপেনিং টু দ্য ওয়েষ্ট ইন্ডিজ, ইটস জাস্ট হ্যাপেনিং। দেয়ার বডি ল্যাঙ্গুয়েজ ডাজ নট শো দে আর ট্রাইং টু মেক দ্য থিংস হ্যাপেন্ড।” আমি ইংরেজী ভাষায় কাঁচা তবে এই কথার একটা অর্থ বের করার চেষ্টা করেছি। আমার অনুবাদে কথাটা এরকম হয় যে, “ওয়েস্ট ইন্ডিজ টিমের জন্যে যা ঘটছে তা এমনিতেই ঘটছে। ওদের বডি ল্যাংগুয়েজ দেখে মনে হচ্ছে না যে ওরা কিছু ঘটানোর চেষ্টা করছে।”
কথাটার দুই ধরনের ব্যাখ্যা হতে পারে- এক) ওয়েষ্ট ইন্ডিজ ম্যাচটিকে খুবই হাল্কা ভাবে নিয়েছে, এবং ২) ওয়েস্ট ইন্ডিজ অলরেডি হাল ছেড়ে দিয়েছে এবং খেলা শেষ হওয়ার অপেক্ষা করছে মাত্র।
এধরনের মন্তব্য মূলত দলদুটিকে ছোট করার একটা প্রচেষ্টা হিসেবে দেখা যেতে পারে। এমনো ব্যাখ্যা হতে পারে যে ওয়েস্ট ইন্ডিজ ‘লুজ’ দেওয়াতে বাংলাদেশ দল জিতে যাচ্ছে। তার মানে এতে বাংলাদেশ দলের ভালো খেলা এবং ওয়েষ্ট ইন্ডিজ দলের প্রচেষ্টা- এই দুটোকেই প্রশ্নবিদ্ধ করা। মি্ঃ দাসগুপ্ত যদি মনে করে থাকেন যে বাংলাদেশের কাজ কেবলই বড়ো দলগুলোর বিপক্ষে হারা, নতুবা তাদের নেতিবাচক বডি লাঙ্গুয়েজের কারনে কালেভদ্রে জেতা, তাহলে তাকে সবিনয়ে স্মরন করিয়ে দিতে চাই যে বাংলাদেশ দলের কাছে কিন্তু তার দেশ সহ প্রায় সকল ক্রিকেটের মহাশক্তিধরেরা ধোলাই খেয়েছে। কারো কারো ক্ষেত্রে ধোলাইটা প্যাঁদানির পর্যায়েও গিয়ে ঠেকেছিলো। আর তার দলের সাথে আমাদের পার্থক্য হচ্ছে আমাদের দেশে বা দলে সুনীল গাভাস্কার, কপিল দেব বা শচীন টেন্ডুলকার নেই যারা নতুনদের জায়গা ছেড়ে না দিয়ে ক্রমাগত ব্যার্থতার পরও প্রভাব কাজে লাগিয়ে দলে নোঙ্গর গেঁড়ে পড়ে থাকে।
ইতিহাসে দেখা যায় ভাগ্যহত, সব হারানো কুলীনদের কেবল বড়ো বড়ো কথাই অবশিষ্ঠ থাকে। আমি এখনও পর্যন্ত মনে করিনা যে ইন্ডিয়া টিম সেই অবস্থায় গিয়ে পড়েছে। তবে একদা প্রায় অপরাজেয় ওয়েষ্ট ইন্ডিজ দলের কথা স্মরন থাকা উচিত। চিরদিন কাহারো সমান নাহি যায়। সো, প্লিজ শো সাম রেস্পেক্ট টু আদার্স মিঃ দাসগুপ্ত।
___________________________________________________
দ্বিতীয় ম্যাচটির প্রথমার্ধে ওয়েষ্ট ইন্ডিজের ফিল্ডিং এর সময় বাউন্ডারী লাইনে ফিল্ডিংরত লেন্ডল সিমন্সের উদ্দেশ্যে কিছু লাল টুকটুকে ফর্সা বাংলাদেশী লেন্ডলের গাত্রবর্ণ নিয়ে ইংরেজী ভাষায় বেশ কিছু গালিবর্ষণ করার ফলে ক্ষুব্ধ, অপমানিত লেন্ডল মাঠ ছেড়ে বেরিয়ে যায় এবং বাকী সময়ের ফিল্ডিঙে আর ফিরে আসে না।
সাথে সাথে মাঠের পিএ সিস্টেমে দর্শকদের অশালীন ও বর্ণবাদী মন্তব্য ও আচরণ করা থেকে বিরত থাকতে অনুরোধ জানায় কর্তৃপক্ষ। ঘোষনায় আরও বলা হয় যে এজাতীয় কাজ পুনরায় কেঊ করলে তাকে ধরে আইন প্রয়োগকারী সংস্থার কাছে সোপর্দ করা হবে। কিন্তু ঘোষনা শেষ হতে না হতেই পশ্চিম পাশের গ্যালারী থেকে “কালা ভাই, কালা ভাই” রবে জিকির শুরু হয়ে গেলো! এই হচ্ছে আমাদের মাঝে ঘুরেফিরে খাওয়া কিছু প্রকৃত বর্ণবাদী। এদের জন্মবৃত্তান্ত নিয়ে প্রশ্ন তুলতে চাইনা কারন তাতে মায়ের জাতীর নামে কলঙ্কপাত হবে। কিন্তু আমার মনে হয় এইসব বর্ণবাদীগুলোর আত্মাকে কুত্তায় ুদে দিয়ে গেছে। নিজের দেশকে ছোট করতে করতে এরা কোথায় নিয়ে যেতে পারে ভাবলেও গা শিউরে ওঠে! এরাই কিছুদিন আগে মীরপুরে ওয়েষ্ট ইন্ডিজের গাড়িতে ইট মেরেছিলো, আপনাদের হয়তো মনে পড়বে।
সন্ত্রাসী দেশ পাকিস্তানে কেউ খেলতে যায় না, যথার্থ সিদ্ধান্ত। কিন্তু, যদি সামান্য কিছু শয়তানের বর্ণবাদী আচরণের কারনে বাংলাদেশে বিদেশী দলগুলো খেলতে আসতে অনীহা জানানো শুরু করে, তবে তা আমাদের জন্য হবে নিদারুন দুঃখজনক।

