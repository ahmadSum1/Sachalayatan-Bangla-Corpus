ফ্রানস বারনার্ডের ফিরে আসা আর ঘটে যাওয়া কিছু ঘটনা



রাত প্রায় সোয়া ১১টা। বসে আছি ল্যাপটপে, কিছু জরুরী কাজ নিয়ে। হঠাৎ ফোন আসলো। কলার আমার স্নেহাষ্পদ সাবেক টিম মেম্বার বর্তমানে এনজিও সিকিউরিটি এ্যানালিষ্ট হিসেবে অন্যত্র কাজ করে। ও বললো যে ফ্রানসকে ছাড়িয়ে আনতে হিমান এন্ড হিব ষ্টেটের প্রেসিডেন্ট সেই দূর্গম এলাকায় গেছেন। আনন্দ সংবাদ। ১০ মিনিট পরে আবার ওর ফোন। ২ মিনিট আগে ফ্রানস মুক্ত হয়েছে। বুক ভরে স্বাস নিলাম। মনে হলো আমি নিজেই এ ...রাত প্রায় সোয়া ১১টা। বসে আছি ল্যাপটপে, কিছু জরুরী কাজ নিয়ে। হঠাৎ ফোন আসলো। কলার আমার স্নেহাষ্পদ সাবেক টিম মেম্বার বর্তমানে এনজিও সিকিউরিটি এ্যানালিষ্ট হিসেবে অন্যত্র কাজ করে। ও বললো যে ফ্রানসকে ছাড়িয়ে আনতে হিমান এন্ড হিব ষ্টেটের প্রেসিডেন্ট সেই দূর্গম এলাকায় গেছেন। আনন্দ সংবাদ। ১০ মিনিট পরে আবার ওর ফোন। ২ মিনিট আগে ফ্রানস মুক্ত হয়েছে। বুক ভরে স্বাস নিলাম। মনে হলো আমি নিজেই এক বন্দীদশা থেকে মুক্তি পেলাম। যে মানুষটা আমাদের পরম যত্নে শিখিয়েছিলো যে অ্যবডাকটেড হলে কি আচরণ করতে হয়, ইত্যাদি আর সেই মানুষটাই অ্যবডাকটেড ছিলো।
গত পরশু আমার লেখা ফিরে আসো ফ্রানস বারনার্ড অনেকেই পড়েছেন। ফ্রানস কিভাবে অ্যবডাকটেড হলো তা লিখেছিলাম। আজ লিখছি ওর অপহৃত হওয়ার খেকে মুক্তি পাওয়া পর্যন্ত।
ফ্রানসকে ধরার পর অপহরনকারীরা ওকে নিয়ে যায় সোমালিয়ার সাউথ সেন্ট্রাল রিজিওনের হিমান এন্ড হিব ষ্টেটের রাজধানী আডাডো থেকে ৭০ কিলোমিটার দুরে একটা দূর্গম গ্রামে। হিমান এন্ড হিব ষ্টেটে মুলতঃ দুটো ক্লানের আধিক্য দেখা যায়। এদের মধ্যে প্রথমটা হচ্ছে সালিবান ক্লান, জনসংখ্যায়, ক্ষমতায়, সামরিক শক্তিতে, ক্লান মিলিশিয়ার সংখ্যায়, সবদিক থেকে সালিবান এগিয়ে। হিমান এন্ড হিবের প্রেসিডেন্ট একজন সালিবান, অধিকাংশ মন্ত্রী-আমলারা সালিবান, ব্যবসায়ী মহলেও সালিবানদের আধিক্য। আর অন্য ক্লানটা আকারে এবং সামরিক শক্তিতে, ক্ষমতায়, সবদিক থেকে সালিবান থেকে পিছিয়ে। এরাই ফ্রানসকে অপহরন করেছিলো। ধান্ধা ছিলো ফ্রানসকে চড়া দামে আল-শাবাব অথবা পাইরেটসদের কাছে বিক্রি করে দেওয়া। সমঝোতা ভালোই এগোচ্ছিলো আল-শাবাবের সাথে।
ফ্রানস যখন অপহৃত হয়, তখন ও থাকছিলো যে গেষ্ট হাউজে সেটা এক সালিবান এলডারের কাছ থেকে ভাড়া নেওয়া। অপহরনের ঘটনার পরে আহলে সুন্নাহ ওয়াল-জামেয়া হিমান এন্ড হিব সরকারকে সন্দেহ করে যখন সরকারের কাছ থেকে কয়েক ঘন্টার জন্যে ক্ষমতা কেড়ে নেয়, তার কয়েক ঘন্টার মধ্যেই আবার সমঝোতাও হয়ে যায়। হিমান এন্ড হিবের প্রেসিডেন্ট প্রমিজ করে যে যে কোনও মূল্যে ফ্রানসকে মুক্ত করে আনার। এরপর আহলে সুন্নাহ আবার ক্ষমতা ছেড়ে দেয়।
হিমান এন্ড হিব সর্বাত্মক চেষ্টা চালাতে থাকে ফ্রানসকে ছাড়িয়ে আনার কিন্তু এই চেষ্টা ফল দিচ্ছিলো না। এইরকম একটা অবস্থায় ওদের কাছে যখন খবর আসে যে ফ্রানসকে যে কোনও মুহুর্তে আল-শাবাবের কাছে তুলে দেয়া হবে, হিমান এন্ড হিব প্রশাসন আর দেরি না করে সালিবান মিলিশিয়া দিয়ে ঝটিকা অধিযান চালিয়ে অপহরনকারী দুই গ্যাংষ্টারের বাবা-ভাই সবাইকে অপহরণ করে নিয়ে আসে। ভাবগতিক খারাপ দেখে অপহরনকারীরা সন্মত হয় ফ্রানসকে ছেড়ে দিতে তবে দুই শর্তে, এক, তারা কেবলমাত্র প্রেসিডেন্টর হাতেই ফ্রানসকে তুলে দেবে; আর দুই, প্রেসিডেন্টকে রাতের বেলায় আসতে হবে। 
প্রেসিডেন্ট তার পুরো সামরিক শক্তি নেয় রাতের বেলায় যায় ফ্রানসকে আনতে। দুই বদমাশ ফ্রানসকে ছেড়ে একটু দুরে অপেক্ষা করতে থাকে। প্রেসিডেন্ট যখন ফ্রানসকে গ্রামবাসীদের কাছে থেকে বুঝে নেয়, সাথে সাথে ওই দুটোকে সারেন্ডার করার জন্যে বলে। ওরা দুটো সারেন্ডার না করে দ্রুত কোষ্টের দিকে পালাতে থাকে। প্রেসিডেন্ট জনসমক্ষে ঘোষনা দেয় যে যদি সে ওদের দুটোকে ধরতে না পারে তবে প্রেসিডেন্ট হিসেবে আর আডাডোতে ফিরবে না। পথেই রিজাইন করে যাবে। ফ্রানসকে সাথে নিয়েই রাতভর অভিযান চলে। অবশেষে ভোরে প্রায় ২৫ কিলোমিটার দুরের এক দূর্গম যায়গায় পালিয়ে থাকা দুই বদমাস সাঙ্গোপাঙ্গোসহ ধরা পড়ে। প্রেসিডেন্ট চামচাগুলো আর এ্যারেস্ট করেনি, করেছে শুধু ওই দুটোকে। তারপর ফ্রানস সহ সবাই আডাডোতে ফিরে এসেছে। সন্ধ্যায় আল-জাযীরায় প্রথমবারের মতো এই খবর বলছিলো। 
গুলির শব্দ শুনছি আর এই লেখাটা লিখছি। একদল মিলিশিয়া আমার বাসা থেকে ২ কিলোমিটার দূরে মেয়রের অফিসে হামলা চালিয়ে ১ জন সোলজারকে খুন করে অফিস অবরোধ করে বসে আছে। বিস্তারিত জানতে পারিনি এখনও, অপেক্ষা করছি। এরকম অপেক্ষা প্রায় প্রতিদিনই করতে হয়।

