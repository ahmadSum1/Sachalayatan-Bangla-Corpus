প্রথম আলোঃ গো এহেড টু তালিবানস্‌



অনলাইন মিডিয়ায় মডারেশন একটা অনন্য সংযোজন। জানিনা কতদিন হলো অনলাইন নিউজ বা ব্লগে মডারেশন চালু হয়েছে তবে যতোদিনই হোক না কেনো, তা ভার্চুয়াল মিডিয়া বা ব্লগ সাইটগুলোতে পরিচ্ছন্ন আলোচনা-সমালোচনার সূযোগ দিয়েছে বলেই আমি মনে করি। মডারেটররা আমার দারনায় অনেকটা ছাঁকনির মতো। তারা দেখেন, বোঝেন এবং তারপরই একটা সিদ্ধান্তে আসেন যে লেখা বা মন্তব্যটা অনুমেমাদন পেতে পারে কি না। মডারেটর অমনো ...অনলাইন মিডিয়ায় মডারেশন একটা অনন্য সংযোজন। জানিনা কতদিন হলো অনলাইন নিউজ বা ব্লগে মডারেশন চালু হয়েছে তবে যতোদিনই হোক না কেনো, তা ভার্চুয়াল মিডিয়া বা ব্লগ সাইটগুলোতে পরিচ্ছন্ন আলোচনা-সমালোচনার সূযোগ দিয়েছে বলেই আমি মনে করি। মডারেটররা আমার দারনায় অনেকটা ছাঁকনির মতো। তারা দেখেন, বোঝেন এবং তারপরই একটা সিদ্ধান্তে আসেন যে লেখা বা মন্তব্যটা অনুমেমাদন পেতে পারে কি না। মডারেটর অমনোযোগি হলে কিন্তু সর্বনাশ। আমরা নিজস্ব চিন্তাধারনা দিয়ে পরিচালিত হয়ে মনে করতে পারি যে আমার ধারনাটাই সঠিক। কিন্তু মডারেটরের চিন্তাটা হতে হয় সার্বজনীন অন্যার্থে পক্ষপাতহীন ও দূরদর্শী।
তবে এটাও সত্যি যে মডারেটর তার নিজস্ব ধারনা দিয়ে চালিত হতে পারেন অথবা তার প্রতিষ্ঠানের কোর ভ্যালুজ (কোর মূল্যবোধ) দ্বারাও পরিচালিত হতে পারেন। ধরেন, আমি যদি বলি ‘গো এহেড রাজাকার্স’, আমার ধারণা সচলের কোনও মডারেটর সুস্থ মাথায় অন্ততঃ এই মন্তব্যটাকে অনুমোদন দেবেন না।
আমি বেশ কিছুদিন ধরে সচলে তালিবানের জন্মকথা ও ঐতিহাসিক ঘটনাগুলো নাম দিয়ে একটা সিরিজ লিখছি যার ৫ম পর্ব পর্যন্ত পোষ্ট হয়েছে এবং শেষ পর্বটা দু’এক দিনের মধ্যে মডারেশনে দেবো। আমার ধারণা পৃথিবীতে সভ্যচিন্তাধারার কোনও মানুষ তালিবানকে সমর্থন করতে পারেনা। তবে পৃথিবীতে যেমন সভ্য মানুষ বাস করে তেমনই অসভ্য মানুষও পৃথিবীতে কম না। সম্ভবতঃ অসভ্যের সংখ্যাই বেশি। 
আজ প্রথম আলো পড়তে গিয়ে থমকে গেলাম। তালিবানরা খোস্ত প্রদেশের আমেরিকান সেনাছাউনিতে হামলা চালিয়ে বেশ কিছু সেনাকে হত্যা করেছে। ন্যাটো এই হামলায় প্রাণহানির ঘটনা স্বীকার করেছে। আফগানিস্তানে আজপর্যন্ত যতগুলো যুদ্ধ হয়েছে তার সবগুলোই ঐতিহাসিকভাবে ‘অপ্রয়োজনীয়’ প্রমানিত হয়েছে এবং এর অধিকাংশের উৎপত্তি বৃটেন, আমেরিকা ও সোভিয়েত ইউনিয়নের একপেশে স্বার্থসংশ্লিষ্ঠ। এই হামলাটা একটা খবর হিসেবে অবশ্যই প্রথম আলো ছাপবে, সন্দেহ নেই। কিন্তু যখন প্রথম আলোর একজন রেজিষ্টার্ড পাঠক তালিবানের এই উন্মাদনার সমর্থনে ‘গো এহেড’ মন্তব্য করলেন, এবং সেই মন্তব্য মডারেশন পার হয়ে পোষ্ট হলো, তখন কিন্তু প্রথম আলোর অবস্থান নিয়ে প্রশ্ন আসতে বাধ্য। আমি এই ছোট্ট কিন্তু সিরিয়াস বিষয়টাকে মডারেটরের ভূল বলে মানতে পারছিনা। প্রথম আলোর মডারেটর তার কর্তৃপক্ষের নীতিমালা ও দৃষ্টিভঙ্গিতে পরিচালিত, এটাই আমার যৌক্তিক বিবেচনা। স্ক্রীনশট দিলাম, তার নিচে খবরের লিংক দিলাম-
[img=auto][/img]
আফগানিস্তানে মার্কিন ঘাঁটিতে তালেবান জঙ্গিদের হামলা

