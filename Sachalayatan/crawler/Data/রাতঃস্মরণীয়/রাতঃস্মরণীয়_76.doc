একজন মুক্তিযোদ্ধার প্রস্থানঃ আপনাকে লাল সালাম জেনারেল



[img=auto][/img]
৭২ বা ৭৪ বছর বয়সে কেউ মারা গেলে তাকে সাধারণভাবে অসময়ে মৃত্যু বলা যায় না। বয়স হয়ে গেলে নানারকম অনুস্থতায় মানুষ মারা যেতে পারেন, এটা স্বাভাবিক এবং গ্রহনযোগ্য। তার পরেও মাঝে মাঝে কিছু বৃদ্ধের মৃত্যকে অসময়ে মৃত্যুই বলতে হয় যেমন বলতে হয়ে লেফটেন্যান্ট জেনারেল (অব.) মীর শওকত আলীর মৃত্যু।
দেশ যখন একাত্তরের ঘাতক-দালালদের বিচারের প্রক্রিয়া তরান্বিত করছে, তখনই তিনি চলে গেলেন। শকুনগুলোর বিচার দেখে যেতে পারলে নিঃসন্দেহে তিনি পরম শান্তিতে মরতে পারতেন। একজন মুক্তিযোদ্ধা মা-বাবার সন্তান হিসেবে আমি ব্যাক্তিগতভাবে অত্যন্ত শোকাহত একজন মুক্তিযুদ্ধের বীর সেনানীর প্রয়ানে।
[img=auto][/img]
তার মিলিটারি, ডিপ্লোম্যাটিক বা পলিটিকাল ক্যারিয়ার নিয়ে বিশ্লেষন নিষ্প্রয়োজন কারণ তিনি এখন সব সাফল্য বা ব্যার্থতার উর্দ্ধে চলে গেলেন। আর আমার কাছে তার মুক্তিযোদ্ধা পরিচয়টাই সবথেকে বড়। তার থেকে ভালো সৈনিক অনেক ছিলেন, আছেন বা ভবিষ্যতে অনেকেই হবেন। তার ডিপ্লোম্যাট বা পলিটিশিয়ান পরিচয়ের ক্ষেত্রেও একই কথা প্রযোজ্য। কিন্ত একটা জায়গায় তিনি শ্রেষ্ঠ। তিনি একজন মুক্তিযোদ্ধা। জাতির শ্রেষ্ঠ সন্তান। আমার বিবেচনায় মুক্তিযোদ্ধারা সবাই শ্রেষ্ঠ। তাদের শ্রেষ্ঠত্বের কোনও মাপকাঠি নেই। ব্যাকরণের বিচারে ভুল হলেও আমার বিবেকের বিচারে মনে করি এটাই সঠিক।
মীর শওকত এবং আমার পিতা দীর্ঘদিন একসাথে এক ধারার রাজনীতি করেছেন এবং কাছাকাছি সময়ে একই ইস্যুকে কেন্দ্র করে বিএনপি থেকে বিতাড়িত হয়েছেন।
তার পরিচিতজনদের কাছ থেকে শুনেছিলাম তার শেষ জীবন নিঃসঙ্গতায় ভরা ছিলো। একমাত্র ছেলের অকালমৃত্যুও তাকে নিদারুন নিঃসঙ্গতায় ঠেলে দিয়েছিলো। একসময় তার সংসার ছিলো ৬টা কুকুরকে নিয়ে। জানতে পারিনি সেই ৬টা কুকুর এখন কোথায়।
জেনারেল মীর শওকত, আপনার আত্মা চিরশান্তিতে থাকুক, এই কামনা করি। আপনাকে লাল সালাম জেনারেল।
ছবিসূত্রঃ
মীর শওকত
বইয়ের কভার

