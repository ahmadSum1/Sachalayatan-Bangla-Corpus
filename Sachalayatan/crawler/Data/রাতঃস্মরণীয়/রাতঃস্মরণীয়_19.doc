তালিবান আক্রান্ত ক্বারঘা আর আমার ব্যার্থ প্রসববেদনা




পাঁচ বছর পর আফগানিস্তানে এসে বিশেষ কিছু পরিবর্তন চোখে পড়লো না কিছু নতুন দালান ছাড়া। গতকাল বৃহস্পতিবার বিকেলে ফিলিপিনো বান্ধবী ভেনাস আর গায়ানিজ বান্ধবী সেসে’র সাথে বসে প্লান করলাম শুক্রবার ক্বারঘা লেকে যেতে হবে, সাথে থাকবে বন্ধু হাফিজ সুলতানী এবং একজন এস্কর্ট। 
ক্বারঘা লেক অত্যন্ত মনোরম সুন্দর একটা জায়গা, ছবির মতো সুন্দর। গুগলে Qargha Lake লিখে সার্চ দিলে এর অনেক সুন্দর সুন্দর ছবি দেখতে পাবেন। হাজারো মানুষ সেখানে বেড়াতে যায়, পিকনিক করতে যায়। আমি নিজেও আগে একবার গিয়েছিলাম, তাই এর সউন্দর্য আমাকে খুব টানে। 
তবে হাঁ, সিকিউরিটি ব্রিফিঙে গ্রাফটাতে দেখলাম ২০০৭ সালের তুলনায় সিকিউরিটি আনরেস্টের ট্রেণ্ড উর্ধমূখী এবং গত দুইমাস আগে কাবুলে তালিবান হামলা ছিলো অবিশ্বাস্য, যা কোনওদিন কেউ কল্পনাও করেনি। সময় অনেক বদলেছে, বর্তমানে সিকিউরিটি তাই খুবই টাইট। এবার একটা কলসাইন দিয়ে হাতে একটা রেডিও সেট ধরিয়ে দিয়েছে, হাগতে গেলেও রেডিও রুমে কল করে তবে যাও। তাছাড়া আমার সেই বন্ধুটিও আফগানিস্তানে নেই যার মার্সিডিসে চড়ে বৃহস্পতি ও শুক্রবার রাতভোর মাতলামী করে বেড়িয়েছি।
আজ ভোরেই সিকিউরিটি বার্তা পেলাম মধ্যরাত থেকে ক্বারঘা লেকে তালিবান হামলা হয়েছে। বেশ কিছু নিরাপরাধ সিভিলিয়ান নিহত হয়েছে এবং অনেকেই বন্দী হয়েছে। ভোররাত থেকে আফগান বাহিনী প্রতিআক্রমন চালিয়ে কিছু মানুষকে উদ্ধার করতে সমর্থ হয়েছে এবং কয়েকজন তেলোকে মেরে ফেলেছে। ওদের এই অভিযানে মাথার উপর থেকে কাভার দিচ্ছে ন্যাটোর শক্তিশালী হেলিকপ্টার। ভোর রাত  থেকেই অস্থির হয়ে আছি মাথার উপর কড়কড় শব্দে, মনে হচ্ছে ওই ডেজার্ট ফক্সের একটা যেনো মাথার উপর ভেঙ্গে পড়লো।
যাইহোক, আশা করে বসে ছিলাম ক্বারঘা লেক থেকে ফিরেই ছবি দিয়ে একটা ব্লগ ছাড়বো কিন্ত এখন সে আশার গুড়ে বালি পড়ে গেলো। শালার তেলোরা, জ্বালানোর আর সময় পেলি না! দুর হ শালারা, নিপাত যা!
খবরঃ বিবিসি আল-জাজীরা 
তেলোদের নিয়ে সচলে আমার কিছু পুরানো ব্লগ
তালিবানের জন্মকথা ও ঐতিহাসিক ঘটনাগুলো (পর্ব ১)
তালিবানের জন্মকথা ও ঐতিহাসিক ঘটনাগুলো (পর্ব ২)
তালিবানের জন্মকথা ও ঐতিহাসিক ঘটনাগুলো (পর্ব ৩)
তালিবানের জন্মকথা ও ঐতিহাসিক ঘটনাগুলো (পর্ব ৪)
তালিবানের জন্মকথা ও ঐতিহাসিক ঘটনাগুলো (পর্ব ৫)

