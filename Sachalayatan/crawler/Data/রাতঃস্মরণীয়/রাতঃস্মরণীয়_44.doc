গৌতম স্যারের সাথে আর দেখা হলোনা






উই মেক এন্ড স্পিন দ্য ড্রিমস,
এ্যান্ড, উই মুভ উইদিন দ্য স্পিনস অব আওয়ার ড্রিমস।
- গৌতম রাজধ্যক্ষ (১৯৫০-২০১১)


[এই লেখাটি হিন্দি চিত্রজগতের প্রতি ভালোবাসার কোনও নিদর্শণ নয়। এটি বরঞ্চ একজন কিংবদন্তির আলোকচিত্রশিল্পীর কিছু কাজ দেখানো যার কাজের ক্ষেত্রটাই ছিলো গ্ল্যামার এবং পোর্ট্রেইট। সুতরাং সংযুক্ত ছবিগুলো অতিপ্রাসঙ্গিক।]
আজ ছিলো ইনডিয়ার গ্ল্যামার পোর্ট্রেইট ফটোগ্রাফির কিংবদন্তী গৌতম রাজাধ্যক্ষের ৬১ তম জন্মদিন। ফেসবুকে উইশ করতে গিয়েই বিরাট ধাক্কাটা খেলাম। মাত্র ৩ দিন আগে, ১৩ সেপ্টেম্বরে তিনি মুম্বাইতে নিজের বাড়িতে হার্টএ্যাটাকে মারা গেছেন। হয়তো আজ জন্মদিন উইশ করতে না গেলে হয়তো সহসা জানতামও না যে গৌতম স্যার চলে গেছেন। গত কয়েকমাস তার সাথে তেমন একটা চ্যাট হচ্ছিলোনা আমি সবসময় অফলাইন থাকার কারনে।
ফেসবুকে আমি বেশ রক্ষণশীল হওয়ার পরও কিভাবে যেনো তাকে একটা এ্যাড রিকোয়েস্ট পাঠিয়েছিলাম ২০০৯ সালে এবং তিনি আমাকে যুক্ত করেছিলেন। এটা সম্ভবত হয়েছিলো আমার ফটোগ্রাফির উপর তাক্ষণিক আগ্রহ থেকে। আমি নিদারুণ লজ্জায় পড়ে যাই তার এই ঔদার্য্যে। এরপর একদিন যা ঘটলো তা কখোনোই ভাবনায় ছিলোনা। তিনি আমাকে ফেসবুক চ্যাটে বিনীতভাবে জানতে চাইলেন আমি ফ্রি আছি কিনা। আমি তো হতবাক! সেই থেকে আলাপ শুরু। প্রতি সপ্তাহেই এক-দুই দিন চ্যাট হতো। তার রাজ্যের কৌতুহল ছিলো সোমালিয়ার এবং আফ্রিকার মানুষ এবং তাদের জীবন নিয়ে। তিনি খুবই ফিল করতেন বোঝা যায়। তিনি চেয়েছিলেন আমার সাথে সামনাসামনি বসে এসব শুনতে। গত মে মাসে ইনডিয়া যাওয়ার কথা ছিলো, স্যারকে জানিয়েছিলাম। কিন্তু ঢাকার ইনডিয়ান হাইকমিশন আমাকে ভিসা না দেওয়ায় যাওয়া হয়ে ওঠেনি আর। তার কাছে তার মোবাইল নাম্বার চেয়েছিলাম কিন্তু তিনি তা কখোনেই দেননি, একথা সেকথা বলে এড়িয়ে গিয়েছেন। আজ জানলাম তিনি জীবনে কোনওদিন মোবাইল ফোন ব্যবহার করতেন না, পেজারও না। তিনি বলতেন মনের চোখ, দেহের চোখ আর ক্যামেরার চোখ, এই তিন চোখের সন্মিলণের কথা। তিনি আমাকে কিছু ডকুমেন্টের লিংকও দিয়েছিলেন কিন্তু জানিনা সেই লিংকগুলো কোথায়।
লতা মঙ্গেশকর একবার তার সম্পর্কে বলতে গিয়ে বলেছিলেন যে লতা নিজে বেশ ভালো ছবি তুলতেন এবং তার ভালো ক্যামেরা ছিলো। কিন্তু যেদিন তিনি এক এক্সিবিশনে গৌতমের ছবি দেখলেন, সেই ফটোগ্রাফি দেখার পর থেকে লতা জীবনে আর কোনওদিন একটা ছবিও তোলেননি। আজীবন সিঙ্গল ছিলেন তিনি। তার অত্যন্ত লাজুক-নম্র চরিত্রের কথা সবাই বলে। 
ফটোগ্রাফির পাশাপাশি তিনি চিত্রনাট্য ও কাহিনী লিখতেন। বেখুদীর চিত্রনাট্য (১৯৯২), আনজামের কাহিনী (১৯৯৪) ও সখীর কাহিনী চিত্রনাট্য (২০০৭) লিখেছিলেন। বন্ধু শাবানা আজমী এক বার্তায় জানিয়েছেন যে গৌতম চলচ্চিত্র পরিচালনায় আসার জন্যে প্রস্তুতি নিচ্ছিলেন।
তিনি বিখ্যাত ঔপন্যাসিক শোভা দে’র কাজিন। তিনি মুম্বাই সেন্ট জেভিয়ার্স কলেজ থেকে রসায়নে স্নাতক ডিগ্রি অর্জনের পর একটি বিজ্ঞাপনী সংস্থায় চাকরিতে যোগ দেন এবং পাশাপাশি ফটোগ্রাফি করতে থাকেন ১৯৭৪ সাল থেকে। তবে আনুষ্ঠানিকভাবে পেশাদার ফ্যাশন ফটোগ্রাফার হিসেবে আত্মপ্রকাশ করেন ১৯৮০ সালে কলেজের বন্ধু শাবানা আজমী, টিনা মুনীম এবং জ্যাকি শ্রফের ফটোসেশনের মধ্যে দিয়ে। তার নিজের প্রিয় ছবিগুলোর কয়েকটা নিয়ে ছবি-সাক্ষাৎকার থেকে কয়েকটা ছবি দেখুন-
রেখা

নতুন

আশা ভোঁসলে

শচীন টেণ্ডুলকার

মকবুল ফিদা হুসেইন

পণ্ডিত ভীমসের জোশী

জাহাঙ্গীর রতনজী টাটা

ফিল্ড মার্শাল স্যাম মানেকশ

এছাড়া তার তোলা কিছু বহুল পরিচিত ছবি নিচে জুড়ে দিচ্ছি। 
শাবানা আজমী (ছবিসূত্র)

জিনাত আমান (ছবিসূত্র)


শ্রীদেবী (ছবিসূত্র)


স্মিতা পাতিল (ছবিসূত্র)

সঞ্জয় দত্ত (ছবিসূত্র)

মাধুরী দীক্ষিত (ছবিসূত্র)


ঐশ্বর্য্য রাই (ছবিসূত্র)

কাজল (ছবিসূত্র)

দিয়া মির্জা (ছবিসূত্র)

তার সাথে কোনও দিন দেখা হলোনা, চ্যাট করা ছাড়া কথাও হলোনা। তবু আজ তাকে খুবই মিস করছি। মনে হচ্ছিলো একজন প্রিয়জনকে হারালাম। তার আত্মার চিরশান্তি কামনা করছি।


