আম্মা আজ আন্তর্জাতিক নারী দিবসের সন্মাননা পেলেন



আমার আম্মার সম্পর্কে আগে সচলায়তনে একটা লেখা পোষ্ট করেছিলাম। আমার আম্মার গল্পঃ এ মাদার এ ওয়ারিয়র। খুলনায় এই মুহুর্তে অনেকগুলো জাতীয় পর্যায়ের সংগঠন মিলে ৫জন কৃতি নারীকে এবং একজন পুরুষকে আন্তর্জাতিক নারী দিবসের ১০০ বছরপূর্তীতে সন্মাননায় ভূষিত করছে। গতকালই তারা আম্মাকে এই সন্মাননার কথা জানিয়েছেন। এরা হচ্ছেন-
১। শিক্ষাঃ বেগম মাজেদা আলি, ৫২’র সক্রিয় ভাষাসৈনিক, দক্ষিণাঞ্চলের নারী শিক্ষার অগ্রদূত, আমার শ্রদ্ধেয় শিক্ষক। সাবেক স্পিকার এবং কুটনীতিবিদ শেখ রাজ্জাক আলীকে চাচা ডাকার কারনে তাকে চাচি বলেই ডাকতাম। ম্যাডাম বলে কখোনোই ডাকা হয়নি। আমাকে তিনি সন্তানতূল্য জানেন। আমি তার জন্যে গর্বিত। চাচি কতোটা সাদাসিধে জীবন যাপন করেন তা না দেখলে কেউ বিশ্বাস করবে না।
২। সাংবাদিকতাঃ বেগম ফেরদৌসী আলী, বিশিষ্ঠ সাংবাদিক, উদ্যোক্তা, সমাজসেবী। গত তিন দশকের অন্যতম পুরোধা নারীনেত্রী।
৩। মুক্তিযুদ্ধঃ খুরশীদ জাহান বেগম, লেখক, সম্প্রতি সাংস্কৃতিক কর্মকান্ডের সাথে সম্পৃক্ত হয়েছেন। বাংলার বাউল সংগঠনের প্রেসিডেন্ট।
৪। শিক্ষাঃ সুফিয়া খানম, অশীতিপর বৃদ্ধা। শুনলাম তিনি নাকি মাজেদা চাচিরও শিক্ষক ছিলেন।
৫। চিকিৎসাঃ হোসনেয়ারা বেগম, বৃদ্ধা এবং অসুস্থ্য, তাই নিজে আসতে পারেননি। খুলনার প্রথম যুগের চিকিৎসক।
আম্মা এই ৫ জনের মধ্যে বয়সে সবথেকে ছোটো, অন্য চারজন থেকে অনেক অনেক ছোটো।
এবং একজন পুরুষকে সন্মাননা দেওয়া হয়েছে। তিনি হলেন-
৬। মুক্তিযুদ্ধঃ শেখ আব্দুল কাইউম, তিনি সক্রিয় মুক্তিযোদ্ধা ছিলেন। কাইউম ভাই সাংস্কৃতিক জগতে একজন সক্রিয় বিচরনকারী।

আমাদের জানা নেই এরা কিভাবে আম্মার খবর পান। আমরা কোনও রকম যোগাযোগ করিনা কারও সাথে। আর আম্মাতো মাজেদা চাচি বা ফেরদৌসী আপার মতো বিখ্যাত কেউ নয়। ভাল লাগে যে সঠিক মানুষগুলো একটু মূল্যায়ন পাচ্ছেন।

আম্মা এর আগে পাক্ষিক অনন্যা পত্রিকার শীর্ষদশ পুরষ্কার পেয়েছিলেন এবং বাংলাদেশ লেখিকা সংঘের ক্লারা জেটকিন্স পদকও পেয়েছিলেন। এছাড়াও তাকে মহান স্বাধীনতা এবং বিজয় দিবসে অনেক সংগঠনই ধরে নিয়ে গিয়ে সম্বর্ধনা দেয়।


ছবি: 


 

 

 



