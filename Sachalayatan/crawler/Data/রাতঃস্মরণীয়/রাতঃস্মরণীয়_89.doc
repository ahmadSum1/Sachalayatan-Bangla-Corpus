তালিবানের জন্মকথা ও ঐতিহাসিক ঘটনাগুলো (পর্ব ২)



তালিবানের জন্মকথা ও ঐতিহাসিক ঘটনাগুলো (পর্ব ১)
আগেই উল্লেখ করেছিলাম “নানারকম টানাপেড়েনের মধ্যে দিয়ে ১৯৪৭ সাল চলে আসে .................”। টানাপোড়েনের একটু ব্যাখ্যা দিতে হচ্ছে, কারণ ঘটনাগুলো যা শুনেছিলাম তা পরিষ্কার মনে ছিলোনা, একটু চেক করে নিলাম। এই দলিলের একটা বিষয় ক্রমাগত জটিল থেকে জটিলতর ইস্যু হয়ে দাঁড়াচ্ছিলো তা হলো এর মেয়াদকাল। পাকিস্তানের একদল আদিবাসী দাবী করে বসলেন যে এই দলিলের মেয়াদকাল হতে হবে ১০০ বছর, যদিও দলিলের কোথাও এর মে ...আগেই উল্লেখ করেছিলাম “নানারকম টানাপেড়েনের মধ্যে দিয়ে ১৯৪৭ সাল চলে আসে .................”। টানাপোড়েনের একটু ব্যাখ্যা দিতে হচ্ছে, কারণ ঘটনাগুলো যা শুনেছিলাম তা পরিষ্কার মনে ছিলোনা, একটু চেক করে নিলাম। এই দলিলের একটা বিষয় ক্রমাগত জটিল থেকে জটিলতর ইস্যু হয়ে দাঁড়াচ্ছিলো তা হলো এর মেয়াদকাল। পাকিস্তানের একদল আদিবাসী দাবী করে বসলেন যে এই দলিলের মেয়াদকাল হতে হবে ১০০ বছর, যদিও দলিলের কোথাও এর মেয়াদকাল উল্লেখ ছিলোনা। 
১৯০১ সালে কিং আবদুর রহমান খানের মৃত্যুর পর তার ছেলে হাবিবুল্লাহ খান আফগানিস্তানের কিং হন। এবং তার মধ্যে এই দলিলের বিষয়ে কোনও মাথাব্যাথা ছিলোনা। একই সালে বৃটিশ ইনডিয়া তাকে মিটিং করার জন্যে দিল্লি সফরের আমন্ত্রণ জানায়। উদ্দেশ্য ছিলো যেহেতু এই দলিলের অন্যতম প্রণেতা আবদুর রহমান খান বেঁচে নেই এবং ধরে নেওয়া হচ্ছে যে এই দলিলের মেয়াদ তার মৃত্যুর সাথে সাথে শেষ হয়ে গেছে; সেজন্যে বৃটিশ ইনডিয়া এবং আফগানিস্তান একসাথে বসে নতুভাবে আরেকটা দলিলটা তৈরী করা। কিং হাবিবুল্লাহ খান বৃটিশ ইনডিয়ার এই প্রস্তাব প্রত্যাখান করে দিল্লি গেলেন না এই বলে যে তার বাবার প্রণীত এই দলিলের সমস্ত শর্তের সাথে তিনি একমত এবং সুতরাং তার দিল্লি যাওয়ার কোনওই প্রয়োজন তিনি দেখেন না। তার এই বার্তা বৃটিশ ভারত সহজভাবে নিলোনা এবং তারা এতে একরকম অপমানিত বোধ করলো। তারা প্রকাশ্যে হাবিবুল্লাহখানের এই আচরণে ক্ষোভ প্রকাশ করলো এবং আফগানিস্তানকে বৃটিশ ভারত বার্ষিক যে ১.৮ মিলিয়ন রুপি অনুদান দিতো তা প্রত্যাহার করে নিলো। যেইনা অনুদান বন্ধ হয়ে গেলো, কিং হাবিবুল্লাহ খানের টনক নড়লো। তিনি সাথে সাথে বৃটিশ ভারতকে কাবুলে মিটিংএর আমন্ত্রণ জানালেন।
তৎকালীন বৃটিশ শাসক লর্ড কার্জন ১৯০৪ সালে তার পররাষ্ট্রমন্ত্রী স্যর লুইস ডব্লিউ ডেইন কে আফগানিস্তানে পাঠান। স্যর লুইস কিং হাবিবুল্লাহকে নতুন দলিলের মাহাত্ম বোঝাতে সক্ষম হলেন এবং কুটনৈতিক ইঙ্গিত দিলেন যে নতুন দলিল তৈরীর সাথে বার্ষিক অনুদানের বিষয়টা জড়িত। অবশেষে ১৯০৫ সালের ২১ মার্চ আগের দলিলের সমস্ত ধারা-উপধারা অপরিবর্তিত রেখে নতুন দলিল সম্পাদিত হলো যার নাম দেয়া হলো ‘ডেইন ট্রিটি’। এই চুক্তিতে কিং হাবিবুল্লাহ খান্ উল্লেখ করলেনঃ “আমি এতদ্বারা আমার পিতার সাথে বৃটিশ ইনডিয়া কর্তৃপক্ষের সম্পাদিত ডুরান্ড লাইন চুক্তি এবং অন্যান্য চুক্তিসমূহ মেনে চলতে বাধ্য থাকবো। এবং ডুরান্ড লাইন চুক্তির সমস্ত শর্তসমূহ আমি বর্তমানে এবং ভবিষ্যতে মেনে চলতে বাধ্য থাকবো।”। এই নতুন দলিল স্বাক্ষরের সাথে সাথে স্থগিত বার্ষিক অনুদান এবং সামরিক সরঞ্জাম আমদানির জন্যে ভারতের ট্রানসিট ব্যবহার পূনর্বহাল হলো। ১৯১৯ সালে কিং হাবিবুল্লাহ খান নিহত হওয়ার আগ পর্যন্ত দু’দেশের মধ্যে সৌহার্দ্যপূর্ণ সম্পর্ক বজায় ছিলো। এরপর দু’দেশের মধ্যে ওই ১৯১৯ সালেই আরেকটা স্বল্পমেয়াদী যুদ্ধ হয়।
১৯১৯ সালে নতুন আফগান কিং আমানুল্লাহ খান কুটনৈতিক মিশন পাঠান বৃটিশ ইনডিয়ায় শান্তি প্রস্তাব দিয়ে। এসময়ে একটা ৩ বছর মেয়াদি শান্তি চুক্তি স্বাক্ষরিত হয় যাতে বলা ছিলো বৃটিশ ইনডিয়া চুক্তি স্বাক্ষরপরবর্তী ৬ মাস আফগানিস্তানের আচরণ পর্যবেক্ষণ করবে এবং যদি তাদের আচরণ সন্তোষজনক দেখা যায় তবেই পারষ্পরিক স্বার্থসংশ্লিষ্ঠ বিষয়গুলো নিয়ে বিস্তারিত এবং চুড়ান্ত চুক্তি স্বাক্ষরিত হবে।
অবশেষে ১৯২১ সালের জানুয়ারী মাসে একটা বৃটিশ মিশন আফগানিস্তানে যায় চুড়ান্ত চুক্তি সম্পাদনের ব্যাপারে এবং নভেম্বর মাসে চুক্তি চুড়ান্ত এবং স্বাক্ষরিত হয়। এই চুক্তি ১৯১৯ সালে স্বাক্ষরিত শান্তিচুক্তিকে প্রতিস্থাপন করে। এই চুক্তির মূল উপাদান ছিলো যে ডুরান্ড লাইন হবে আফগানিস্তান ও বৃটিশ ইনডিয়ার মধ্যে আন্তর্জাতিক সীমান্ত। তার অর্থ হচ্ছে এখন থেকে ডুরান্ড লাইনের অপর পারের আফগান অংশ আনুষ্ঠানিকভাবে বৃটিশ ইনডিয়াভূক্ত হয়ে যাবে। আগে বিষয়টা ছিলো যে ওই অংশগুলো আফগানিস্তানের অংশ থাকবে কিন্তু সম্পূর্ণ বৃটিশ ইনডিয়ার নিয়ন্ত্রণ করবে। একই সাথে বার্ষিক আর্থিক অনুদান ও সামরিক সহায়তার বিষয়গুলোও বাতিল হয়ে যায়। কিং আমানুল্লাহ খানের পতনের পর কিং নাদির খানও এই চুক্তি নিয়ে আর কোনও উচ্চবাচ্য করেননি। এভাবেই চলতে থাকে ১৯৪৭ পর্যন্ত।
কিছু স্বঘোষিত বিশেষজ্ঞের মতে কিং আমানুল্লাহ খান ডুরান্ড লাইনের ওপারের দক্ষিণাঞ্চল এবং বার্ষিক অনুদান বাতিলের মাধ্যমে আফগানিস্তানকে বৃটিশ কলোনি হওয়া থেকে বাঁচিয়েছিলেন। এরাই আবার বলেছেন যে কিং আবদুর রহমান খানও হুমকির মুখে ডুরান্ড লাইন ট্রিটি স্বাক্ষর করতে বাধ্য হয়েছিলেন। যদিও ঐতিহাসিকভাবে এইসব বিশ্লেষণ গৃহিত হয়না। 
ইনডিয়া থেকে বৃটিশ বিদায় এবং পাকিস্তানের স্বাধীনতালাভের পর স্বাধীন ডুরান্ড লাইনের উভয় পাশের বৃহত্তর পশতুন উপজাতিগোষ্ঠীগুলোর একটা বড় অংশ বিচ্ছিন্নতাবাদি মনোভাব দেখাতে থাকে এবং “স্বাধীন পাখ্‌তুনস্তানের” স্বাধীনতা সংগ্রামের জন্যে তৈরী হতে থাকে। আফগানিস্তান এই দলকে মদদ দিতে শুরু করে মূলতঃ পাকিস্তানের বিভক্তি তরান্বিত করতে। এইরকম ক্রমবর্ধমান টেনশনের ফলে উভয় দেশের সরকার বন্ধুত্বপূর্ণ সমাধানের লক্ষ্যে চেষ্টা শুরু করেন। পাকিস্তানের প্রেসিডেন্ট ইস্কান্দার মির্জা ১৯৫৬ সালে আফগানিস্তানে সফর করেন এবং আফগান প্রধানমন্ত্রী সরদার দাউদ খান ১৯৫৯ সালে পাকিস্তান সফর করেন। ১৯৫৬ থেকে ১৯৫৯ সময়ের মধ্যে দু’দেশের মধ্যে কিছু সম্পর্ক সৃষ্টি হয় যেমন, করাচী-কাবুল বিমান চলাচল, দু’দেশের মধ্যে রেডিওলিংক স্থাপন, ১৯৫৮ সালের শুল্কমুক্ত আমদানী-রপ্তানী বাণিজ্য চুক্তি, ইত্যাদি। কিন্তু এ সব কিছুরই সুফল ছিলো সাময়িক। মুল ডুরান্ড ইস্যু অধরা থেকেই যায়। ইয়াহিয়া খান থেকে জুলফিকার আলি ভুট্টো, তেমন কোনও বিশেষ ঘটনা ঘটেনি দু’দেশের মধ্যে পশতুনদের কিছু বিছিন্নতাবাদী কর্মকান্ড ছাড়া। বিশেষ করে পাকিস্তান ভারতের সাথে যুদ্ধে জড়িয়ে পড়ে এবং আফগানিস্তান উজবেক এবং তাজিক গোষ্ঠীগুলোর সৃষ্ঠ বিভিন্ন সমস্য নিয়ে ব্যাস্ত থাকে। জুলফিকার আলি ভুট্টো অত্যন্ত বিচক্ষণতার সাথে ডুরান্ড লাইন ইস্যু ম্যানেজ করতে থাকেন তেমন কোনও বড়সড় সমস্যা ছাড়াই। কিন্তু বিশ্বের রাজনীতিতে এক নতুন অধ্যায়ের সূচনা হয় ১৯৭৭ সালে জেনারেল জিয়াউল হক ক্ষমতাদখলের পর থেকে। যাদেরকে পরে গোটা বিশ্ব তালিবান নামে পরে চিনেছে, সেই দলের সৃষ্টি হয় ১৯৭৭ সালে। শুরুতে যাদের নাম ছিলো মুজাহেদীন; তাদের একটা বিরাট অংশই কিন্তু পরবর্তীকালের ভয়ানক তালিবান।
প্রশ্ন হচ্ছে তালিবানের স্রষ্ঠা কে? আসলেই কি পাকিস্তান?
ধরে নিচ্ছি পাকিস্তান তালিবানবাদের জনক বা পিতা। তাহলে এর মাতা কে? এর মাতা বা পাকিস্তানের বৈধ স্ত্রী হচ্ছে কিছু ‘ঘটনা এবং পরিস্থিতি’। তাহলে তালিবানের জন্ম কিভাবে? পাকিস্তান কিছু ‘ঘটনা এবং পরিস্থিতি’র সাথে হালাল যৌনসঙ্গম করে তালিবানের জন্ম দিয়েছে। কিন্তু ঐতিহাসিক বিশ্লেষণ বলে অন্য কথাঃ
আমেরিকা ‘ঘটনা এবং পরিস্থিতি’র সাথে জেনা (অবৈধ যৌনসঙ্গম) করে তালিবানের জন্ম দিয়েছে তবে সাধারণভাবে সবাই ধরে নেয় যে পাকিস্তান তালিবানের জনক। কিন্তু আসলে তালিবান হচ্ছে আমেরিকার প্রোডাকশন দেওয়া এক জাউরা (বা জারজ)।
তালিবানের জন্মকথা ও ঐতিহাসিক ঘটনাগুলো (পর্ব ৩)
তালিবানের জন্মকথা ও ঐতিহাসিক ঘটনাগুলো (পর্ব ৪)
তালিবানের জন্মকথা ও ঐতিহাসিক ঘটনাগুলো (পর্ব ৫)

