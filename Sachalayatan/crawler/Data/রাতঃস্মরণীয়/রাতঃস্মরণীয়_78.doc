বন্ধু



(১০ বছর আগে চেষ্টা করেছিলাম এই কবিতাটা লিখতে, লিখেছিলামও। তবে এটা কবিতা হয়েছে কিনা তা নিয়ে যথেষ্ঠ সংশয়। একময় গান লিখতাম, এখনও বন্ধুদের পিড়াপিড়িতে লিখতে হয়। তবে কবিতার ব্যাপারে আমি সবসময় ভীতু। ফেসবুকে কবিতাটা পোষ্ট করেছিলাম অনেকদিন আগে। আজ এখানে দেওয়ার লোভটাও সামলাতে পারলাম না। এটা সচলে আমার দ্বিতীয় কবিতা। সমালোচনা কাম্য।)  
যতোই মাখো-না শরীর পললে মেঘলা রঙের শাড়ি
আমি ভাবি না তোমায় নারী।
যতোই সিক্ত করো-না আমাকে ঝরিয়ে আবেগ মধু,
আমি ভাবি না তোমায় বধু।  
পৃথক দ্রাঘিমা শরীরারণ্যে
নর ও নারীতে আনে বিভক্তি।
আবহমান এ শরীরাসক্তি
শুধু কি পরম্পরার জন্যে?  
প্রণয়বাসনা-রমনতৃষ্ণা আমার নীরব গ্লানি,
(কারণ) তোমাকে কেবল 'বন্ধু-এবং-মানুষ' বলেই জানি।।  

