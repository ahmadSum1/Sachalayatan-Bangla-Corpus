ভূক্তভোগীর রাজনীতি শিক্ষা



শুনেছো কি রাজনীতি কা’কে বলে ভায়া?
শুনবোনা, কি যে বলো, না শুনে কি পারি!
রাজপথে নীতিবাজ ফখরুল-মায়া
ফেস্টুনে ঢাকা, আরও দুই মহা নারী।
এদের যে নীতি তাকে রাজনীতি বলে,
বুঝলে গোবর্ধণ? শ্রোতা মাথা নাড়ে।
এ বড়ো আজব কল, ঢুকলে এ কলে
নাম-জশ মালপানি ধাঁ ধাঁ করে বাড়ে।
কেউ কেউ বলে একে রাজাদের নীতি
কেউবা বলেছে একে নীতিদের রাজা
কারো কারো এই কাজে আছে বেশ প্রীতি
বাকীদের হাড়-মাশ-কলজেটা ভাজা।
রাষ্ট্রবিজ্ঞানেতে দ্বিধা বেশ আছে,
পৌরনীতিতে বেশ ফাঁকা থেকে যায়।
তাইতো ঘেঁষেনা ওরা এ-ওর কাছে
দ্বিমতেই চলে হাসিনায়-খালেদায়।
যদিও সংজ্ঞায়নে কল্যাণকর
দায়িত্ববোধ নিয়ে বেশ কথা বলা।
এগুলো বলাতে তারা সদা উঁচু স্বর
কিন্তু দেখায় কাজে জোড়া কাচকলা।
নির্বাচনের হাওয়া লাগে যেই পালে
অঙ্গীকারের ভারে তারা গদ গদ।
বড়ো বড়ো আশা দেয় হাসি মেখে গালে
হাজী সেজে যায় যতো গেজেটেড বদ।
ভোটের পরেতে আর করে না গো ফস
উলঙ্গ হয়ে এই সত্যিটা নাচে
যাঁতাকলে পড়ে মরে গরীবের রস
তবু নির্বাক রয়, বাঁটে পড়ে পাছে!
হরতালে বিক্ষোভে গোটা দেশ কাঁপে
মরে যতো হতভাগা মফিজের দল
নীতি সব পড়ে মারা রাজাদের চাপে
লাজে মরে প্লেটো আর এ্যারিস্টোটল। 
দিনমজুরের দিন কাটে ভূখা নাঙা
কেরানীরা যেতে না’রে নিজ নিজ কাজে
দিন শেষে নেতা বসে খায় পানি রাঙা 
ভূক্তভোগীর বলো সেটা দেখা সাজে?
বিড় বিড় করে শ্রোতা নিজ মনে কয়,
তাহলে রাজনীতির সংজ্ঞাটা কি?
জনকল্যানে তবে কি সে দিশাময়?
কি বা তার সঠিক কাজের পরিধী?
সহসা মগজে মারে জ্ঞ্যানের ঝিলিক,
চিন্তাতে উঁকি দেয় এক ফালি রোদ।
রাজনীতি মানে হলো আম পাবলিক
নীতিবিদ দ্বারা মারা খেয়ে যাও পোঁদ।

