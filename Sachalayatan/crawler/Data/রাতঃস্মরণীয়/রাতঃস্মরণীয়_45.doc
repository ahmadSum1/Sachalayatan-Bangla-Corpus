মনমোহন সিং মহোদয় সমীপে রাতঃস্মরণীয়ের অগ্রিম মানপত্র





ধন্য ডক্টর মনমোহন সিং, ধন্য মায়ের সুসন্তান,
ইনডিয়ারে বানাইয়াছেন ফুলবাগান


উপমহাদেশের অন্যতম প্রবীন রাজনীতিবিদ, বিশিষ্ঠ অর্থনীতিবিদ, শিক্ষক, গণতন্ত্রের মানসপুত্র, ভারতাধিপতি, দয়ালু, নির্ভিক ও দৃঢ়চেতা, রিপাবলিক অব ইনডিয়ার সূযোগ্য প্রধানমন্ত্রী জনাব ডক্টর মনমোহন সিং-এর বাংলাদেশ আগমন উপলক্ষে বাংলাদেশের কতিপয় ভুক্তভোগী ব্লগারের পক্ষ থেকে হৃদয়ের অন্তঃস্থল থেকে অশ্রুজলে বিধৌত এই সশ্রদ্ধ


~||মানপত্র||~

হে সুমহান,
তোমার আগমণে দেশে নামলো খুশীর বাণ।
সুস্বাগতম জানাই তোমায় জেনো কদমবুসি
ধন্য সকল বাংলাদেশী, সবাই মহা খুশি।
রাজনীতিবিদ নয়কো শুধু, টিচার তুমি বটে,
জ্ঞ্যান-বিদ্যা বোঝাই তোমার পাগড়িমোড়া ঘটে।
অর্থনীতির শিক্ষকতায় তোমার বিরাট খ্যাতি,
তোমার অনেক ছাত্র আজি হয়েছে দেশপতি।
বহু যুগের নিষ্পেষণে আমরা প্রায় মৃত,
তাইতো লভি, ঢালবে তুমি আশীর্বাদের ঘৃত
এই অভাগা জাতির তরে। ওগো দয়াময়,
তোমার দয়ায় নিষ্পেষণা যদি লাঘব হয়।
হে হৃদয়রাজ,
দাও দেখিয়ে দাওগো কিছু তোমার মহান কাজ।
সীমান্তে আজ হত্যাযজ্ঞ, বন্ধ হবে কিসে,
দাও দেখিয়ে সেই নিশানা, দেখাও মোদের দিশে।
ফালানী এক গরীব মেয়ে, তোমার দেশের গুলি
খেয়ে ম’লো। আমরা মরা তা কিভাবে ভুলি?
কৃষক মরে, শ্রমিক মরে, মরে কিশোর ছেলে,
ঘরের কোনে নিশব্দে মা চোখের পানি ফেলে।
মানবতার ধ্বজাধারী তোমরা বড় দেশ,
তা’ই হয়তো নির্বিচারে করছো মোদের শেষ।
গরীব দেশের গরীব মানুষ, মারলে যে নেই পাপ।
তাইতো তোমায় ছোঁয়না মোদের বুকফাটা বিলাপ।
ন্যায্য পানির হিস্যা নিয়ে নাটক কতো আর?
খরায়-বানে মরতে মরণ আমরা সানাইদার।
তিস্তা পারের বালুর মরু, কৃষক হারায় ঘুম,
পড়তে নামাজ নাইরে ওজু, করছি তায়াম্মুম।
তোমার কাছে চাই সমাধান, চাই ন্যায্য পানি
গরীব দেশের তরে ফেরাও দয়ার বদনখানি।
ছোট ভাইয়ের মতো মোরা, মোদের রেহাই দাও,
প্রয়োজনে তৈরী আছি ধরতে তোমার পাও।
মোদের দেশের বাণিজ্য আজ জিম্মি তোমার কাছে,
আওয়াজ দিতে পাইনা সাহস ধ্বংসিয়ে দাও পাছে।
বিএসএফের মদদপুষ্ঠ চোরাচালানীর দল
নিত্য নতুন ফন্দি খোঁজে, খোঁজে নতুন ছল।
এই দাবীটাও রাখছি আজি তোমার চরণ পরে,
বাণিজ্যে সমতা বিধান দাওগো কৃপা করে।
আর মেরোনা ব্যবসা মোদের আর মেরোনা ভাই
তোমার তরে এই দয়াটা ভিক্ষা করে যাই।
হে মহাপ্রাণ
দয়া করে যাও শুনিয়ে সমাধানের গান।
এবার যদি না যাও করে সব ঝামেলার শেষ
তোমার নামে মুর্দাবাদে মুখর হবে দেশ।
বড়ো দেশের বড়ো দাদা, কাজেও বড়ো হবে,
এই কামনায় বুক বেধে রই বাংলাদেশের সবে।
তোমার কাছে এই মিনতির নাই যদি দাও দাম,
লুঙ্গি খুলে থাকবো মোরা কোরো পায়ুষ্কাম।
মোদের দেশকে মারছো গত চারটি দশক ধরে,
মারতে থাকো, দেশ যতোদিন না যায় পুরো মরে।
নয়গো সিকিম বাংলা মোদের, যাও শুনে হে পীর
মরতে মরণ সানাইদারের, নোয়না তবু শীর।
তোমার গুণমুগ্ধ,
স্বাক্ষর অস্পষ্ট
(রাতঃস্মরণীয়)
বাংলাদেশের কতিপয় ব্লগারের পক্ষে
৫ সেপ্টেম্বর ২০১১

