বোবা শিশু/ ফেদেরিকো গারথিয়া লোরকা



নিম্নকণ্ঠ স্পেনীয় কবিতার ধারায় ফেদেরিকো গারথিয়া লোরকা (১৮৯৮-১৯৩৬) এক কিন্নরকণ্ঠী কবি। আটত্রিশ বছরের এই ছোট্ট জীবনে শিল্পের অজস্র শাখানদী পেরিয়ে রওনা হয়েছিলেন তিনি: কবি, গায়ক-গীতিকার, পিয়ানো ও গিটার-বাদক, চিত্রী, ভ্রমণকাহিনীকার, নাট্যকার, নাট্যপরিচালক, এবং গদ্যশিল্পী।
বোবা শিশু/ ফেদেরিকো গারথিয়া লোরকা
(অনুবাদ: আবদুল মান্নান সৈয়দ)
শিশুটি খুঁজছে স্বর।
(ঝিঁঝিদের রাজা লুকিয়ে রেখেছে ওকে।)
জলের একটি ফোঁটার ভিতরে
শিশুটি খুঁজছে স্বর।
আমি চাই না ও খুঁজে পাক স্বর।
ওটা দিয়ে আমি আংটি বানিয়ে
পরাবো আমার
নিঃশব্দের তর্জনীতে।
জলের একটি ফোঁটার ভিতরে
শিশুটি খুঁজছে স্বর।
(ওদিকে সুদূরে, বন্দি সে স্বর
পরছে ঝিঁঝির জামা)।।

