যে গানগুলো সুরের প্রাণ পেলো- তিন



এই পর্বে কিছু গানের লিরিক পোস্ট করবো। উদ্দেশ্য- লেখক স্বত্ব সংরক্ষণ এবং সচলায়তনে প্রকাশকে রেফারেন্স হিসেবে কাজে লাগানো। বলা তো যায় না কখন আবার রয়্যালিটি দাবীর বিষয়টা ভাগ্যের ফেরে চলে আসে!
৩.
প্রজাপতি মন তুই যা না উড়ে
শহর ছেড়ে বহুদূরে
যেখানে দিগন্ত গিয়েছে মিশে
মেঠোপথ ঝাউবন ঘুরে ঘুরে।।
যেখানে নেই কোলাহল
নেই কোনো জীবনের যন্ত্রণা
নাগরিক সময়ের ব্যস্ত মায়া
হৃদয়কে করে না বঞ্চনা
সাগরের নীলে মেশে মনমোহনা
থেমে থাকা উদাস দুপুরে।।
যেখানে নেই বিরহ
নেই কোনো না-পাওয়া বেদনা
মাঝরাতে চাঁদ হাসে আঁধার চিরে
গড়ে দিয়ে স্বপ্নের সূচনা
সময়ের ঢেউ ভাঙে সুখের স্রোতে
ভালোলাগা সুরের নূপুরে।।
কথা: শেখ জলিল
সুর: লোকমান হাকিম
** কপিরাইটের কারণে সিডি প্রকাশের আগে অডিও লিংক দেয়া গেলো না। তার আগে গানের লিরিকগুলো কবিতা হিসেবে পড়ে নেবার অনুরোধ করা হলো।

