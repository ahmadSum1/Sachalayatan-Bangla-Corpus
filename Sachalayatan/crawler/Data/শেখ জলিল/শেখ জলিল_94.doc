সম্পর্কের গিঁট



এক এক করে সব গিঁট যাচ্ছে খুলে
কোথাও থাকছে না বাঁধন ঠিকঠাক।
কৈশোরের বন্ধুও যেদিন হলো শত্রু
প্রতিঘাতের আকাঙ্ক্ষাও গেলো উবে
যেদিন রক্তের সম্পর্কের স্বজনেরাও দেখালো বিষদাঁত
বুঝলাম একা হতে যাচ্ছি, খুলছে পারিবারিক বন্ধন।
এক যুগ তার সাথে থেকে যখন হলাম একা
বুঝলাম ভালোবাসা বলে কিছু নেই আর
শুধু আছে স্বার্থান্বেষ, অন্তরের হুতাশন-
বিরহের গিঁট খুলছে যান্ত্রিক সময় ঘড়িটা বারবার।
আমাদের সময়গুলো এখন একাহারে কাঁদে
যূথবদ্ধ সম্পর্ক আলগা হয় ঐশ্বর্য বিবাদে!
২৭.০৪.২০০৮

