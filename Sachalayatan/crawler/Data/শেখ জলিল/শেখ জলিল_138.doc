দক্ষিণ থেকে উত্তরে



তারপর স্তিমিত সূর্যের কিছু লাল
আমার দৃষ্টিতে টগবগ করতে থাকবে।
বিরানপুরের পাশ ঘেঁষে সেই পূন্যতোয়া
জলের দর্পণে বিম্বিত তোমার মুখ
অমিতাভ সময়ের ঢেউ থেকে শুষে নেবে মেরুন বিকেল।
এক সময় তোমার দৃষ্টিতে সার্কাস
আমি আকাশ পেলাম
আরেকটি বিকেলের অপেক্ষায় দাঁড়িয়ে রইলো
মৃত্যুন্মুখ আমার সময়।
জলের দর্পণে বিম্বিত তোমার মুখ
দক্ষিণের নিমগ্নতা থেকে সরে গেলো উত্তরের গৌরীশৃঙ্গে
আমার সামনে অচেনা তিনটে পথ
ডাইনে বাঁয়ে সামনে
দক্ষিণের নিমগ্নতা ভেঙে আমি কোন দিকে যাবো?! 
২৩.০৫.১৯৮৬

