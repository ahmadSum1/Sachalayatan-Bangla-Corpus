আসিলো সোনার দেশে



কার পাপে কারে খায়?
কার সাজা কে যে পায়!
দেখো, পাপের অনলে সোনার বাংলার
সবুজ পুড়িয়া যায়
ও মরি, হায়রে হায়!।
আসিলো সোনার দেশে অসাড় কাজের রাজা
বাজা রে বাজা রে তোরা সব ডংকা বাজা
রাজা, কারে মারে কারে ধরে, রাতারাতি জেলে ভরে
কতো বিচার বসায়
ও মরি, হায়রে হায়!।
আসিলো আঁধার রাতি নিশির আছর লাগে
নাই রে নাই রে পেটে ভাত নিঃস্ব জাগে
ঘরে, চাল-ডাল নেই কারো, শীতে কাঁপে জড়োসড়ো
মরে গরীব ক্ষুধায়
ও মরি, হায়রে হায়!।
১০.০১.২০০৮

