জলপাই গাথা



জলপাই রঙ শান্তির প্রতীক!
রাষ্ট্রে রাষ্ট্রে গণতন্ত্রের সংকট উত্তরণে
জলপাই রঙের ভূমিকা নাকি সুমহান?
শুনেছি যে ক’টি রাষ্ট্রে জলপাই পতাকা উড়ছে পতপত করে
সেখানে একদা একজন সফল কুটনীতিকের পদচারণ ঘটেছিলো।
আমাদের কালা জাহাঙ্গীরেরা সন্ত্রাস করে
চাঁদাবাজি করে, গণতন্ত্র খায়; তাই
মোক্ষম ক্রসফায়ার থামায় তাদের।
সংস্কার অপ্রিয় সাবেক বিরোধী-সরকারী দুর্নীতিবাজেরা
জলপাই কবলে শ্রীঘরে যায় পশ্চিমের ইশারায়।
অথচ দেখো পীড়িত মানুষের নিয়তি-বিধান কী নির্মম!
অমোঘ শান্তির ধ্বজাধারী রাজকীয় ট্যাংকের পাশেই
হাঁটে হাড্ডিসার শিশু,বেঘোরে ঘুমায় বস্ত্রহীন-
তবু হানাহানি,দলাদলির ভিড়ে বাড়ে গণতন্ত্র চর্চা।
একজন কালা জাহাঙ্গীর সদর্পে হাঁটছে দেখো সারাবিশ্বে
থামায় না কেউ, ফ্যালফ্যাল তাকিয়ে নির্বাক থাকে
মানবতা কাঁদে, হাহাকার করে তাবৎ বিশ্বের শোষিত মানুষ!
19.09.2007(Revised)
http://www.esnips.com/nsdoc/3b7b7699-4542-4c2d-8dbd-a5c98c12a914/ts_id/1205795172796/ns_flash/file1.mp3

