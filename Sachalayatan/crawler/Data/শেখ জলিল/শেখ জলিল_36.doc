প্রিয়দর্শিনী



ব্যস্ততা যাচ্ছে। কবিতা লেখা বন্ধ। গদ্যের অবস্থাও তাই। চলছে গান লেখা। মুষ্টিমেয় মানুষের কথা চিন্তা করে একটা আধুনিক ফোক গানের সিডিতে হাত দিয়েছি। লেখা চলছে আধুনিক গীতিকবিতাও-
প্রিয়দর্শিনী-
পৃথিবীর পথে হেঁটে যেতে আমি
দেখেছি কতো না ফুল
টিউলিপ, চেরি, বোগেনভেলিয়া
গোলাপ, চম্পা, বকুল
তবু তুমিই আমার হৃদয় সুবাস
বুকে মৌভরা ব্যাকুল।।
প্রিয়দর্শিনী-
আমি দেখেছি কতো হেলেনের রূপ
ক্লিওপেট্রা রাশি রাশি
তাজমহলের বুকে মমতাজ
মোনালিসা মুখে হাসি
তবু তুমিই আমার মনের মানসী
প্রেমে ঢেউভরা দু'কূল।।
প্রিয়দর্শিনী-
আমি শুনেছি কতো রমণীর গান
নর্তকীর নাচ বসে
ইতালি, প্যারিস, ট্রয়নগরী
আগ্রাকে ভালোবেসে
তবু তুমিই আমার গানের কবিতা
প্রাণে সুরকরা আকুল।।
০৭.১১.২০০৮

