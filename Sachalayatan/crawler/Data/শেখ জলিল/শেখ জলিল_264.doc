বন্ধু নেই কোনো



বন্ধু নেই কোনো/ শেখ জলিল
নির্ভেজাল এ বঙ্গের মানুষের বন্ধু থাকে না কখনো
বস্তুত বন্ধুও থাকতে তাদের নেই প্রয়োজনে আর
মিষ্টিকথার ফুলঝুরিতে ভুলিয়ে ভালিয়ে কাছে টেনে
চালায় শানানো ছুরি যারা বুকে নির্দ্বিধায় চলাচলে
সত্যনিষ্ঠ মানবতার বন্ধুও তারা নয় কোনোকালে
হতে পারে কৃতঘ্ন রায়দুর্লভ, মীরজাফরের দল!
এই নদীতীর সবুজে শ্যামলে প্রকৃতির লড়াকু সন্তান
ভূমিপুত্র, ধীবর জাতেরা দেখো কতো বড়ো অসহায়
সহজ-সরল রক্তে তাদের মিশছে আর্য, মোঙ্গল, বৃটিশ
সাধের ভুমিটা ভাগ হয়ে গেছে শতেক শাসনে আজ-
এখনো গুটিকয়েক জেগে আছে যারা সাধাসিধে জনগণ
তাদের মাথায় ভাঙছে কাঁঠাল মিশ্রণ বজ্জাত বেমালুম।
হয়নি কখনো, হবেও না কোনোদিন বন্ধু জেনো
শাসকের ষড়যন্ত্রে জলপাই রঙে গড়া দূষিত মানুষদল!
১০.১২.২০০৭

