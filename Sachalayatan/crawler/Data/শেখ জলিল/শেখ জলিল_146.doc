প্রজাপতি মন তুই



প্রজাপতি মন তুই/ শেখ জলিল
প্রজাপতি মন তুই যা না উড়ে
শহর ছেড়ে বহুদূরে
যেখানে দিগন্ত গিয়েছে মিশে
মেঠোপথ ঝাউবন ঘুরে ঘুরে।।
যেখানে নেই কোলাহল
নেই কোনো জীবনের যন্ত্রণা
যান্ত্রিক সময়ের নষ্ট ছোঁয়া
হৃদয়কে করে না বঞ্চনা
সাগরের নীলে মেশে মনমোহনা
থেমে থাকা উদাস দুপুরে।।
যেখানে নেই বিরহ
নেই কোনো না-পাওয়া বেদনা
মাঝরাতে চাঁদ হাসে আঁধার চিরে
গড়ে দিয়ে স্বপ্নের সূচনা
সময়ের ঢেউ ভাঙে সুখের স্রোতে
ভালোলাগা সুরের নূপুরে।।
২৩.০৬.১৯৯৩

