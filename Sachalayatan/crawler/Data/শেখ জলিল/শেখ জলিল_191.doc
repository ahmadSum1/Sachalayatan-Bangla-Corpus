যে গানগুলো সুরের প্রাণ পেলো- এক



এই পর্বে কিছু গানের লিরিক পোস্ট করবো। উদ্দেশ্য- লেখক স্বত্ব সংরক্ষণ এবং সচলায়তনে প্রকাশকে রেফারেন্স হিসেবে কাজে লাগানো। বলা তো যায় না কখন আবার রয়্যালিটি দাবীর বিষয়টা ভাগ্যের ফেরে চলে আসে!
১.
রোগীর জন্য সকাল-বিকাল
বাকী সময় তালা
শুধু তোমার জন্য আমার চেম্বার
দিবা-রাত্রি খোলা।
আমি ডাক্তার তোমারই ডাক্তার
আমি ডাক্তার প্রেমেরই ডাক্তার।।
অ্যানিমিয়া যদি দেখি
তোমার চোখে চেয়ে
হার্টবিট স্ট্রাইক করে
আমার হৃদয় বেয়ে
বুকে জাগে পালপিটিশন
দেয় যে মনে দোলা
শুধু তোমার জন্য আমার চেম্বার
দিবা-রাত্রি খোলা।
আমি ডাক্তার তোমারই ডাক্তার
আমি ডাক্তার প্রেমেরই ডাক্তার।।
পাল্স-বিপি যদি দেখি
তোমার হাতে ধরে
হাইপ্রেসারের রোগী নিজেই
হই যে হঠাৎ করে
কী যে দেবো প্রেসক্রিপশন
হই যে আত্মভোলা
শুধু তোমার জন্য আমার চেম্বার
দিবা-রাত্রি খোলা।
আমি ডাক্তার তোমারই ডাক্তার
আমি ডাক্তার প্রেমেরই ডাক্তার।।
কথা: শেখ জলিল
সুর ও কণ্ঠ: শরন
** কপিরাইটের কারণে সিডি প্রকাশের আগে অডিও লিংক দেয়া গেলো না। তার আগে গানের লিরিকগুলো কবিতা হিসেবে পড়ে নেবার অনুরোধ করা হলো।

