যে গানগুলো সুরের প্রাণ পেলো- পাঁচ



এই পর্বে কিছু গানের লিরিক পোস্ট করছি। উদ্দেশ্য- লেখক স্বত্ব সংরক্ষণ এবং সচলায়তনে প্রকাশকে রেফারেন্স হিসেবে কাজে লাগানো। বলা তো যায় না কখন আবার রয়্যালিটি দাবীর বিষয়টা ভাগ্যের ফেরে চলে আসে!
৫.
নির্ঘুম রাত্রির প্রহরে
স্মৃতিজাগা স্বপ্নের বাসরে
আমি এক বিরহী বিহঙ্গ
ফেরারী এ মনটা খোঁজে তোমায়
জেগে থাকি একাকী নিঃসঙ্গ।।
আশা নেই, উদাসী মনে কোনো আশা নেই
ভাষা নেই, বিবাগী প্রাণে কোনো ভাষা নেই
কতো যে রজনী গেলো কেটে
এই কষ্ট-পাথর বুকে চেপে রেখে
ভুলে থাকি সুখেরই প্রসঙ্গ।।
তুমি নেই, আগেরই মতো সেই তুমি নেই
আমি নেই, আমারই মাঝে আর আমি নেই
হারানো স্মৃতিসুর প্রাণে বাজে
সেই নিয়তির নির্মম পরিহাসে
ভেঙে গেছে তোমারই সে সঙ্গ।।
কথা: শেখ জলিল
সঙ্গীত: শহিদুর রহমান মুকুল
শিল্পী: মজিবুল হক সেন্টু
**গানটি আগামী ৪ সেপ্টেম্বর বৃহস্পতিবার বিকাল ৪টায় 'বিটিভি'র  'সঙ্গীতা' অনুষ্ঠানে প্রচার হবে।

