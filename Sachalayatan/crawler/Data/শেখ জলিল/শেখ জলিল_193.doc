সম্পর্ক কথন



অবশেষে থাকে না কেউই
সব চলে যায়, সব চলে যায় স্বার্থপরতার মোহে
অকাট্য সম্পর্ক সূতার বাঁধনে আটকাতে পারে না কাউকে
ভরাট নদীর ছলাৎ ছলাৎ জল শূন্য হয়ে যায় শেষে
হৃদয়ে ফারাক্কা বাঁধ শুষে নেয় সম্পর্কের সুজলা আধার
তারপর রক্ষশ্বাস শীত এলে সবুজ পাতারা ঝরে পড়ে
এক এক করে ভেঙে যায় সব সম্পর্কের ডালপালা
হৃদয়ের গহীন জঙ্গলে বাজে ঝরাপাতার বিরহী গান।
তুমি সম্পর্ক স্থাপন করে পণ করেছিলে সম্পর্ক ভাঙার
সে ভাঙন পূর্ণ হলো আজ চৈত্রের ঊষর দিনে এসে
কাকে বলে হৃদয়? পারে না মায়ার বাঁধন গড়াতে
তুমি আমি জন্মেছি শুধুই যেন বিরহ ঝরাতে!
২৬.০৫.২০০৮

