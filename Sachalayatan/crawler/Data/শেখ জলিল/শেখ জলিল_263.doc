অন্ধ প্রেমের বণিক



অন্ধ প্রেমের বণিক/ শেখ জলিল
অমন করে কী দ্যাখো তুমি?
-তোমাকে, তোমার মায়াবী দু'চোখ।
কী আছে আমার চোখের গভীরে?
-অতলান্তিক, ভাসাই তরীখানি স্রোতে যার।
কী পেলে নাবিক তুমি?
-খুঁজছি তোমার হৃদয় মুক্তোর মণিকাঞ্চন।
সাগর সেচে মুক্তো খোঁজা নয়তো সোজা
অন্ধ প্রেমের বণিক যারা চক্ষু বোঁজা
পায়না কখনো প্রেম তারা।
-উল্টোও তো হতে পারে!
সব বৃথা, পারো করতে শতেক চেষ্টা। আমি যাই।
-একটু দাঁড়াও, শুনে রাখো সুনয়না-
তোমার চোখের আলো দীপ্তি দিয়ে দেখাবে প্রেমের পথ
উঠুক সাগরে ঢেউ যতো, আসুক বিপত্তি বাধা
আমি সেই নাবিক চাঁদসওদাগর হবো জয়ী
যুদ্ধ করে ঢেউয়ের সাথে পাড়ি দিয়ে পানিপথ
নাও ভিড়াবো তোমার বেলায় কুড়াতে মুক্তার মালা
সে মালা মানাবে তোমারই গলায়!
১৬.১২.২০০৭

