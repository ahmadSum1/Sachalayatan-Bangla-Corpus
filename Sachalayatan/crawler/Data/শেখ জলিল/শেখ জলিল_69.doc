যে গানগুলো সুরের প্রাণ পেলো- চার



এই পর্বে কিছু গানের লিরিক পোস্ট করছি। উদ্দেশ্য- লেখক স্বত্ব সংরক্ষণ এবং সচলায়তনে প্রকাশকে রেফারেন্স হিসেবে কাজে লাগানো। বলা তো যায় না কখন আবার রয়্যালিটি দাবীর বিষয়টা ভাগ্যের ফেরে চলে আসে!
৪.
ঝিরিঝিরি বাতাস বলে কথা
তারাভরা রাতের নীরবতা
জোনাকিরা আলো জ্বেলে রাখে
খুলে রাখে স্মৃতির জানালাটা।।
রাতজাগা পাখিগুলো দূর থেকে ডাকছে
এই মন আজ শুধু তার কথা ভাবছে
ভালোলাগা ছুঁয়েছিলো হঠাৎ সেদিন
রাঙিয়ে চোখের দু'টি পাতা।।
এলোমেলো বাতাসের শনশন গুঞ্জন
উদাসী করে রাখে বিরহী এই মন
ঝাউবনে মিলনের প্রথম ছোঁয়া
হৃদয়ে জাগায় আকুলতা।।
কথা: শেখ জলিল
সুর: মোহাম্মদ ইসহাক
** কপিরাইটের কারণে সিডি প্রকাশের আগে অডিও লিংক দেয়া গেলো না। তার আগে গানের লিরিকগুলো কবিতা হিসেবে পড়ে নেবার অনুরোধ করা হলো।

