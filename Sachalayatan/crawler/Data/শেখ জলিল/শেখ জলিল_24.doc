স্মৃতিরা ঘুমায় বালিশে



দুই চোখ দেখে যাকে অনুভবে রাখে তাকে
অথবা চোখের আড়ালেই মনের আড়াল
এ রকম সত্যের মুখোমুখি যখন কাটছে রাত
স্বপ্নেরা উড়ায় ঘুড়ি ঐ দূরের নীলাকাশে
যাপিত দিন কখনো যায় বাড়ি মুক্ত ডানা মেলে।
যাদের ফোন করার কথা ছিলো
তারা ভুলে গেছে নম্বর অথবা হারিয়েছে
যদের ফোন করেছি বারবার
তারাও ভাবেনি ফিরতি কল করার
তাই জমানো কথারা কাঁদে একাকীত্বের আঁধারে
স্মৃতিরা ঘুমায় ক্লান্ত বালিশে মাথা পেতে।
যারা যান্ত্রিক তারাই সফল এ নিষ্ঠুর প্রবাসে
হৃদয়ের টান, আত্মার আকুতি সবই অর্থহীন!
এইসব দেখে স্মৃতির ঘোড়াটা তবু ছুটছে পেছনে
বারবার হাতে তুলি টেলিফোন সেট আর বলি-
ভালো আছো তো বন্ধুরা? ভালো থেকো 
আমার স্বপ্নেরা থাকে যেন তোমাদের সাথে।
শেখ জলিল                   ১৩.০২.২০১১

