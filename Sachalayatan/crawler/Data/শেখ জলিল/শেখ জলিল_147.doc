সবাইকে ঈদের শুভেচ্ছা



বন্যা, সিডর আর দ্রব্যমূল্যের ঊর্ধগতি সব মিলে সবাই কেমন আছেন? বাজারে গিয়েছিলাম আজ। পিঁয়াজ, রসুন, আদা আর কিছু মসলাপাতি কেনার প্রয়োজন ছিলো। এক লাফে পিঁয়াজের দাম কেমন করে তিনগুণ হলো যুক্তি খুঁজে পেলাম না। আর মসলাপাতির কথা নাই বা বললাম! সে যাই হোক, উৎসব তো থেমে থাকবে না কারুরই। নিম্ন মধ্যবিত্তের  অর্থনৈতিক টানাপোড়েন, সাংসারিক অস্বচ্ছলতায় কী-ই বা আসে যায়!
আগামীকাল ঈদুল আজহা। মানে কোরবানীর ঈদ। ত্যাগের আনন্দে উদ্বেলিত থাকবে সবার জীবন। ঈদের আনন্দে সবাই পরিপূর্ণ থাকলেও কারও কারও জীবনে নিসঃঙ্গতা কিছুটা বিচলিত করতে পারে। বিশেষ করে প্রবাসী যারা তাদের জন্য আমাদের তরফ থেকে থাকবে অকৃত্রিম শুভেচ্ছা। আপনারা ভালো থাকুন, আনন্দে থাকুন। যারা সদ্য মা-বাবা, ভাই-বোন হারিয়েছেন তাদের জন্যও রইলো সহমর্মিতা, ভালোবাসা। এ খুশির দিনে মা-বাবা হারানোর ব্যথা তিলে তিলে টের পাচ্ছি এখন আমি।
ঈদুল আজহার ত্যাগের মহিমায় সবার জীবন উদ্দীপ্ত হোক। আসনু আমরা আনন্দ ভাগ করে নিই আত্মীয়স্বজন, বন্ধুবান্ধব, পাড়াপ্রতিবেশীদের সাথে। বিশেষ করে গরীব স্বজন, প্রতিবেশীরা যেন আমাদের খুশির অংশীদার হয় সর্বাগ্রে। ঈদ মোবারক।
২০.১২.২০০৭

