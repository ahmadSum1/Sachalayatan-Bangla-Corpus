জ্যোছনায় প্রতীক্ষা



জ্যোছনায় প্রতীক্ষা/ শেখ জলিল
কালো গাইয়ের দুধের মতোন সাদা জ্যোছনা
দুঃখিনী মা'র উঠোন জুড়ে পাতে বিছানা
আসবে ফিরে সোনার ছেলে
বছর শেষে মায়ের কোলে
আস্তে ফেলে পা।।
দুঃখের কালো রাত্রি ওঠে জ্যোছনাতে নেয়ে
আঁচলে চোখ মুছে ঘরে ব'সে থাকে মায়ে
আসবে কখন ফলবে স্বপন
ডাকবে তারে মা।।
সুখের সাদা জ্যোছনা যে যায় আঁধারেতে ঢেকে
দুধমাখা ভাত হাতে মায়ে থাকেই শুধু চেয়ে
ঘরের ছেলে মরণ ভুলে
আর তো আসে না।।
প্রকাশ: ০৪.০৪.১৯৮৯

