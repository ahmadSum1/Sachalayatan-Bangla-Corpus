এলাহি কারসাজি



গেরামের বড় মাতব্বর এলাহি চেয়ারম্যান তাগোরে ধইরা আনলো দুষ্কৃতকারী সাব্যস্ত কইরা- পাছে লোকে বদনামি দেয় মাতব্বরীর উপর হেইজন্য নিজের দলের চেলাচামুণ্ডাগোরেও বাদ দিলো না ইচ্ছা কইরা- এক্কেবারে হান্দাইয়া দিলো আইনী খোঁয়াড়ের ভিতর
এলাকার বেবাক লোকেরা এলাহি চেয়ারম্যানরে বাহবা দিলো কিন্তু তলে তলে এইহানের পানি ঐহানে গেলো গড়াইয়া- ধীরে ধীরে সুযোগসন্ধানী ছিচকে চোরেরা বাইর অইয়া আইলো মিশা গেলো চেয়ারম্যানের বিরোধী পাট্টির লগে- এলাহির মাতব্বরী বুঝি এইবার শ্যাষ অইয়া গেলো গা
এলাহি বড়ই ধূর্ত লোক- সেও সুযোগ বুইঝা দুষ্কৃতকারীগোর খোঁয়াড়ে গিয়া চুপি চুপি আতাঁত মিটিং বসাইলো- কইলো আপোষ মীমাংসা সবকিছুই করবো সে নিজ খরচায় আইনী লড়াই কইরা জামিন আনবো সবার
একে একে সবাই আইলো বার অইয়া এলাহি কারসাজিতে- আগামি ইলেকশনে এলাহি চেয়ারম্যানের কুনোই চিন্তা থাকলো না আর
 ১৪.০৯.২০০৮

