কেটে যাক কিছু সময়



এভাবেই কেটে যাক কিছু সময়, যাক না!
ভাঁড়ারে জমবে কিছু পাণ্ডুলিপি, সুর না করা শতেক গান।
প্রচারসর্বস্ব বেনিয়ার হাতে হোক সাহিত্যের দিনলিপি
বাস্তবতাবোধশূন্য বোহেমিয়ান পাঠক খুলুক উপন্যাসের পাতা
উচ্চপাঠ এতোসব কিছু হবে না আমার, নির্ঘাত কিচ্ছু না
প্রতিদিনকার দিনলিপিটা আমার ইন্টারনেটে থাকবে ঝুলে
অন্তর্মুখী অন্তর্জালে আমি রইবো পড়ে একা।
দেখো কলামে, নিবন্ধে গোষ্ঠিবদ্ধ দাঁতাল শূয়োর করে ঘোঁত ঘোঁত
সম্পাদক পড়ে না লেখা নতুন লেখকের
কবিতা বা গল্প পাঠানো এখন হতাশাগ্রস্তের খইভাজা দিন!
এভাবেই কেটে যাক কিছু সময়, যাক না
আজ আর লিখবো না কিছু-
তার চেয়ে শুনবো বরং শাহ আব্দুল করিমের গান
...আমি কুলহারা কলঙ্কিনী
আমরে ছুঁইও না তোমরা সজনী...
০৬.০৩.২০০৮

