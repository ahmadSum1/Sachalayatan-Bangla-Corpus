ক্ষীণ আশায় ভালোবাসায়  



স্বপ্নগুলো মরে যায় জেগে থাকে শুধু আশা
আশার অপর নাম শ্বাস- বুকে যাওয়া-আসা।
উড়ায়ে রঙিন ঘুড়ি শক্তহাতে না ছাড়ি নাটাই
জীবন ছাড়ে না পিছু, যাপনের ঘোড়াটা ছোটাই
যাচ্ছে চলে নাছোড় ঘুড়িটা একেবারে দিগন্ত ওপারে
মাঝখানে ধূ ধূ মাঠ অবিরাম ওই পথের কিনারে।
ফিরবে কি ফিরবে না এই প্রশ্ন এখন বাতাসে
প্রতীক্ষার তারা জ্বলে ঘোরলাগা অমার আকাশে
যে ছিলো হৃদয়কোণে খুঁজি তারে অচেনা প্রান্তরে
না-পাওয়ার দীর্ঘশ্বাস অহোরাত্রি বুকের কন্দরে।
আমাকে যে করেছে বিরহী আমি তার রই সেবাদাস
ক্ষীণ আশায় ভালোবাসায় এ অন্তরে যার বসবাস।
শেখ জলিল                           ০৮.০৩.২০১১

