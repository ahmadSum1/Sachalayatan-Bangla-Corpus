ঘাম ও জলের কম্পোজ



একটুখানি জল! একটুখানি জল!!
সুস্নিগ্ধ গোলাপ জলে ভরে উঠবে সূক্ষ্ম জ্বালামুখ।
ঘামে নুনের তেতোতে ফোটে যে তিক্ততা
ত্বক ও জলের কম্পোজে তা শুচিশুভ্র হয়।
প্রেম ও গোলাপ সেই জলের কম্পোজ
জলের মতোন সরল যে মন
হৃদয়ে হৃদয়ে চাই স্নিগ্ধতার আকাশ ছোঁয়ায় তার।
ত্বকের সাথে লোমের যে সখ্যতা
জ্বালামুখে তা ঘামের তিক্ততায় রুক্ষ হয়
মননে মননে জমে ওঠে সন্দেহের বিষ!
লোম আর ত্বকের সান্নিধ্যে জলের কম্পোজ চাই
অনুরাগে অভিমানে ঘামের মতোন তিক্ত স্বাদে
সুসিক্ত গোলাপ জলের কম্পোজ চাই।
প্রকাশ: মে ২১, ১৯৮৭

