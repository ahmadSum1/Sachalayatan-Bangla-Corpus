গান শুনুন, গান- ১



আশির দশক। 'একদিন ঘুম ভেঙে দেখি' সবাই এক নতুন শিল্পীর গান শুনছে। বাংলাদেশ টেলিভিশনেও কে যেন বলছে 'শোনো, তুমি কি সেই জন..'। আবার প্রেমিকেরা 'নীলাঞ্জনা'কেও খুঁজছে।  তখন থেকেই শেখ ইশতিয়াক আমার প্রিয় শিল্পী।  নব্বই এর দশকে আমারও সৌভাগ্য হয়েছিলো নিজের একটা গান তাঁকে দিয়ে গাওয়ানোর। প্রিয় শিল্পী আজ আমাদের মাঝে নেই। শেখ ইশতিয়াক বেঁচে থাকুক তাঁর গানে। শুনুন আমার লেখা গানটার আংশিক..
http://www.sendspace.com/file/wysnf6
চন্দ্রিমা রাত্রিটা আঁধারে মিলাক
ভাবনার সূঁতোটা যাক ছিঁড়ে যাক
তুমি শুধু বসে থাকো আমার পাশে
বুক ভরা ভালোবাসা বিশ্বাসে।।
সুখগুলো ভেসে যাক স্রোতের ভাটায়
বেদনার নীল নিয়ে দূর অজানায়
তুমি শুধু আমার চোখে রাখো তোমার ঐ চোখ।।
মন থেকে মুছে যাক সুখের স্বপন
বিরহের রাতে হোক আঁধার ভুবন
তুমি শুধু আমার হাতে রাখো তোমার ঐ হাত।।
কথা: শেখ জলিল, সুর: আশিকুজ্জামান টুলু, শিল্পী: শেখ ইশতিয়াক

