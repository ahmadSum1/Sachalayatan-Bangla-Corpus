হাওয়াই মণ্ডা



হাওয়াই মণ্ডা/ শেখ জলিল
রাস্তায় জটলা নেই, সুনসান পাড়া
গলির মোড়েতে নেই গুণ্ডা
র‌্যাবের পাহারা চলে সতর্ক আইন
ধরা খেলে হবে নুলা-টুণ্ডা!
দুর্নীতিবাজেরা সব করে সমাবেশ
কারাগারে পরে বেড়ি-ডাণ্ডা
ক্রসফায়ারে তাদের হয়নি মরণ
বেঁচে আছে কোনোমতে জান্ ডা!
বখাটে ছেলের দল বেকার জীবন
ঘরে বসে পারে আণ্ডা
মায়ের বকুনী আর বাবার শাসন
সম্পর্ক ভীষণ ঠাণ্ডা।
বাজার বেজায় চড়া লাগামবিহীন
পাগলা ঘোড়ার ষণ্ডা
চাকরির খোঁজে দেখো ঘুরছে সবাই
প্রাপ্তিতে হাওয়াই মণ্ডা!
২৭.১২.২০০৭

