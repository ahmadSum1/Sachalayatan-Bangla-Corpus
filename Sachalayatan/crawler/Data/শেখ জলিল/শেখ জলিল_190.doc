যে গানগুলো সুরের প্রাণ পেলো- দুই



এই পর্বে কিছু গানের লিরিক পোস্ট করবো। উদ্দেশ্য- লেখক স্বত্ব সংরক্ষণ এবং সচলায়তনে প্রকাশকে রেফারেন্স হিসেবে কাজে লাগানো। বলা তো যায় না কখন আবার রয়্যালিটি দাবীর বিষয়টা ভাগ্যের ফেরে চলে আসে!
২.
বৃষ্টিভেজা এই রাতের কান্না যদি
আমার চোখের জল হতো
দুঃখ-পাথরচাপা বুকের কষ্টগুলো
কিছুটা সান্ত্বনা পেতো।।
সেই কবে কেঁদেছিলাম মনে পড়ে না
কষ্ট-পাথরগুলো আর সরে না
চোখের বন্যা যদি বুকের উঠোনে বয়ে যেতো।।
সেই তুমি চলে গেলে ফিরে এলে না
স্বপ্ন-সুখের ছোঁয়া আর দিলে না
দুঃখের আঁধারে যদি সোহাগের ফুল ফুটে যেতো।।
কথা: শেখ জলিল
সুর: মোহাম্মদ ইসহাক
** কপিরাইটের কারণে সিডি প্রকাশের আগে অডিও লিংক দেয়া গেলো না। তার আগে গানের লিরিকগুলো কবিতা হিসেবে পড়ে নেবার অনুরোধ করা হলো।

