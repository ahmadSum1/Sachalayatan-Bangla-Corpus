স্বাধীনতার গান- দুই



১.
যদি জন্ম নেয় কোনো ছেলে
এই বাংলা মায়ের কোলে
যদি বোন বাঁচে ভাইয়ের আদরে
তবে শহীদের রক্তমশাল
জ্বলবে প্রতিটি ঘরে ঘরে।।
যদি আকাশ জুড়ে লাল সূর্যটা
ভোরের আলো জ্বালে
যদি সব জনতা এক হয়ে জাগে
প্রাণের পতাকা তলে
তবে শানিত এই সংগ্রামী ঢেউ
বইবে চিরকালের তরে।।
যদি আঘাত দিতে কেউ আর আসে
আমার মায়ের পরে
যদি বাংলা ভাষার সুর থেমে যায়
স্বৈরাচারের ঝড়ে
তবে ছাড়বো না সেই অত্যাচারীকে
একটুখানি ক্ষমার তরে।।
২.
কেউ যদি বলে পেয়েছো কি তুমি আত্মত্যাগের দান
বলবো আমি ঘরে ঘরে শোনো স্বাধীনতার গান
শোনো আমার মায়ের গান।।
যদি বলে কেউ দেখেছো কি তুমি মুক্ত দেশের মুখ
দেখাবো মাগো তোমার কোমল পরম স্নেহের বুক
আজো তোমার শ্যামলে তোমার কোমলে
জেগে ওঠে কতো প্রাণ।।
যদি বলে কেউ দিয়েছো কি তুমি জন্মভূমির তরে
দেখাবো মাগো রক্তেরই দাগ বুকের সীমানা জুড়ে
আজো তোমার মায়াতে তোমার ছায়াতে
শুয়ে আছি নিস্প্রাণ।।
**গানগুলো সুর করতে হলে পূর্বানুমতি প্রয়োজন। 

