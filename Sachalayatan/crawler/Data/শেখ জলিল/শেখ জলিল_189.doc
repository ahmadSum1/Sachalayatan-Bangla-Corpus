আমি কি আজ মরেই গেছি



আমি কি আজ মরেই গেছি?
বুকের জমিন শূন্য খাঁ খাঁ
মেধার মগজ শুকিয়ে গেছে?
বিশাল হৃদয় শুধুই ফাঁকা!
আড্ডাও নেই চায়ের কাপে
উশখুশও নেই হৃদয়-তাপে
কাব্যও নেই সঙ্গীতও নেই
কণ্ঠ চিরে আবৃত্তি নেই
সাহিত্য নেই সংসদও নেই
টিএসসি-তে বন্ধুরা নেই।
ঘরের কোণে একলা একা
বুকের জমিন শূন্য খাঁ খাঁ
আমি কি আজ মরেই গেছি?
বিশাল হৃদয় শুধুই ফাঁকা!
লিখছি তবু নানান কথা
বুকের জমা নতুন ব্যথা
ওয়েব-নেটে আলাপনে
কিংবা কবিতা ও গানে।
সকাল কী-বা সন্ধ্যাবেলা
বুকের নদী কলকলাকল
মন মরে যায় মগজ জাগে
লেখার কলম তবু সচল!
আমি কি আজ মরেই গেছি?
বিশাল হৃদয় শুধুই ফাঁকা
মেধার মগজ শুকিয়ে গেছে?
বুকের জমিন শূন্য খাঁ খাঁ!
০৮.০৩.২০০৬

