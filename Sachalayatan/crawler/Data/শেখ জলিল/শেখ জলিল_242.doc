কষ্টের জোনাকি



সিগারেট পুড়ে ছাই, অ্যাশট্রেতে ওড়ে ধূম
দু'চোখে তন্দ্রার ছোঁয়া তবু কেন নেই ঘুম
কষ্টের জোনাকি জ্বলে নেভালে প্রদীপ রাতে
সত্ত্বাকে কাঁপায় বুকে কুয়াশায় ঘেরা শীতে।
জানি না বিরহে তার নাকি মধু মিলনের
চায় মন ছোঁয়া শুধু কারো চাল-চলনের
এতোটুকু কাছে আসো অথবা চোখের দেখা
এলোমেলো করে দেয় মিলনের স্বপ্ন-রেখা।
এই বুকে কষ্ট জ্বলে চোখে কেন নেই ঘুম
সিগারেট পুড়ে ছাই, অ্যাশট্রেতে ওড়ে ধূম।
২৬.০১.২০০৪
*ইদানিং সিগারেটটা একটু বেশি খাওয়া হচ্ছে মনে হয়! তবে কবিতাটিকে গান করার ইচ্ছে আছে শিগগির।

