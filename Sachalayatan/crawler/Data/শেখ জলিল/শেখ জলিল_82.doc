জাঙ্গল সাফারি দিন



বনের পাঁজরে বাজে মর্মর ধ্বনিরা বারবার
তার কথা মনে পড়ে 'জাঙ্গল সাফারি' দিনে
সুঠাম হাতির পিঠে চড়ে মেলে দু'পা চিতোয়ান বনে
হেঁটেছিলাম গহীন অরণ্যের ভাঁজে একদিন ভোরে
যদিও নরশার্দুল দেয়নি সাক্ষাৎ কোনো সেই ক্ষণে
দু'নয়ন ভরে দেখা হয়নি হরিণ শাবকেরও ছোটাছুটি
তবু তার নরম কোমল শরীরের উষ্ণ ছোঁয়াটুকু
বারবার  শিহরিত করছিলো এক আদিম নেশায়
এক অনিন্দ্য সুন্দরী বিদেশিনী ছিলো পার্শ্ব সহচরী
বুঝিনি মুখের ভাষা তার, জিজ্ঞেস করিনি বসত কোথায়
শুধু মন বুঝেছিলো আদিম ছোঁয়াচ ক্ষণিক উন্মাদনায়!
যার জন্য এই 'জাঙ্গল সাফারি' হলো না সে প্রাণী দেখা
দেখা হলো তার সাথে, ছোঁয়া হলো মোলায়েম হাত
বুকের কন্দরে বেজে গেলো শিহরিত স্পর্শের স্পন্দন
নিষ্পলক চোখ দু'টি পেলো মুগ্ধতার সুনীল আকাশ
'জাঙ্গল সাফারি' শেষে মিতভাষ্যে জানালো সবাই 'গুড বাই'
আমার ভেতরে ছিলো অনেক কিছুই, শুধু তারটাই জানা নাই!
২৫.০৫.২০০৮

