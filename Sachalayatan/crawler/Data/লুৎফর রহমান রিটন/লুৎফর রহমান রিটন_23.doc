পাকিস্তানে যাস নে বাছা 



লোটাস তো নয় মনিব কোনো
ক্রিকেটাররা দাস না,
ওরে বাছা তোরা কেউই
পাকিস্তানে যাস না ।
অইটা একটা মৃত্যুপুরী
অইটা কোনো দেশ না,
লোটাস মোটেও নয়কো প্রভু
তার ইচ্ছেটাই শেষ না।
একটা সাকিব জন্ম নেয় না
মোটেও শত বর্ষে, 
নরক জেনেও ঝাঁপ দিবি ক্যান
লোটার পরামর্শে!
সাকিব-তামিম তৈরি থাকিস
প্রতিরোধের জন্য,
সোনামানিক তোদের পেয়ে
দেশের মানুষ ধন্য।
ষোলো কোটির সমর্থন কি
শুনতে তোরা পাস না?
পাকিস্তানে যাস নে বাছা
পাকিস্তানে যাস না।
১৫ এপ্রিল ২০১২

