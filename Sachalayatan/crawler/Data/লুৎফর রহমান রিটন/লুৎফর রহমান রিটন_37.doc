তোমাকে অভিনন্দন হিমু ওরফে মাহবুব আজাদ



সিটি-আনন্দ আলো সাহিত্য পুরস্কার ২০১০ ঘোষণা করা হয়েছে। প্রতিবছর বইমেলায় প্রকাশিত বইয়ের ওপর বিভিন্ন শাখায় এই পুরস্কার প্রদান করা হয়। ২০১০ সালে এই পুরস্কারটি পেয়েছেন উপন্যাসে কথাশিল্পী রাবেয়া খাতুন, গল্পে নাসরীন জাহান, প্রবন্ধে মফিদুল হক, কবিতায় কামাল চৌধুরী এবং শিশুসাহিত্যে কাইজার চৌধুরী।
এবছর নবীন লেখকের প্রথম বই ক্যাটেগরিতে পুরস্কার পেয়েছেন উপন্যাসে গাজী তানজিয়া,কবিতায় তনুজা ভট্টাচার্য, শিশুসাহিত্যে রিফাত কামাল সাইফ এবং গল্পে মাহবুব আজাদ ওরফে হিমু। মেলায় প্রকাশিত ম্যাগনাম ওপাস ও কয়েকটি গল্প শিরোনামের বইটির জন্যে মাহবুব আজাদ এই পুরস্কারটি অর্জন করেছেন।
তোমাকে অভিনন্দন হিমু। আমার বিশ্বাস,বাংলাদেশের সাহিত্য অঙ্গনে তোমার নামটি হীরকদ্যূতির বিস্তার ঘটাবে একদিন।

