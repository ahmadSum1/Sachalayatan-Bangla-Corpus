বিধি বাম, কই বাম? 



আদর্শ আর নীতি নিয়ে ওদের অনেক বড়াই ছিলো 
ওদের কাছে মুক্তিযুদ্ধ ‘দুই কুকুরের লড়াই’ ছিলো!
চিরকালই এই দাদারা ইহার উহার লেজুড় ছিলো
এই দাদাদের পোটলায় লাল খোর্মা এবং খেজুড় ছিলো!
আন্দোলনে তেল-গ্যাস আর রামপালের অই বনটা ছিলো
ওদের প্রতি কারো কারো মৌন সমর্থনটা ছিলো। 
কিছু কিছু সৎ মানুষের জন্যে ওরা টিকে আছে
কিন্তু বোঝা যায় না ওরা আসলে কোন দিকে আছে! 
বোমায় মানুষ ঝলসে গেলে কয় না কথা এই দাদারা 
বিম্পি-জামাত না থাকিলে নির্বাচনে নেই দাদারা!
২
কাদিরার ফাঁসি হলো। ব্যথা পেলো অন্তরে চিরচেনা চিরবুড়ো ভামরা।  
এ বিষয়ে কথা নেই, নেই কোনো বিবৃতি, গ্যাড়াকলে পড়ে গেছে বামরা।
৩
বাম থাকে কোনদিকে? থাকবার কথা তার বামে। 
বলবো কী বিধি বাম, বাম দিকে নেই বাম, বাম থাকে শুধু চামে চামে... 
১৪ ডিসেম্বর ২০১৩

ছবি: 


 



