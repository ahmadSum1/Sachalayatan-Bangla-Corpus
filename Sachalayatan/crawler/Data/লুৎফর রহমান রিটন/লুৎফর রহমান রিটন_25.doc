দ্বিখণ্ডিত ঢাকা! 



ঢাকা আমার ঢাকা
স্বপ্ন এবং ভালোবাসার রঙ তুলিতে আঁকা। 
ঢাকা আমার ঢাকা
ঐতিহ্যের চারশো বছর স্মৃতির সুবাস মাখা।
ঢাকা আমার ঢাকা
হঠাৎ করেই থমকে যাবে ইতিহাসের চাকা?
ঢাকা আমার ঢাকা
ক্যান যাবে না এই ঢাকাকে ‘এক শহরে’ রাখা?
ঢাকা আমার ঢাকা
এক শহরে দুইটা মেয়র!! বোকার স্বর্গে থাকা!?
ঢাকা আমার ঢাকা
দ্বিখণ্ডিত করছে তোমায় গোবর্ধনের কাকা!
ওরে গোবর্ধন
চোখ খুলে দ্যাখ কান পেতে শোন--ক্ষুব্ধ জনগণ। 
ক্ষুব্ধ জনগণের ভাষা বুঝছে না তোর কাকা!
জবরদস্তি দ্বিখণ্ডিত করছে শহর ঢাকা!! 
পনেরো কোটি বুকের ভেতর খুব মমতায় রাখা
ঢাকা আমার ঢাকা......
২৯ নভেম্বর ২০১১

