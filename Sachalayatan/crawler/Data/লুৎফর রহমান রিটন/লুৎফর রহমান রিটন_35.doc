একটি মৃত্যু সংবাদ




আমাদের সাহিত্যের কীর্তিমান পুরুষ আবদুল মান্নান সৈয়দ আর নেই। তাঁর সান্নিধ্যের অতিসাম্প্রতিক স্মৃতিগুলো বার বার ভেসে উঠছে চোখের সামনে।
আমার সম্পাদিত ছোটদের কাগজে তিনি কয়েকটি ছড়াও লিখেছিলেন। এবার ঢাকায় গিয়ে অসাধারণ একটি সন্ধ্যা আমি আর আহমাদ মাযহার কাটিয়েছিলাম তাঁর বাড়িতে। সেই প্রথম এবং শেষ, মান্নান ভাইয়ের বাড়িতে যাওয়া। এর আগে কোনোদিন যাওয়া হয়নি তাঁর বাড়িতে।
বাংলা সাহিত্যে আবদুল মান্নান সৈয়দ-এর অবদান অনন্য সাধারণ।
শুদ্ধতম কবি, জীবনানন্দ সমগ্র, করতলে মহাদেশ, সত্যের মতো বদমাস--কতো কতো বই! কবিতায় মাছ সিরিজ, পরাবাস্তব কবিতা, পার্ক স্ট্রিটে এক রাত্রি...কতো কতো প্রিয় বই।
মান্নান ভাই, আপনি আমার শ্রদ্ধা নিন আরেকবার। 

