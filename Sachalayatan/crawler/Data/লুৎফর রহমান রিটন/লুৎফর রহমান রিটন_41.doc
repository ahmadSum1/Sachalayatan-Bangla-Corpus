পঁচিশে বৈশাখ/রবীন্দ্রনাথঃ আলো আমার আলো



আলো, আমার আলো, ওগো আলো ভুবনভরা
সেই আলোতে গান কবিতা গল্প ছবি ছড়া।
আলো নয়ন-ধোওয়া আমার আলো হ্রদয়হরা
রবির আলোয় উদ্ভাসিত প্রিয় বসুন্ধরা।
নাচে আলো নাচে--ওভাই আমার প্রাণের কাছে,
নিঃশ্বাসে বিশ্বাসে আমার রবীন্দ্রনাথ আছে।
বাজে আলো বাজে--ওভাই হ্রদয়-বীনার মাঝে,
রবীন্দ্রনাথ সঙ্গী আমার, আমার সকল কাজে।
জাগে আকাশ ছোটে বাতাস হাসে সকল ধরা।
রবি ঠাকুর কবি ঠাকুর আমার পরম্পরা।
আলোর স্রোতে পাল তুলেছে হাজার প্রজাপতি।
রবীন্দ্রনাথ বিনে আমার নাইকো কোনো গতি।
আলোর ঢেউয়ে উঠল নেচে মল্লিকা মালতী।
রবীন্দ্রনাথ তুমিই আমার হ্রদয় অধিপতি।
মেঘে মেঘে সোনা--ওভাই যায় না মানিক গোনা
কথায় সুরে হ্রদয় জুড়ে অপূর্ব মূর্ছনা।
পাতায় পাতায় হাসি--ওভাই পুলক রাশি রাশি,
প্রণাম তোমায় রবীন্দ্রনাথ তোমায় ভালোবাসি।
সুরনদীর কূল ডুবেছে সুধা-নিঝর ঝরা।
তোমার তরে নিবেদিত আমার সকল ছড়া।
-------------------------------------------------------------------
দ্রষ্টব্যঃ আমি আর রবি ঠাকুর মিলে এটা লিখেছি।

