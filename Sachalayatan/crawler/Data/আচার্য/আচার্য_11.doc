কোন এক প্রতিষ্ঠান প্রধানের কাছে গরীব বাবার খোলা চিঠি



ও হেড স্যার! আমার আশার হইতাছে কী গতি?
আমার পোলার পড়া লেখার করেন যে ক্যান ক্ষতি!
পাঠাইছিলাম পড়তে তারে হইতে মানুষ বড়
সেদিন জিগাই, এখন অ বাপ, মিছিলটা ক্যান কর?
আপনার কাজকর্মে না কি সক্কলে বিরক্ত
আপনে সরেন, চেয়ার ছাড়েন এই বেলা, এই অক্ত।
আর সব স্যার চইল্যা যাবে যদি না যান আপনে,
যার ইশারায় চলেন বলেন সে আপনের বাপ নে?
ভাড়া কইরা টিচার আইনা ক্লাশ চালাবেন কইলেন!
ছাত্ররা সব ক্লাশ না গেলে কী করবেন বইলেন?
শুনছি না কি বেচতে পারেন আপনে যদি চান
প্রতিষ্ঠানের সবটা; এমন ক্ষেমতা কোথায় পান?
বাপের দিনের তালুক যেন শুইন্যা মনে হয় যে,
কান দুইখান খুইল্যা শুনেন আমি কী কী কই যে-
রক্ত পানি কইরা যোগাই পড়ার খরচ পোলার,
পুকুর ভরা মাছ নাই স্যার, ধান নাই স্যার গোলার!
শিক্ষা নিয়া ছিনিমিনি বাদ দেন না, দোহাই!
গোঁয়ার্তুমির খাণিক কুফল আমরা যদি পোহাই
কয়া দিছি, ঝোলার বীচি ধরমু জোরে চাইপ্যা
বলদ হইয়া পাইবেন না কূল রাস্তাগুলান মাইপ্যা!

