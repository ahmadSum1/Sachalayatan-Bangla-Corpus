 বুকে প্রেরণার ঢেউ রাজীব আর শান্ত



রাজীবের গলা চিরে ভেবেছিস হবে রোধ
জনতার জাগরণ? তোরা বড় নির্বোধ!
সহযোদ্ধারা তার জেগে রাত কাটাবেই
"ফাঁসি চাই" চিৎকারে কন্ঠটা ফাটাবেই।
ভয় পেয়ে থেমে যাওয়া তরুণেরা শেখে নাই
শিশু-বৃদ্ধও আছে সাথে বল কে কে নাই?
যাবে না যাবে না বৃথা রাজীবের বলিদান,
প্রয়োজনে কাফনটা করে নিয়ে পরিধান
লড়ে যাবে তরুণেরা, রবে গণজাগরণ
"যুদ্ধাপরাধীদের ফাঁসি চাই" এই পণ।
বিজয় না দেখে তারা না হবে না ক্লান্ত
বুকে প্রেরণার ঢেউ রাজীব আর শান্ত।

