উষ্ণ পৃথিবী



যত্তোসব নষ্ট-দুষ্টের গোড়ারা,
তোমাদের কৃত পাপের ফসল ভুগছি আমরা
আজ রোদ, কাল বৃষ্টি, পরশু টর্নেডো
বেয়াদবী মাফ করবেন, পৃথিবীর উষ্ণতা আমি একা বাড়াইনি
এই উষ্ণতার দায়ভার নিতে রাজী নয় কোন হাতহদাই
তুমি ও কবুল করবে না;
কিন্তু ওম সবারই ভালো লাগে, সবাই দলা পাকানো উলের পিণ্ডের মত জড়িয়ে থাকতে চায়। 
ঠিক এখানে এসেই
আমাদের স্ট্র্যাটেজিক লাইন এক বিন্দুতে মিলিত হয়,
উষ্ণতার প্রশ্নে।
বাকী সময়টা ফল্ট লাইনে পরিণত হয়,
দূর থেকে দূরে সরে যেতে থাকে
কৌণিক ,আক্ষরিক এবং সর্ব অর্থেই।
ঠিক যেভাবে আফ্রিকা এবং ইউরোপ দূরে সরে গিয়েছিলো পরস্পর থেকে।
ভূমধ্যসাগরের নীল জলে পা ডুবিয়ে,
নাতিশীতোষ্ণ স্বপ্ন আমরা দুজনই এখন দেখি।  
কলাম্বিয়া
৬'ই ফেব্রুয়ারী। 

