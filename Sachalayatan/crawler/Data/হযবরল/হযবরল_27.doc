টেস্ট অফ চেরী



চেরীর ফলের মধুর স্বাদ যারা নিয়েছেন তারাই শুধু জানেন এর মাহাত্ম্য। মুখে দিলে রসগোল্লার মতন টসটসে একটা পাকামো নিয়ে,বিগলিত ভাবে বসে থাকে মুখদ্বারে। বাংলাদেশের রাজনীতিতে তেমনি একটা ফল আছে সেটা হচ্ছে ছাত্রসমাজ। আমাদের মহান জলপাইকূল শিরোমণি'রা আবার সেই স্বাদ পেলেন। এটাকে ভাব-ভালোবাসায় বলতে পারি 'টেস্ট অফ চেরী'। 
শামসুন্নাহার হলে পুলিশী হামলার পর বংশবদ আনোয়ারউল্লাহ্‌ চৌধুরী মেয়েদের মিছিলের উদ্দেশ্যে বলেছিলেন এরা সব গার্মেন্টেসের মেয়ে। ৯০ এর গণআন্দোলনের পর, আনোয়ারউল্লাহ্‌ অপসারণ ছিলো ঢাকা বিশ্ববিদ্যালয়ের সবচেয়ে বড় নির্দলীয় আন্দোলন।  তবে 'মোমেন্ট অফ ট্রুথ' বলা যায় জাহাঙ্গীরনগরে ধর্ষক বিরোধী আন্দোলনকে। এরমাঝে ছোট্ট একটা আন্দোলন হয়েছিলো চট্টগ্রাম বিশ্ববিদ্যালয়ে, সাধারণ ছাত্র-ছাত্রীরা শিবিরকর্মীদের হালকা প্যাঁদানি দিয়েছিলো।
এই সবগুলো ঘটনাই ছিলো বিভিন্ন মাত্রার চেরী।    তবে জলপাই মামারা এবার একটু প্রো-এক্টিভ হয়েছে। সেনাছাউনি সরিয়ে নেবার ঘোষণা দিয়েছে। চেরীর পূর্ণ স্বাদ নিতে অনিচ্ছুক জলপাই মামারা। 
জলপাই মামাদের, 'চেরী আস্বাদন' উপলক্ষ্যে আসুন আমরাও আমোদিত হই।  

