প্রস্বেদনহীন রতি



একটা পুরানো লিখা। সকাল ৬.৩০ কর্মক্ষেত্রে এসে ব্লগে ঢুকেই যখন দেখি শুভ'র মান ভেঙ্গেছে। বাড়ী বদলেছে। লগইন করা আছে একদল বন্ধু, তখন একটা পোস্ট মারতে কার না শখ হয়। 



ছন্দোবদ্ধ কাব্যের শানিত ভঙ্গিমায় 
বুকের পালংকে তীব্র সুখের র্নিলিপ্ততায়
কবিতার জন্ম হয় না।
কবিতার জন্য চাই আলোক সংবেদী জীবানুমুক্ত পরিবেশ
হাতের চেটোয় ক্লোরোফিল কলম নিয়ে
র্সূয স্নান করিয়ে নিতে হবে বারবার
অশ্লীলতা লিখতে না চাইলে, দুটুকরো ত্যানা জড়িয়ে নাও উর্ধব এবং নিম্নাংগে ;
স্নানরতা অবস্থায় লিখো না,
মধ্যযুগীয় কাব্যের জলছাপ পড়ে যাবে কবিতার গায়ে।
তোমার দানবীয় সত্ত্বার মৃত্যু রোধে নিশ্চিত করো, 
অক্সিজেন এর সাপ্লাই ।

ঠিক এরকম একটা পরিবেশে
ভীষণ রকম রমনীমত্ত কবি বিপ্লবের ডাল-পালা ছেটে দিয়ে,
প্রস্বেদন নিষিদ্ধ রতিতে সফল বিপ্লবের সোয়াদ খোঁজেন।

১০’ই জুলাই, ২০০৬
