বিতিকিচ্ছি টেনশন



দেশ থেকে ঘুরে আসলে কিছুদিন কাজে মন বসানো যায় না। নানবিধ হেঁকড়ি করে শেষ পর্যন্ত্য প্রস্তাবনা পেশ করেই ফেললাম গত পরশু। অনেককাল বাদে পরীক্ষা নিয়ে টেনশনে ভুগলাম। এর আগে শেষবার টেনশনে ভুগেছিলাম অর্নাস এর ফাইনাল ভাইভার সময়। সেই সময় আর এই সময়, মাঝখানে অনেক পানি বয়ে গেলো। টেনশনের চেহারা, আকার কি হতে পারে সেটা পুরোদস্তুর টের পাইলাম এইবার। এর মধ্যে খাওয়া দাওয়ার যাচ্ছেতাই অবস্থাটা আরো যাচ্ছেতাই হইলো। এক হাঁড়ি ভেজিটেবল খিচুড়ি রাইন্ধা খাইলাম ছয়দিন। এখনো কিছু আছে কারো লাগলে আওয়াজ় তুইলেন। এক পর্যায়ে মনে হইতাছিলো বসন্তের কুহু কুহু ডাকা পাখি ধইরা খাই। গবেষণা প্রস্তাবনা পেশের সময় সাধারণত ছাত্রকে কড়া ভাজা করা হয়। আমার প্রফেসরের ভাষ্য হইতাছে ছাত্ররে টেস্ট করবার সময় এইটাই। পাঁচজন কমিটি জনা দশের বদমাইশ ছাত্র-দর্শক। আমি ধারণা করলাম নিশ্চিত গণধর্ষণের শিকার হচ্ছি। এই ধরণের একটা সময়ে পেটে যাই ঢালি সব পাথর হয়ে যায়। বের ও হতে চায় না থাকতে চায় না, কিম্ভুত একটা গুমোট আবহাওয়া তৈরি করে। যাই হোক শেষ পর্যন্ত্য আবিষ্কার করলাম পরম করুণাময় তার কৃপা, আমার জন্য ও কিছু রাখছেন। 
ঝড়ের বেগে প্রেজেন্টেশন দিলাম। কারণ বৈকালিক প্রেজেন্টেশন, পল হুরে যদিও প্রস্তাবনা পড়ে খুব উত্তেজিত কপারের উপরে সাইলেন কোটিং দেওয়া নিয়া, কিন্তু তার ঘুম আসতাছে সেটা টের পাইলাম। প্রেজেন্টেশনের ক্ষেত্রে আমি একটা কিছু মূলনীতি চেষ্টা করছি সেইটা হইলো। 
এক.
স্লাইডে যথা সম্ভব কম তথ্য দেওয়া। তথ্য যা দেবার সেটা নিজে   বলাই ভালো। তাতে দর্শক ভাবে যে ব্যাটা শুধুই স্লাইড মারতাছে না, আরো কিছু আছে ভেতরে। স্লাইড হবে ছবি এবং মূল পয়েন্ট নিয়া। 
দুই.
কেন আমি এই কাজ করতে চাই ? কেন আগের হারামজাদাদের কাজ অপেক্ষা আমার কাজ ভালো ? সেইটার একটা লজিক্যাল অর্ডারে স্লাইড রাখা।
তিন.
দর্শকের মনে প্রশ্ন উত্থিত হবার আগেই সেই প্রশ্ন নিজে করা এবং নিজেই উত্তর দেওয়া। আমি নিজে দর্শক হিসেবে দেখছি তাতে দর্শকের মনে একটা সন্তুষ্টির ভাব আসে যে, "আরে এই প্রশ্নটাতো আমি নিজেই করতে চাইছিলাম, ওতো উত্তরই দিয়া দিলো। যাক আর কিছু নাই জিগানোর"।
এই পদ্ধতিটাটা ভীষণ কার্যকরী হইছে। 
চার.
আজাইরা কথা কম বলা। কারণ হুদা কথা কইলেই কথা বাড়ে।    
প্রেজেন্টেশন শেষে সবাই কিছুক্ষণ ঝাঁকাইল আমারে কালবৈশাখীতে আম গাছের মতো। শেষতক গাছের আম যখন শেষের দিকে, তখন উনারাও ক্ষ্যামা দিলেন। হাজার হইলেও বৈকাল গড়াইয়া সন্ধ্যা হইতাছে। বদ পুলাপান সব বাইর কইরা দিয়া এইবার কমিটি খুব সিরিয়াসলি কিছু প্ল্যান অফ এ্যাকশন জিগাইলো, এবং দিলো। এরপর বিলিতী কায়দায় আমারেও রুম থেইকা বাইরা কইরা দিলো। পিছন থেইকা কইলো যাওনের সময় রুমের দরজা ভিড়াইয়া দাও। আমি নিজের পকেটের টাকায় কিনা একটা ব্লু -বেরী মাফিন হাতে নিয়া বাইর হয়া গেলাম। বাইরে দেখি দুই হারামজাদা দাঁত হাতে নিয়া দাঁড়াইয়া আছে আমার দশা দেখনের লাইগা। 
এরপর অবশ্য খারাপ কিছু ঘটে নাই। পনের মিনিট বাদে কমিটি আমার হাত ঝাঁকাইয়া দিয়া গেলো। 

