মুভি রিভিউ: Indigenes



ফ্রেঞ্চ ডাইরেক্টর রাচিদ/রাশিদ বুখারেভ এর ইনডাইজেনেস দেখলাম। এটাকে বলা হচ্ছে দ্বিতীয় বিশ্বযুদ্ধের সত্যিকার কাহিনী, স্টোরি অফ ফরগটেন হিরোস। জার্মান অধিকৃত ফ্রান্স মুক্ত করতে আলজেরিয়া, মরক্কো থেকে হাজার হাজার মানুষ ফরাসী বাহিনীতে যোগ দিয়েছিল। আবদেল কাদের, মেসাউদ সনি, সাঈদ এবং ইয়াসির চারজনের ঘটনা। আলেজেরিয়ান, মরক্কোনদের ফ্রন্ট লাইনে দিয়ে ফরাসীরা নিজের পিছনে থেকেছে। কিন্তু পদোন্নতির বেলায় ফরাসীরা আগে, ব্যারাকে খাদ্যদ্রব্য বন্টনেও ফরাসীরা অগ্রাধিকার পাচ্ছে, এ নিয়ে আফ্রিকানদের মধ্যে বিক্ষোভ। সেই সাথে মনে একটা প্রশ্ন, ফরাসীরা যদি জার্মান অধিকৃত না থাকতে চায়, তবে ফরাসীরা আমাদের কেন অধিকৃত করে রাখবে। যুদ্ধ শেষে ফটোসেশনে ফরাসীরা এগিয়ে, কিন্তু সত্যিকার যোদ্ধারা উপেক্ষিত।

দ্বিতীয় বিশ্বযুদ্ধের পটভূমিতে ঔপনেবেশিক সম্পর্কের চিড় ধরাটা ভীষণ স্পষ্ট ছবিতে। চারজনের যুদ্ধে আসার কারণ পুরোপুরি ভিন্ন। কিন্তু ফ্রন্ট লাইনে কিভাবে সব মিলেমিশে এক হয়ে যায় সেটাই দেখানো হয়েছে এই ছবিতে।

আমাদের ব্লগীয় ফিল্ম রিভিউয়ার মাহবুব মোর্শেদ আমাদেরকে প্রচুর ছবি নিয়ে বলেছেন, এই রিভিউ সেই প্রচুর লেখার
কৃতজ্ঞতা স্বরুপ।
