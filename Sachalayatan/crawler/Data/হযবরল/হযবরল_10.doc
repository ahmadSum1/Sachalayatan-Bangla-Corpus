বার্কলে বিশ্ববিদ্যালয়



মার্কিন যুক্তরাষ্ট্রের বুকে বসে যখন দেখি সরকারের বিরুদ্ধে সরব কণ্ঠে কিছু বলবার সাহস কারো আছে তখন ভালো লাগে। আরো বেশী করে উদ্বেলিত হই যখন দেখি, একটা বিশ্ববিদ্যালয় মাথা উঁচু করে দাঁড়িয়েছে। গত সপ্তাহে ঠিক সেরকম একটা নজির স্থাপন করলো ইউনিভার্সিটি অফ ক্যালিফোর্নিয়া বার্কলে। ইরাক যুদ্ধের প্রতিবাদে মেরিন রিক্রুটারদের ক্যাম্পাস থেকে সরে যেতে বলেছিল। রাস্তায় নেমে বলেছে,'এই ক্যাম্পাসে মেরিন'স দের স্থান নেই'। সাথে গলা মিলিয়েছিল বার্কলের মেয়র। বিশ্ববিদ্যালয়টার জন্য গর্ববোধ করি। 
সেই সাথে আবার দেখলাম শাসকদন্ডের আচরণ। ছয়জন রিপাবলিকান সিনেটর হুমকি দিয়েছে, ২.৩ মিলিয়ন ডলার ফান্ডিং উইথড্র করা হবে। আজ মেয়র ক্ষমা প্রার্থনা করেছে। কাল বার্কলে কর্তৃপক্ষ কি করবে জানি না। হয়তো ক্ষমা চাইবে। সেই ক্ষমা প্রার্থনার খবর বড় হেডিং এ সিএনএন এ আসবে। কিন্তু এর পরে সংগঠিত হবে।ছাত্র বিক্ষোভ। সে খবর চাপা পড়ে যাবে নিশ্চিতভাবেই। 
তবুও আমি গর্বিত, আনন্দিত। এখনো ছাত্ররা আছে, বিশ্ববিদ্যালয় আছে, এখনো আগুন আছে পৃথিবীতে। 

