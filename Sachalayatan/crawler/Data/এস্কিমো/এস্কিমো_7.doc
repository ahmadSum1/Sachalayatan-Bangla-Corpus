কানাডায় সমকামীতা



ক্যানাডাতে সমকামীদের বিয়ের বৈধ অধিকারের আইন পাশ করা হলো। তারপর দক্ষিন আফ্রিকা এই দলে যোগ দেওয়ার মোট দেশের সংখ্যা দাঁড়ালো পাঁচে। বেলজিয়াম আর নেদারল্যান্ড আগেই এই আইন পাশ করেছে। প্রকৃতপক্ষে এই আইনটা কি? কেন এটা পাশ করা এত জরুরী হলো? এতে কারা বেশী লাভবান হলো?
ক্যানাডার সমকামীদের বিয়ে বৈধ হওয়ার একটা বেশ দীর্ঘ ইতিহাস আছে। সর্বপ্রথম সমকামীদের অধিকারের বিষয়টা সামনে আসে ১৯৬৫ সালে। টরন্টোয় অস্ত্র আইনের মামলার আসামী কিপোর্ট পুলিশকে বলে যে, সে বিগত ২৪ বৎসর যাবৎ এক পুরুষের সাথে যৌন জীবন যাপন করছে। এতে তার মামলার দিক পরিবর্তিত হয়ে যায় - তাকে উৎস্খৃল জীবন যাপনের দায়ে ২ বৎসরের কারাদন্ড দেওয়া হয়। কারাগার দুইজন মনবিজ্ঞানীর সাথে কথা বলেন এবং মনোবিজ্ঞানীরা একমত হয়ে তাকে একজন ভয়াবহ যৌনবিকৃত হিসাবে চিহ্নিত করেন - ফলে কোর্ট তাকে আজীবন কারাবাসের আদেশ দেন। দুই বৎসর পর ক্যানাডার সুপ্রিমকোর্ট এই আদেশ বাতিল করেন এবং ১৯৬৯ সালে ক্যানাডার পার্লামেন্ট সমকামকে অনপরাধ হিসাবে ঘোষনার সুবাদে কিপার্ট ১৯৭১ সালের ২১ জুলাই জেল থেকে বেড়িয়ে আসে। তারপর আর সমকামীদের পিছনে ফিরে তাকাতে হয়নি। ধীরে ধীরে রাষ্ট্রীয় সুযোগ সুবিধাসমূহ যেমন পেনশান, ট্যাক্স আর অন্যান্য সুবিধাসমূহ পেতে লাগল। তখন এটা করা হতো কমন -ল পার্টনারস আইনে। সেই আইনে বিয়ে না করেও একজন পুরুষ আর একজন নারী একসাথে বসবাস করতে পারে এবং রাস্ট্রের কাছে থেকে বিবাহিত দম্পত্তির সমান মর্যাদা ভোগ। কমন ল তে থাকার সুবিধা হলো বিবাহের মতো একটা ব্যয়বহুল অনুষ্ঠান না করেই একসাথে বসবাস আর ভাল না লাগলে যে কোন সময় বিচ্ছিন্নতা বা সেপারেশন - তালাক বা ডিভোর্সের ঝামেলা নেই। প্রকৃতপক্ষে সমাজের মূলভিত্তি পরিবার নামক প্রতিষ্ঠানকে অস্বীকার করা হয় কমন ল আইনে। পরবর্তীতে সমকামীরাও বিবাহিত হিসাবে সমাজিক মর্যাদা চায় এবং প্রথমে কুইবেক, পরে ব্রিটিশ কলাম্বিয়া এবং সবশেষে অন্টারিওর সর্বোচ্চ আদালত যখন সমকামীদের বিবাহকে বৈধ বলে রায় দেয় - কারন ক্যানাডার সংবিধান অনুসারে লিঙ্গভেদে কোন অধিকার থেকে বঞ্চিত করা যায় না। সুতরাং যখন একজন নারী- একজন পুরুষের মধ্যে বিবাহ নামক অনুষ্ঠানিকতাকে সীমাবদ্ধ করার মাধ্যমে অর্থ গে বা লেসবিয়ান নামক ভিন্ন লৈঙ্গিক বৈশিষ্ঠের মানুষকে সেই অধিকার থেকে বঞ্চিত করা মানবতা বিরোধী। তখন ফেডারেল সরকারের আইন পাশ করা ছাড়া আর কিছু করার থাকে না। সেই ধারাবাহিকতা ধরে গত ২৮শে জুন ২০০৫ সালে পার্লামেন্ট ১৫৮ ভোটে বিলটি পাশ করে - যার বিপক্ষে ১৩৩ ভোট পড়ে। সি- ৪৮ নামের বিলটি আসলে বিবাহের চিরাচরিত সংজ্ঞা  পরিবর্তন করে নতুন সংজ্ঞা নির্ধারন করে।
যাতে বলা হয়েছে -
 Marriage, for civil purposes, is the lawful union of two persons to the exclusion of all others.
( two person শব্দগুলো প্রতিস্থাপন করেছে একজন নারী এবং একজন পুরুষকে) 
রাষ্ট্র যখন ধর্ম থেকে আলাদা তখন ধর্মীয় দৃষ্টি ভঙ্গী আলোকে গৃহিত সংজ্ঞাকে লালন করা রাষ্ট্রের কাজ নয়। এখন ধরেই নেওয়া হচ্ছে পুরুষ, নারী ছাড়াও গে এবং লেসবিয়ান নামক আরো দুইটা লৈঙ্গিক প্রকার ভেদের মানুষ পৃথিবীতে বাস করে। রাষ্ট্র ইকুয়ালিটির নামে এই দলকেও সমমর্যাদা দিতে বাধ্য বলে কোর্ট সমূহ রায় দিয়েছে। অন্যদিকে ধর্মনিরেপক্ষতার আলোকে আমরা আগেই ধর্মকে একটা ভিলেন হিসাবে রাষ্ট্রীয় নীতির থেকে লক্ষ মাইল দূরে ফেলে রেখেছি। সুতরাং সমকামীতা ধর্মের দৃষ্টিতে একটা অনৈতিক কাজ তা কেন রাষ্ট্র শুনবে? 
কিন্তু সমস্যা হচ্ছে যারা ধর্ম বিশ্বাস করে তাদের এই এই ধরনের যুক্তি মানা কঠিন। সমকামীতাকে একটা বিকৃতি আর পাপ হিসাবে সব ধর্মে বলা হয়েছে। কোরান শরীফে বিবরন দেওয়া হয়েছে লুত জাতিকে কিভাবে ধ্বংস করা হয়েছে সমকামীতার অপরাধে। অর্থাৎ সমকামীতা একটা জাতির ধ্বংশ ঢেকে আনতে পারে। এই অবস্থায় ধর্ম বিশ্বাসীদের করনীয় কি?  একটা বিষয় পরিষ্কার যে, আইন করে যেমন ধর্ম প্রতিষ্টা হয় না তেমনি আইন করে ধর্মীয় বিশ্বাসের পরিবর্তন করা যায় না। এই প্রসংগে একটা কথা বলা দরকার। গত জুলাইএ টরন্টোতে গে-লেসবিয়ানদের ২৬তম বার্ষিক প্যারেড  হয়ে গেল। এতে টরন্টো সিটি কতৃপক্ষ অত্যন্ত আনন্দিত - কারন এই প্যারেড টরন্টোর জন্যে এনেছে মিলিয়ন ডলারের ব্যবসা। আর টিভিতে যা দৃশ্য দেখলাম -তাতে মনে হয় মানুষের এখনও আদিম সমাজের স্মৃতি মগজে জমা আছে। হাজার দুই মানুষ প্রায় উলঙ্গ হয়ে রাস্তায় বিভিন্ন ভঙ্গীতে নাচছে আর লক্ষাধিক মানুষ পাশে দাড়িয়ে উপভোগ করছে। একটা দৃশ্যে কথা বলা যাক - একটা বাহনে একজন নারী প্রায় নগ্ন হয়ে বসে আছে আর তার হাতে চাবুক। বাহনটা টানছে একটা পুরুষ। তার মুখে মুখোশ আর শরীর নগ্ন। টিভি ক্যামেরা যখন তাকে তাক করছে তখন সে কুকুরের মতো ভঙ্গীতে ঢেকে উঠছে আর রাস্তায় দাড়ানো মানুষ উৎসাহের সাথে হাততালি দিচ্ছে। সমকামীদের বিষয়ে আমার ব্যক্তিগত মত হচ্ছে - পশ্চিমা বিশ্বের ভোগবাদীতার এক নতুন উপসর্গ হচ্ছে গে আন্দোলন - শুধু নিজের ব্যক্তিগত ভোগের জন্যে গে হওয়ার চেয়ে আর কি ভাল রাস্তা আছে  - পৃথিবীতে নতুন মানুষ না এনে শুধু নিরবিচ্ছিন্ন ভোগ করে যাওয়ার মধ্যেই হয়তো এরা আনন্দ খুঁজে। তবে একটা পরিসংখ্যান থেকে দেখা যায় - নেদারল্যান্ডে আইন পাশ হওয়ার পর যে সংখ্যায় সমকামী বিবাহ হয়েছে তার সংখ্যা তিন বৎসরে কমে একচতুর্থাংশে দাড়িয়েছে। কানাডার ক্ষেত্রেও তাই হয়েছে। অবশ্য বলা দরকার পশ্চিমে যেভাবে বিবাহ নামক বন্ধটাই অর্থহীন হয়ে যাচ্ছে - সেখানে সমকামী বিবাহ নিয়ে বিশেষ ভাবনার প্রয়োজনীয়তা কতটুকু - ভবিষ্যতই তা বলে দেবে। 

