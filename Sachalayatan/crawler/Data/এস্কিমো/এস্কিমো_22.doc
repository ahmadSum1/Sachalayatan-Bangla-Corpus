আড্ডাবাজের সাথে এক ঝলক আড্ডা!



গত মাসেই বিষয়টা জানিয়েছিলো আরেক ব্লগার আরশাদ রহমান। আড্ডাবাজ আসছেন টরন্টোতে। 
মজার বিষয় হলো সেই দিনই জানলাম আরশাদ আর আমার দূরত্ব হলো ৩ কিলোমিটার। যা হোক - টেলিফোনে কথা হলেও আরশাদের সাথে দেখা হয়নি। 
গত সপ্তাহে ইমেইলে আড্ডাবাজ জানালেন - উনি আসছেন শনিবার। শনিবারের জন্যে আমরা প্রস্তুত থাকলেও দেখা হলো রোববার।
বিকাল ৬টায় বাঙালী পাড়ার 'ঘরোয়া' রেস্টুরেন্টের উদ্দেশ্য রওনা দিলাম। মজার ব্যাপার হলো আরশাদকে আগে দেখিনি। মোটামুটি একটা বর্ননা দিলেন উনি। কালো টিশার্ট আর জিন্স পড়া থাকবেন আরশাদ। আমি বললাম - কুছ পরোয়া নেহি, খুঁজে নেব। আমার বিষয়ে কিছুই বললাম না।
শুধু জানতে চাইলাম - চশমা পড়েন কিনা? উত্তর - না। 
গিয়ে রেস্টুরেন্টে ঢুকতেই দেখলাম একজন বসে আছেন - হাতে চায়েন কাপ। হাত বাড়িয়ে দিলাম। 
হ্যা - আমিই। 
বসলাম মুখোমুখি। শুরু হলো আড্ডা। একসময় দেখি ঘড়িতে সাড়ে সাতটা বাজে। মানে হলো পুরো দেড় ঘন্টা কথা বলেছি আর শুনেছি। চমৎকার বাচনে কথা বলেন আরশাদ। আরো মজার বিষয় হলো ঢাকার আদিবাসিন্দাদের ভাষার একটা টান আছে। বেশ ভাল লাগলো। শুলাম উনার ছাত্র জীবন - প্রবাস জীবন আর ওন্টারিও লেকের তীরে তরী ভিড়ানোর গল্প। আমারও বিষয়ও বললাম। 
এদিকে আড্ডাবাজের খবরে নেই। হঠাত করে দুজনেরই সেল ফোন বেজে উঠা শুরু হলো। ঘুরে ফিরে আড্ডাবাজের হদিস পাওয়া গেল। উনি কাছাকাছি এক বাসায় আছেন এবং আসছেন।
অবশেসে এলেন - কিন্তু তাড়া নিয়ে। এক বাসায় বসে আছে শশুড়পক্ষীয় স্বজন। কি আর করা। দাড়িয়ে দাড়িয়ে দ্রুত পরিচয় পালা শেষ করে - আড্ডায় অনুপ্রবেশ এবং দ্রুতগতিতে যবনিকা পতন। 
ক্ষনিকের আড্ডা হলেও মনে হলো দীঘর্দিনের পরিচিত আমরা। আমি আরশাদ আর আড্ডাবাজ। 
বাসা ফিরে আসার সময় ভাবছিলাম - ইন্টারনেট কি না করতে পারলো...
আড্ডা মেরে শান্তি না পেলেও একটা শান্তনা পেয়েছি..আড্ডাবাজের দেখাতো পেলাম। 
ধন্যবাদ আড্ডাবাজ আর আরশাদকে একটা সুন্দর সন্ধ্যার জন্যে। 

