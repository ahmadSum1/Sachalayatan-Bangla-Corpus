নতুন দেশে বসবাসের জন্যে শুধু ভাষায় দখলই শেষ নয় - কালচারাল সফটওয়্যারটারও আপগ্রেড দরকার।



কানাডায় সরকার প্রচুর অর্থ ব্যয় করে ইএসএল (ইংরেজী ২য় ভাষা)  প্রোগ্রামে। ইএসএল যে এতো গুরুত্বপূর্ন তা কিন্তু নাম শুনেই বুঝা সম্ভব না। সেই বিষয়টা জেনেছি অনেক পরে। কারন অভিবাসনের পর কানাডার লোকজন মনে করেছিলো আমার ইএসএল লাগবে না। সে যাই হোক। 
এখন ধরুন একজন নতুন ইমিগ্রেন্ট এসে আপনাকে জিজ্ঞাসা করলো - :ডু ইউ হ্যাভ এ কার? (তোমার কি গাড়ী আছে)
উত্তর দেবার আগে নিম্চিত জানবেন যে প্রশ্নকর্তা ইএসএল কোর্স করেনি। করলে প্রশ্নটা করতো - "ডু ইউ ড্রাইভ?"
বিষয়টা পরিষ্কার - বিশ্বের যে দেশগুলো থেকে ইমিগ্রেন্ট আসে সেখানে গাড়ীর মালিক হওয়াটাই বড় কথা আর ড্রাইভারতো বিষয়ই না। 
এখানে দেখতে পাচ্ছেন - প্রশ্নকারী ভদ্রলোকের ভাষা জ্ঞান ঠিক আছে কিন্তু কালচারাল সফট ওয়্যার কানাডার সাথে কম্পিটেবল না। 
ঠিক তেমনি - এখানে কে কত টাকা বেতস পায় তা জিজ্ঞাসা করা কঠিন গুনাহের কাজ। 
কিন্তু যদি আপনি পড়েন কোন পাকিস্তানী নতুন সহকর্মীর সামনে - তার প্রশ্ন হবে - হাউ মাস ইউ মেইক?
যদি সেই ভদ্রলোককে লেটেস্ট কালচারাল সফট ওয়্যার ইন্সটল করে দেওয়া হয় - তবে একই প্রশ্ন করবে - একটু ঘুরিয়ে। যেমন প্রশ্নটা হতে পারে - "কিছ মনে করো না, তুমি তো অনেক দিন কাজ করছো এই  কোম্পানীতে, তুমি কি মনে করো ওরা একটা ভদ্রজীবন যাপনের মতো অর্থ প্রদান করে?"
এতো কিছু জানার পরও হয়তো কিছু লেটেস্ট কালচারাল আপগ্রেড আপনি করতে ভুলে যাবে বা আপনার দৃষ্টিসীমার বাইরে থাকবে। 
আসলে সেই গল্পটা বলার জন্যেই এতো কথা বলা। আর তারপরই জানতে পারি ইএসএলএ প্রতিবছর নুতন কারিকুলাম তৈরী হয় যাবে সর্বশেষ আপগ্রেড দেওয়া থাকে। যাই হোক গল্পে আসি। 
কাজের যায়গায় জরুরী একটা তথ্যের জন্যে ভিন্ন ডিপার্টমেন্টে যেতে হয়েছিলো - যেখানে সাধারনত যাওয়া হয়না। যার ডেস্কে কাজ সে একটু ব্যস্ত - তাই অপেক্ষা করছি। চোখ গেল ডেস্কের উপরে রাখা একটা বাধানো ফটোগ্রাফীর দিকে। একটা সদ্য কিশোত্তীর্ন তরুনের ছবি। বয়স বিশ থেকে পঁচিশের মধ্যে। হেয়ারজেল দিয়ে চমৎকার পরিপাটি করে চুল আঁচরানো। সাধারনত তরুনদের এমন সেজেগুজে ছবি তোলতে দেখা যায় না। হাস্যজ্জোল ছবিটার দিকে তাকিয়ে থাকা অবস্থায় ভদ্রলোক আমার দৃষ্টি আকর্ষন করলো। শুরু করলাম কাজের কথা। কাজ শেষে একটু ভদ্রতা করার জন্যে বললাম - তোমার ছেলে দেখতো তো দারুন।
কোথায় দেখলে আমার ছেলেকে? আমি তো বিয়েই করিনি। 
তাইলে.........
আমার চোখের দিকে তাকিয়ে ভদ্রলোক হেসে বললো - "ও আমার ফিঁয়াসে।"
আমি শেষ..............ভিতরের ঝড় শুরু হয়ে গেছে......... চেপে রেখে হেসে বললাম - লাভলী। 
চল্লিশ উর্দ্ধ ভদ্রলোক চোখ মেরে হেসে বললো - "দেখতে হবে না কার পছন্দ।" 
আমার ভিতরের তখন তুমুল ঝড়। আমার হার্ডড্রাইভ ১০০০ আরপিএম এ ঘুরছে। শৈশব থেকে জমানো ডাটা দ্রুত আপগ্রেড হচ্ছে। ভিতরের রেমগুলো মুহূর্তের মধ্যে গিগাবাইট ডাটা হ্যান্ডেল করতে গিয়ে প্রচন্ড গরম হয়ে গিয়েছিলো তাই হিটসিঙক কানগুলো উত্তপ্ত হয়ে গিয়ে থাকবে হয়তো।  টের পাচ্ছিলাম  ধুয়াঁ বেরুচ্ছে। 
ভদ্রলোক আমার বেহাল অবস্থা কিছুটা আঁচ করতে পেরেছিলো মনে হয়, বললো - "আগামী বছর আমরা বিয়ে করবো।" 
আমি হেসে বা হাসির মতো মুখভঙ্গী করে তাকে হয়তো কিছু একটা উইশ করেছিলাম। 
পরে এই বিষয়টি কয়েকজনের সাথে আলাপ করতে ওরা বললো - ও, এতো এখন ইএসএল এ শেখায়। আমি তাইলে দুর্ভাগা। ইএসএলএ যেতে পরিনি।  

