ছোট্টবেলাকার কাঁটাঅলা অংশ



কাঁটাঅলা গাছ! ছাল ছুঁতে গিয়ে ভিন্ন অভিজ্ঞতা
না-ছুঁলে অপলক নতিজা হৃদাবেগ রোগা-পাতা
তোর কাছে এও আছে রঙিন দিনের ইস্তেমাল
হৃদপিণ্ডে ধীরে ধীরে অভ্যস্ত হচ্ছে গাঁথা-শোক  
পরশ বিষয়ক কিছু কথা অসমাপ্ত না-থেকেও
বিপরীত দিকটার জানার ইচ্ছে তোরই প্রবল!
আমাদের আটকে যাওয়া অস্থির নিজস্বতা, আহা!
সে-ও এক বিষ্ময়!
জানি, নীরবতা ভাঙলে আমাদের ইতস্তত চোখ 
হাত ঘষলেই ভিখিরি বাজারে তোর অংশীদার
তোকেই ঋণশোধ দিতে হবে একদিন, সেই
হারানো গাছলতাপাতাসহ ছোট্টবেলাকার

