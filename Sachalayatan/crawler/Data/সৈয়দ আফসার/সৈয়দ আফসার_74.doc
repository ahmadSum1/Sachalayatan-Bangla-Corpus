মুহূর্তচোখ



গতকাল কি ঘটলো মনে রাখতে চাই না; বেদনার গন্ধ পাই। মনে রাখলে বেদনাও বেঁচে থাকতে চায় ত্রিশফুট উচ্চতায়। প্রতিটি বেদনার একটি কারণ থাকে তাই কালে-পার্বণে দোলা দেয় মুহূর্তচোখে। আগামীকাল আমাকে তাড়ায়, দৌড়ায়, বোকা বানায় আশেপাশে যেন কিছুই মনে থাকে না। ইদানিং ঘৃণাকে অধিক মমতায় নীল মলাটে সাজাই। ঘৃণার চেয়ে কষ্টের তীব্রতা এতো গাঢ় যে কারো চোখের দিকে তাকাতে পারি না; ঘৃণা যদি অপূর্ণতা পায়
তোমার মুখের দিকে তাকালে আমার ধারণা কষ্ট পায়; চেহারায় তাকিয়ে কষ্টের রঙ বুঝা গেল না! ফলে নানান বাহানা সহ্য হয় না; সহ্য হয় না আলাদা মোহে তাকিয়ে থাকা। কেউ কি জানে? হাসির আড়ালে কেনো খুঁজি অনুপ্রেরণা। পড়শো, এই নাও— তোমার অধীনে নাও অতীত সময়; যত্নে রেখো কক্ষনো নামতে দিও না দায়মুক্তি; আরাধনা
এই যে আমি, সকল আয়োজনে সময়কে ধরে রাখতে পারি না। নাবালক বয়সের সঙ্গে পায়ের ধুলা স্থির থাকলো না বলে চেনা মুখের ভিড়ে আজো অচেনা। চেনামুখ, ঘৃণায় মুখ ফিরিয়ে নিও না 

