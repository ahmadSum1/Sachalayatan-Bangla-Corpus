আশা ও অতীত



আপাত শুরু হউক পাঠ ‘ইচ্ছের তীব্র তীর’ বেয়ে ওঠা
নিয়ম ও সংঘাত
আর্তনাদ বাড়াও হাত হইয়ো না চুপচাপ; চোখে স্বপ্নঠাসা
কি কও বিষদাঁত?
গতিপথে চোখ ফুলে আছে; স্মৃতি নাড়িয়ে এত কার হাঁটা?
রাখো প্রস্তুত!
আকার-ইঙ্গিতে ব্যথা গলে পড়ে; তখন শরীর কি রকম লাগে?
সে বিবেচনায় স্মরণ করি লোকালয়; আপাত পৌষ ও মাঘে 
বন পাড়ায় মূল্যবান কিছুই নেই; মনখারাপ হওয়া প্রিয়রাত
দরজায় দাঁড়ায়!
এবার দেখে নেবো কোথায় দাঁড়ালো ক্ষতচিহ্ন; কতটা অক্ষত
হাওয়া-দোলায়
তোমার চোখের দিকে তাকালেই দেখি; দৃষ্টি ও আর্শী! ফেরত
চাচ্ছে বিনয়
তেমন কিছুই নেই; বোঝাপড়া বড় হতে-হতে ছোঁয়া হচ্ছে না আহত
প্রশংসা বড় হতে-হতে মন শিখুক; আমাকে চিনুক আশা ও অতীত

