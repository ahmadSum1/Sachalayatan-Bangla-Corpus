দিদি কখনও বলেনি



দিদি, আপনার চোখের দিকে তাকালে স্থির হয়ে যাই
কিছু বলার আগে লুকিয়ে ফেলি চোখের নীরব ভাষা
চোখে চোখ না-রেখে ঠিক সামনে তাকাই, আর বলি—
আপনার দু’টি চোখ না-ঘুমোতে, না-ঘুমোতে এমন যে
চোখের নিচ আরো কালো হয়ে যাচ্ছে!
সাক্ষাতে, ফোনালাপে কতবার বলেছি নিয়মিত ঘুমান
দিদি, আমার কথা রাখেনি; বারবার বলছে : মাঝে-
মধ্যে ঘুমের সমস্যা দীর্ঘ দিনের, এই আর এমন কি…
সময়ে সব ঠিক হয়ে যাবে
দিদি, দীর্ঘ দিন আমিও অসুস্থ ছিলাম। তাই অনেক 
দিন আপনার সাথে কথা হয়নি! আপনাকে বলা হয়নি
বেশ কিছু দিন ধরে আমারও  দু’চোখে ভাল ঘুম নেই
আমাকে ডাকছে স্বপ্নভরা শেষরাত্রি, বলছে ঘুমাব কী?
ভোরের শব্দ শুনবো বলে দিদির মত আমিও একাকী
সারারাত জেগে থাকি
দিদি কখনও বলেনি! কাকে ভেবে জমালো চোখে কালি
________________
ছয় এপ্রিল দুইহাজার এগারো

