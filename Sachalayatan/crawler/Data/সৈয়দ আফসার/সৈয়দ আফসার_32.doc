১৪১৭ বঙ্গাব্দ শেষমুহূর্তভাবনা



সাঁই, ত্রিশটি বঙ্গাব্দ জীবনের গ্লানি টেনে-টুনে
কীভাবে যে হারিয়ে গেল! একত্রিশে এসে তোমার 
কাছে এই প্রশ্ন— এত ঋতু চোখের সামনে গেল
বর্ষা-বসন্ত এলো, একটুও বদলাইনি আমি…
যেমন বদলায়নি হ্যান্ডসাম-রুচি, অপেক্ষাবাগান
কেন যে আমি সেই আমারই মতন!
তোমার তুলনা কেবলি তুমি— যায় দিকে আয়নাও
ফিরে-ফিরে তাকায়। পিছে কেবল একজন দোটানায়
তেটানায় ভাবে ১৪১৭ বঙ্গাব্দ শেষমুহূর্তভাবনা…
অন্ধকারেই প্রকাশ হউক তোমার চোখের সুষমা?
গোপন আয়না জানে কী? সবুরটুকু কোথায় জমা
______________
৩০শে চৈত্র ১৪১৭ বঙ্গাব্দ

