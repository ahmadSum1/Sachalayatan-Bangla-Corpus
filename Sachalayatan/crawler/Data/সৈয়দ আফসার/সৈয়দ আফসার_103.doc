সহনশীলতা



আর কিছুই দেখার ছিল না তাই— তোমার ছায়াভরে খাড়া হতে হতে কখন যে ছায়াও পড়ে গেল ঘাসের উপর! আর ঘাস থেকে ওঠে এলো দ্বিধালগ্ন-সহনশীলতা। চাপাকলি, তোমাকে বলা যাবে না কিছুই, শবস্পৃহায় কাঁপছে অধিকার, স্মৃতিকাতরতা আমার। দশ ইয়ার্ড দূরে এরূপ দর্শনে বন্ধ রাখি চোখ, নিজমুখ, গোপন বেদনা। শ্বেতাঙ্গিনী, কেনো খাড়া স্তনে ফোটাও সজারুকাঁটা!...
চাপাকলি, কিছুই বলবো না। জানালার পাশে নয়ান খুলে আলাদা করো দরদ; পাঠ শেষে নিয়ে নাও অধিকার… ঠোঁটে লাবণ্য ছড়াও সময়ের ললিপপ! আকাঙক্ষামাত্র জাগবে কি রাত্রিপোশাক?

