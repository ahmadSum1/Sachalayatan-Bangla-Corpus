সহনচোখ



এই যে, তোমার দিকে না-তাকিয়ে কমে যাচ্ছে সলজ্জ
চোখের সহনক্ষমতা 
তুমি কি চাও, লোকে আমাদের নিয়ে হাসাহাসি করুক
বলাবলি করুক, আলাদা থাকার মানে ঝগড়া হচ্ছে না
কিংবা আত্মসমর্পনের আগে-পিছে কোন সম্পর্ক ছিল না!
হতে পারে যে কোন ইচ্ছের আগে দীর্ঘশ্বাসের রঙটি একা
যদিও বিশ্বাসের আগে সাবধানতা ধরে রাখা সম্ভব হয় না!
এতদিন একা থাকা অসহ্য, ভালো থাকা সম্ভাব্য দরকার
এই যে, তোমার চোখের দিকে তাকাতে পারি না বলে
সরলতারা কী কী ভাবছে? আর সময়ের ছলাকলা হাসছে   
সে-ও হাসছে অনেক কষ্টে, আসলে এটাই নিয়ম হউক  
অচেনা ছিলে, আছো, থাকবে, যতটুকু ভাবছি সহনচোখে
-------------------------------------
এগারো আগষ্ট দুইহাজার এগারো

