দেহশিল্প



নীলভয় পাথর চাপায় যথেষ্ট ক্ষমতাবান হয়! বিবর্ণরেখা আমাকে গ্রহণ করতে চায়; প্রতিক্ষায়। পুরো অধিগ্রহণ যাকে বুঝায়। দেহবারতা,আমাদের পরিণাম কি এভাবেই নামতে শিখেছে আঁধার ছায়ায়। ভয়, দাহতা নিভে গেলে আমাদের জিজ্ঞাসা গলে গলে কতোই হবে আর একটুকরো মোম
আহত করো না প্রিয়লজ্জা… যতক্ষণ তুমি বাজুতে রহিয়াছো খাড়া। তোমার দেহ- বাতাসের দোলায় উৎকন্ঠা-অপারগতা লাগে নিষ্ক্রিয় এই আমি আত্মতুষ্ট শীতরাতে। পরিতাপের ভাষা সে-ও জানতে চায় ভরাহৃদয়াঘাত যতটা না জেনেছে পিপাসাপ্রস্থাব
হতাশাবোধ, অন্ধকার চারপাশখানি জুড়িয়া শুয়ে আছে! হে স্বপ্নবিকাশ, অশ্রু খোলো, খুলে ধরো তোমার ত্রস্ত জিজ্ঞাসা। আগেও জেনেছো অন্ধকারের আমার অধিকার। বৈদ্যুতিক বাতি জ্বালিয়ে রাখলেই সমবিলাসী বাতিঘর মুখরতা ভেদ করে জেগে ওঠে অদৃশ্য হাওয়ায়;আলো-আঁধারে আমাকে স্থাপন করে নাও মনসায়; দেহশিল্প বেদনায়  

