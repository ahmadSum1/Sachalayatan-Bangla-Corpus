আমি ও সময়



সর্বনাশে কথা ভাবতে-ভাবতে জিভে বিঁধে
যাচ্ছে দাঁত, কাউকে বলি নি হঠাৎ বোধে
বোধের পূর্ণমাত্রা গুটিয়ে নিচ্ছো একা হৃদে
হৃদয়ের পূর্ণতাও দুলছে ভেজা ভেজা রোদে
যেমন, সে-ও দাঁড়িয়েছে দ্বিধাহৃতচোখে; ক্ষুরধার
আশায় দোলছে পরশখানি, বুকে বহিতেছে ঝড়
সরে যাবে বললে দ্বিধাও হাসে, নিকটে দাঁড়াবার
আগে কীভাবে বলি— টানিয়া তোলো দেহাঙ্গীকার…
বহুদিন ইনিয়ে-বিনিয়ে বলছি কথা, দয়ার আশায়
তোমরা যারা ভুলে যাচ্ছো, তোমাদের লুপ্ত প্রেরণায়
পরবাসে একাকী হাঁটি; দিন শেষে রাতের অভিপ্রায়…
সব সম্পর্ক ছিন্ন করে আত্মগোপনে যাব আমি ও সময়
সরে যাবে, কোন বাঁধা নেই, অমন হতেও পারে ইতি
আমি আছি, যেমন ছিলাম, এমনই র’বে সকল প্রস্তুতি
---------------
১৮/০৯/ ২০১১

