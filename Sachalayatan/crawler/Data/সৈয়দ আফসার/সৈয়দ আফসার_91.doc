কিছুই বলিনি



কেশ বাতাসে উড়বে বলে দু’চোখ জেগে রয়
চোখ ফেরালে পুনরায় জাগো স্বপ্ন বিক্রিয়ায়
স্বপ্নযত, গোপনতত, ফেরাও যদি ডরে-ডরে
ভাবনা আমার ঝুঁকে আছে গোপন হাহাকারে
চোখের উপরে বুকের কথা… মৌন আবেদন
বৃথাগন্ধ চিনো কি বলো?— দেবী-স্বপ্ন-সন্তরণ
পেরোনো গেল না গতিপথ, ফিরিয়ে দিলে ক্ষত
সীমানা ছেড়ে চুপচাপ দাঁড়াও; লীনতাপে অক্ষত
কেশ বাতাসে উড়াবে বলে চোখ খুলে তাকাইনি
কখন এলে, কখন ফিরবে… কিছুই আমি বলিনি

