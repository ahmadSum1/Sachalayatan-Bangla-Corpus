শেষরাতের উদ্বেগ



দ্রুত ঘুমোলাম নিদ্রা ছুঁয়ে দেখার আগে ও পরে
অথচ ঘোর ও গাঢ় আমাকে রাখছে একেলা ধরে
আমি যেন আরো কিছু অনীহা তুলছি এই ভেবে
ভারী হল মন, সবে কথাও পেল প্রাণ আলজিভে
এইখানে জমেছে দ্বিধা, নীরব শব্দের ভিড়ে
এইরূপে বাজাও গো দেহখানা, বেজে ওঠো—
দাগচিহ্ন ছিঁড়ে
আশাপাহাড়ে তুলে রাখছি ভ্রমণক্লান্তি, কিছু কেড়ে নিলে
বললে না! স্পর্শহীন অনুরাগে কতটুকু নীরবতা পেলে?
নিজেকে কতটুকু ডুবিয়ে রাখলে একা ঘোরলাগা জলে
জলের নিচুদেশ ছুঁতে শেষরাতের উদ্বেগ... অদ্ভুত লাগে  

