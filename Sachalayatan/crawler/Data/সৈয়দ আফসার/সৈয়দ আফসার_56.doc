ব্যর্থদিনলিপি ১



সেঁধে দিলে নিতে আমিও প্রস্তুত
সচকিত চোখে জমা পূর্ণতা যত
তুমি তুলে রাখতে পারো চেষ্টাযত
ক্ষিপ্তগতি ইচ্ছা লয়ের পাশে অক্ষত
যোগ্য সীমার ঠিক সাড়ে তিনহাত
আমি দেখে নেই দূরকল্পনা মিশ্রিত
ব্যবধান রাখছি টেনে টিনেজের ক্ষত
শীতবর্ষায় লেড়েল্যাপ্টে তুমিও অক্ষত
আত্নকথা যদি বুকের বাঁ-পাশে হয় বিস্তৃত
প্রীতিসম্ভবা নারীর প্রাণশক্তি বহু-প্রতীক্ষিত
নো-মেন্স ল্যান্ডে-এ আমার অধিকার স্থাপিত
বরাতজোরে নির্বাসন! নিজেরই হাতে নির্মিত
ছায়ার দেহে আলোখানি পড়ুক রাখা যে হাত
এসো জাগি আঙুলের উষ্ণতাসহ মহিমামন্ডিত
দুধধান গাছের গোছা-গোছা ঘ্রাণ আর তরুণরাত
ভাষাহীন কথাযত কুড়ালাম, কুটিলাম আর কত?
সেঁধে দিলে আমি নিতে প্রস্তুত শেষরাত্রি ও স্বপ্নপ্রভাত
সেকথা শুনে হাসো, হাসতে হাসতে কাঁধে রাখো হাত
পাগলি যে বলে— কী করে তুমি এভাবে গাঁথতে পারো কথা
হেসে বললাম : এ আমার জীবনের কিছু ব্যর্থলিপি-কথকতা

