বন্ধু ও আহত জলের সিলেবাস



বন্ধু ভাবলেই প্রবেশ-দুয়ারে জেগে ওঠা ক্ষণ, শূন্যদিন!
অনিচ্ছায় কোথায় যে দাঁড়াই!... চাওয়া যে দশানন
দৃষ্টিকার্ষণ ছুঁলে তুমিও অন্যদিকে জাগাও বর্ণ ও জল
ঘুমে ঘুমে দেহের করতলে আমিও অ-নির্মিত সুখফল 
গাঢ়ঘুম আর রাত্রিযাপন বোবাপাথর পার্রসোনাল কথা
আহত জলের সিলেবাসে তুমি জাবরকাটা— অস্থিরতা… 
২.
অধিক ঋণের কম্বিনেশন একবারই হয়; যেমন বিষাদবেগ
না-ফেরা ব্যাপারটা হয়ত অহংকার; বুকসিন্দুকের উদ্বেগ!
অনুভব করো দেহকম্পাঙ্ক, দেখো কোন ভাঁজে খুলে মধ্যকাল
ঠিক তার উপরে আমিও দাঁড়িয়ে থাকা দারুণপ্রিয় বাল্যকাল
অতীত ভাবি না বলেই ভবিষ্যত আমাকে শেখায় রাত্রিগুঞ্জন
অন্যত্রে ঘুমাও পাশবালিশের মায়ায়; আমি খুলে রাখি যৌবন
৩.
লোভে তাকাই, মুহূর্ত চেপে ধরি একা; সশব্দে পাঠ করি
ডায়াল টোন অট্টহাসি; না-বাজলে আমি নিঃসঙ্গ ফেরারি
তোমাকে না-পেয়ে পোশাকে-আশাকে ব্যথা খুলছি ব্যক্তিগত
সতর্কতা সরে যেতে যেতে কল্পনাও দু’চোখে খুঁজি অবিরত
কথা ও কল্পনা দেহের বাইনে-বাইনে যেন আনন্দমোহন…
দহণ-পীড়ান অংক বুঝে না; গল্প বুঝে না; জানে স্মরণ
৪.
বনবাদাড়ে হাঁটি, অলিগলি খুঁজি, দেহে অবশতা ফেরায় বাড়ি
শৈশব তাকে পাই না ধারে— ছায়ায়-ছাযায় সে পরিপূর্ণ নারী 
শীতকালে তারও দেহ-মনে অহং ছড়ানো, যেন স্বপ্নের পাল
বন্ধুর জন্য সেচে তুলি অনুতাপ, আধাশুকনা জলের বাকল
ও-কোলাহল; মনে রাখার বল; ছুঁয়েছো কি মন? স্বপ্ন সাধারণ
তোমাকে গল্প বলি— কেমন ছিল আমাদের ঐ কাহিনী ও ভ্রমণ
৫.
আহত সিলেবাসের ভেতর খুঁজো অসীমক্ষমতা; খুঁজো পরানিয়া বাঁশি
বহুদিন পরে আমাকেও রেখেছো চক্রাকারে! আগুনসখা; পাশ-পড়শি

