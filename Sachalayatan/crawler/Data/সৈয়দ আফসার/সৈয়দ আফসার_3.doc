মন-মাজার



ঘর ‌‌ভর্তি কাঁচা ফুলের ঘ্রাণ, নীলাভ আলো
আলোর ভেতর আমাকে দেখছি না!
এখনও ছুঁইনি ওই দু’টি হাত ও আঙুল
আমি ভেবেই পাই না চোখের আলোতে 
এতো রহস্য কোত্থেকে আসে 
কোত্থেকে বিড়বিড় করছে  যমজমায়া...
বাহ্ কি প্রাণবন্তে জোড়াঠোঁটখানি কাঁপছে একা
সাক্ষাতে, বিবাহ-মধ্যরাতে
শিহরন, ঠিক দু’টি মন; কিছুই ভাবার থাকে না
একটা সময় আসে যখন চুপচাপ দাঁড়াই 
চোখ বন্ধ করলেই মনে অনেক কথা জমে
অনেক কথা বলবার চাই গোপনে, মন-মাজারে

