স্বপ্নপূরণ 



ইচ্ছেগুলো স্বর্গ থেকে নেমে আসেনি বলে কাদায় বসে আছে জল; জলের উপর স্থির পায়ে দাঁড়িয়ে রোদ লুকোচুরি খেলে। দাবীদাওয়া আর কত! সরো, সরো তো দেখি, আরো দূরে সরে দাঁড়াও... অপেক্ষা পেরিয়ে যাব বলে এখনও নির্দিষ্ট গতি ফিরছে না! গাঢ়স্বপ্ন থেকে ঘনত্ব বাড়ছে! বাড়ছে মোহসম স্বপ্নপূরণ, কল্পনা 
একমাত্র চোখই জানে ভেতরচোখে রহস্য কত? ছুঁলে গহব্বর থেকে সে-ও টেনে তোলো ভেদ করা সর্বস্ব-রহস্য… কোনো চিহ্ন রাখোনি বলে সমীপবর্তী দাঁড়াই; কৌতূহলে খেলি। আমার ক্লান্তি নাই 
ক্লান্ত হাতে মিশে থাকে কাঁটা-ছেঁড়া দাগ। চোখের ভেতর উড়ে হাওয়া, হাওয়ার ভেতর উড়ে চুল! ধারণা জল ছুঁয়ে দেখা, হতে পারে দারুণ কিছু... পূর্ণ হবে কি ধারণা, দূরত্ব বিস্তার? ফলে, ধারণাহীন দূরত্ব লুকিয়ে গেলো ভয়ে 

