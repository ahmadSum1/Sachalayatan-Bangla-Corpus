একশোটি দিনের ঋণ



ইচ্ছে করে জেগে উঠি পুর্নবার; গলা চেঁচিয়ে বলি আমি আগেই জানতাম হাওয়াভরে তুমি দাঁড়াতে শিখনি, দাঁড়াতে পারবে না আর। সময়ও বাঁধবে না নিয়ম। কিন্তু তোমার আগ্রহ কম! আগ্রহ, আমিও যদি এরকম হই... দৃশ্যহত্যা দেখবো বলে দাঁড়াই, তার আগে দু'শো-এক সেকেণ্ডের আত্নহত্যা দেখে বাড়ি ফিরি;  সেকেণ্ডহত্যার ডরে তুমি ঘামো, ভয়ে দু'হাত ঘষে শরীরে মিশাও; নাক ঢলে অনুভব করো- 
সেকেণ্ড-মিনিট গুনে সন্ধ্যা সাতটায় মনটা কত কিছুই না ভাবতে চায়। কিছু আমিও ভাবতাম... আগ্রহ, আমাকে বহন করো না ভবঘোরে! কড়ানাড়া বুকে, আমি ধরে রাখতে পারছি না একশোটি দিনের ঋণ 

