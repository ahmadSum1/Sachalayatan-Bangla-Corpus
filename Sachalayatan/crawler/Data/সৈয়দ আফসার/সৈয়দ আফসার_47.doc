মর্ম ছুঁলে লজ্জা পাও



অতিসতর্কে জলরঙ খুলে নাও। চোখ বন্ধ করলেই নষ্টালজিয়ার গন্ধ পাই। বিস্ময় জাগালে মন খারাপ লাগে না। কারণ, অবাক চোখে বাহ্যিকদৃশ্য দেখতে দেখতে কিছুই মনে পড়ছে না আর। যখন ফিরছি একা, ফিরতি আশায় ভরে গেছে জোড়া
চোখসহ অষ্টপ্রহর। ফিরে যাব না তাই, যত অ-দেখা; তত দূরদ্বীপ দেখা
কোথায় যাব?সে আশায় দাঁড়ায়নি বেলা। স্বপ্নাহরণ,প্লীজ ফের করোনা সময়শাসন খুব গোপনে আগামীকালের একটি মাতাল ইশারা গড়িয়ে নামছে জোড়া বরফের হিমতা বেয়ে শীতরাত্রি চোখে। প্রতিমুহূর্তে আমি স্বপ্নচ্যূত হই; তবুও অন্ধকার দেখে সাহস জাগানো গেলে না অক্ষত বুকে! তবুও জেগেছি যৌথজলে, ভেজা করতলে
ভেজাচুলের সৌন্দর্য লুকিয়ে দেহের অবশতা এড়ানো গেল কি-না জানতে ইচ্ছারাও দূরে তাকায় বলে ভালোই লাগে, জানতে চায় কে সে? বলি আত্মপরিচয়, অনিচ্ছায় আমাকেও ছোঁও প্রতিদিন। কিছুই বলি না— মর্ম ছুঁলে লজ্জা পাও, মন লেপে চুপচাপ চুমু লুফে নাও!

