জলবরফ



আগ্রহ, নিঃশব্দে যত্রতত্র ঘুরো। সবই দেখি, শুনি… শুধু শুনি না চুলের আওয়াজগুলো কিভাবে দলা পাকিয়ে দূরে দাঁড়ায়;  পুনরায় জাগিয়ে তোলো রহস্যময় নিঃসঙ্গতা। ভাবুক পৃষ্টাগুলো একত্র হলে জ্যোৎস্নায় মিশে থাকে ছায়াপালকসহ হাজারতারা। দৃষ্টি থেকে খসে পড়ে কলঙ্ক, হারানো রূপ, লোভাতুর নীরব ভঙিমা… এইবার দেখা যাবে রাত্রিফুলগুলো কিভাবে লাফিয়ে ওঠে খোলা জানালার শিকে
চিরে-খুঁড়ে দেখো, অনির্দিষ্ট কাল এবাবেই মিশে থাকা; এভাবেই খুঁজে দেখা ধূসর অন্ধকার। বাঁকাপথ হাওয়ায় ফেরে, আঁকাপথ হেঁটে আসে জোনাকপোকা; জোনাক আসা কি দরকার ছিল? কিছু বলল্লে না… ফলে আঙুলের ডগায় খেলছে ধুলা, ধুলার আঁচলে মাপছি সীমা। আমাকে টেনে রাখো হাওয়ার ভেতর যেনো গোপনে দুলে সব দাবিদাওয়া… এভাবেই বসে থাকি আজ বাঁধা দিও না
শুধু রেখাঙুলিতে মিশে থাকে বরফের কণা। এদেহ চুষে নিচ্ছে জলবরফ, দেহের পুরোটা আগুন-ফাগুন… চোখের ভেতর পুষে রাখি ক্ষণ, মুহূর্তআঁখি, বিষের বাঁশী। নীরবতা তুমি সহে যাও, সহো একাকি…

