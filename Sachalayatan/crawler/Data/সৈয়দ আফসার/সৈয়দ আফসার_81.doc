মোহরস



মোহরস গিলে জাগাতে পারো বিষব্যথা
শোধ দেবার আগে বাতি নেভানো সহ্য
করতে পারি না; জল পানে তৃষ্ণা নেই
যখন ঘুমাই সাধারণ অভিমানে ঘুমাই
                        বুঝলে...
প্লীজ! তথাগত নিয়মে চ্যাঁচামেচি করো না
সংকোচ থাকলে রাত্রিঠোঁট খুলে নিতে পারো
পুরো অনুভব... তোমার কৃপায় দাঁড়ায় যদি
অনিদ্রিতচোখ তাই কি ভালো নয়
কিছুই বললে না অপূর্ণ প্রাণসুরা—
সে আর ফিরবে না জেনে পোড়া দেহে বিষব্যথা
থেকেই যাচ্ছে; আর ভাবাচ্ছে চেনা, অচেনা টানে
তুমি দুষ্টুমি করো না মনে-মনে নীরব অভিমানে  

