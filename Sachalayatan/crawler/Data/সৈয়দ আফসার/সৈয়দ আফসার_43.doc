প্রয়োজনহীন



উল্টা মরকের বীজ! স্বরনালি ছিঁড়ে ছিঁড়ে চৈত্রপরবশে মনের ভাবগুলো দীর্ঘকাল বাঁচার আশায় মুক্তহৃদয় পাঠ হতে পারে। এ রকম ভাব সে-ও  জানতে চায় কতটুকু নিরাপদ ছুঁলে বুকদেহে জাগে না মৃত্যুভয়। প্রতীক্ষায় তাকে তাড়ানো যাবে কী? সার্কাসে-এসেন্সে কিংবা স্বয়ং বাগানবাড়ির ছায়ায়। জন্ম নেয়া একান্ত যতকথা তত আমার পূর্ণতা। বিপরীত সুতোর মতো ছুটে নিঃশ্বাস, টেনে নিচ্ছে চিবুকের টাট। বিশ্বাস চমকাচ্ছে শীতল বাতাস ঢুকে
এমন ভাব ধরে বসে আছ শ্বাসে, দূরের ছায়া লম্বা হবার কালে। জিভ কথার ধাক্কা সামলাতে না-পেরে এতকাল পরে বলবে কী? পরিচিত অহংকার কেউ দেখবে না সন্ধ্যা নামার আগে... ফলে চেনাজানা স্বপ্নাবেগগুলো জ্যোৎস্নারাতে চাঁদের আকাশে ঝুলে থাকে 
কেন যে ভান ধরে বসে আছো, আমাকেও দাঁড়াতে বলছ বুক চেপে মনের সন্দেহে। এখন ওইখানে বসে থাকা! তারও কি প্রয়োজন আছে?

