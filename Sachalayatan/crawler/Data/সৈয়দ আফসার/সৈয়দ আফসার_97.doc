অপরিচিতা



অপরিচিতা, জানার কিছুই ছিল না।তবুও দেহের ভাষা ভালো বুঝে চোখ।ভালো দেখায় মুখের সাজগোজ। কানে পাতাদুল, আঙুলে দুটি রিং,গলার চিকণ চেইন… বেবীগোলাপী রঙে আমার দুর্বলতা এতো-এতো বেশি যে, তাও মিলে গেল জামা পরায় 
অধিক চিন্তায় ভুলে গেছি সব, ইদানিং নিজের সাথে কথা বলতে পারি না।কৌতূহলে অপরিচিতার চুল দেখি। চুল কতটুকু দীর্ঘ না-হলেও নারী বলা যায়। ভ্রু কতটুকু কেঁটেছেঁটে ছোট বানালে আই-ভ্রু ছাড়া কিছুই পড়ে না চোখে। ঠোঁটে কতটুকু সন্দেহ জাগায় বিস্ফোরণ চোখ… কে জানে, কত আগেই ফুরিয়েছে জলঠোঁট খেলা।চোখের ডানপাশে অস্পষ্ট যে ছোট্ট কালো তিলটা সেখানেই আমি রহিয়াছি খাড়া।গালের টোল দেখতে দেখতে… বুক বুকঅব্দি আর যাওয়া গেল না
অপরিচিতা, কমবেশি সব রহস্যের বস্তু আঁচ হলো ধীরে, কিন্তু তোমার হাসির রহস্য বুঝা গেল না!...

