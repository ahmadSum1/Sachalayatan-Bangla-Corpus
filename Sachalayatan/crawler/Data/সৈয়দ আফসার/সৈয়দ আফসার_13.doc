হতবাক



হতবাক, রূপ ধরে হেসে ওঠো আপনগৃহে
নিজসমগ্র ঘিরিয়া রাখো, যেন সর্তক নিমার্ণ
                 ফুল-মাটির-স্নেহে
অন্ততঃ একটি দিন— তুমি শুধু মন টেনে ধরো
তোমার জামার ভেতর একবার হই নিশ্বাসহীন
আপনগৃহে হলাম নর্দমারমুখ, বৃক্ষতলবাসি বিবশদেহ
আগত স্নেহময়ী, ভেঙো না প্রতিশ্রুতি, পিনপতন
নীরবতা জেনেছে কি আঙুল ফোটাবার ছলচাতুরি
               কিংবা পাল্টানো নিয়ম
আমার স্বপ্নকে হত্যা করতে পারো যদি বিপন্ন কালে
     আমার জন্য গাঁথে কেউ  সনাতন নিয়ম
ও-বাগানফুল, গাঁথচুল আর্শি সাজাও পূর্ণমোহে
ডে-অফ দিনে আমিও বেহুঁশ হয়ে ঘুমাই নাকডাকাসুরে
আমার দিকে তাকায় ঝরাস্মৃতি আর লুকানো বয়স
আয়নায় ধরে রাখছি ঋণসহ এক-একটি দিন! দেহের সারস
কার বশে আপনজল উচাটন, আমাকে টেনে রাখল 
বনদেশের পাড়ে; আর আমি বনদেশের দু’শ্রু
জলবৃষ্টি ছিঁড়ে সেই ভাবখানা দু’হাতে ঘষে রাখছি
ব্যবধান আমাকে টেনে নাও শৈশবে
ভরসন্ধেবেলা হালকা চিতাগ্রি টেনে রাখছি; বলিব কারে?

