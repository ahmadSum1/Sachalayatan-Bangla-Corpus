প্রয়োজনহীন 



উল্টা মরকের বীজে! স্বরনালি চিরে চিরে চৈত্রপরবশে মনের ভাবগুলো দীর্ঘকাল বাঁচার আশায় মুক্তহৃদয় পাঠ হতে পারে, এরকম ভাব করে সে-ও  জানতে চায় কতটুকু নিরাপদ ছুঁলে বুক-দেহে জাগে না মৃত্যুভয় এই প্রতীক্ষায় তাকে তাড়ানো যাবে না সার্কাসে-এসেন্সে কিংবা স্বয়ং বাগানবাড়ির ছায়ায়; বসে থাকা; জন্ম নেয়া; তোমার একান্ত যতকথা... তত আমার পূর্ণতা... বিপরীত সুতোর মতো ছুটে নিঃশ্বাসে টেনে নিচ্ছো চিবুকের ছাট;  বিশ্বাসে চমকাচ্ছো শীতল বাতাসে ঢুকে; বলছি পূর্ণদুপুরে
এমন ভাব ধরে বসে আছো শ্বাসে তাও দূরে ছায়া লম্বা হবার কালে কথার আঁচড় বাঁ-চোখে বদলাতেই ওঁয়ায় ওঁয়ায় কাঁদে বুক বোধিপরবাসে তাও জিভের ধাক্কা সামলাতে না-পেরে এতকাল পরে বলবো না পরিচিত অহংকারে কথা ছিল সন্ধ্যা নামার আগে অন্ধকারে... চেনা-জানা স্বপ্নাবেগ গুলো আয়াতক্ষেত্রে না হলে বর্গক্ষেত্রে আঁকতে স্মৃতি-তালিকায় ঠুকে মাদুর পেতে বসবো মাটির উঠানে কিন্তু তুমি জ্যোৎস্নারাতে  আকাশে ঝুলে থাকা চাঁদের মতো 
কেনো যে ভান ধরে বসে আছো আমাকেও দাঁড়াতে বলছো বুক চেপে মনের সন্দেহে এখন ওইখানে বসে থাকা! তারও কী প্রয়োজন আছে?

