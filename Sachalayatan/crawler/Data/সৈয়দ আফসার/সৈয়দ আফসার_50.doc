ধন্ধ : কবিতা ও গান



গানে মাখামাখি সুরে আকাল, কবিতার ঘোরে নেচেছি বহুকাল... এখন শুধু জ্বালা  বইয়ের পৃষ্ঠায় তোর মিথ্যুক স্মৃতি, কাউকে বলিস না কেনো তুই হ’লি একেলা
গান না কবিতা এ বিষয়ে তোর খোলাখুলি ফায়সালা দুটিই ভালো।এ বিষয়ে আমার দ্বিমত কখনোই ছিল না। লোকগান কিংবা কবিতা জীবনের ভাঁজে-প্রভাঁজে জলছবি আঁকে। সময়ের টুকিটাকি আশা স্বকণ্ঠে একাই চাখে। কাউকে বলি না কিছু; পরে ভুলতে পারবো না জেনে
কবিতা দুর্বোধ্য জেনে গানটাই বেছে নিলে— কবিতা কাকে শোনাই? সব অপ্রস্তুত রেখে সেই যে চলে গেলে মেহদি রাঙানো হাতে... কবিতা না গান কোনটি ছোঁব আগে। গান ছুঁলে দুঃখের মতো বিরহ লাগে; কবিতা সে-যে হাসি-পড়শি, পাশের বাড়ি... তাকে ছুঁয়ে ফেললে কবিতার ছন্দ-দ্বন্দ্ব সবই হারাই— তীব্র আবেগে শোকাগ্নি কেটেকুটে রাত্রিসুর সাজাই

