এক দম মনে নেই 



আঘাত দাও, মুগ্ধ হই। অপেক্ষাভ্রমে চমকে দাঁড়াই। রাত্রি প্রত্যাশায় সারাদিন ঘুরি। আকাঙ্ক্ষায় রাত্রি জাগে না; একাই জাগি। রাত্রিপরিচয় সর্বদা নিচুপথে হাঁটো, পতন শেখাও। জানা গেল না; ভরা চোখে কত নিষেধ আছে। জানা গেল না; চোখের ভেতর কত সুখ জাগে। কেবল খুনি করো জলঠোঁট অপরিচিত ঘ্রাণে 
মেজাজ ভালো নেই। কিছুই মনে পড়ে না। বিশ্বাসী, তোমার  কাজ কি শুধু মন খারাপ করা? আমাদের মন খারাপ হলে প্রবলতৃষ্ণা চেঁচিয়ে উঠে ছায়াপাহাড়ের গতি পরিচিত আকর্ষণসহ তৃপ্তিযাপন। আনাগোনা, আদর্শে সুখে থাকা ভালো; আরো ভালো সতর্কিত ইচ্ছায়। আমাদের নিকটবর্তী দূরত্ব ঠিক যেন কত?... 
একটি ফেরত চুম্বনের আশায় বাববার খুনি বানাও; দাও তাড়া
দেবী, একদম মনে নেই; সেখানে তুমিও যে নিরাপদে খাড়া…

