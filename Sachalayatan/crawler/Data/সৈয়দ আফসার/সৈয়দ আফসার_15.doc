যৌথপাঠ



যৌথতা, কেন বলছ ভেজা বরষায়
কত প্রসঙ্গ আসে— ‘সে এক বিস্ময়’
সেই কবে, জোড়া-চোখের গহনায় 
গ্রহণলাগা মৌসুমী ফলের পাতায়… 
যৌথতা, মাতালের নেই কোন দায়
আগামী অধিকার এমনও হতে পারে
অমন না-হলে প্রতিবেদনা খুব ধীরে
মেলামেশা করে, সারমর্মটুকু আঁধারে 
অলস দিনের মত রূপ ধরে ও ঝরে—
যৌথতা, ‘ইচ্ছার ব্যাখ্যা’ জানবে সন্ধ্যা পরে
জলে না-ভিজে কীভাবে নেবে জলজ্ঞান?
জলের চিবুক যে অর্ধেক জেনেছি, কারণ 
জলের আয়নায় ফুটছে বাঁধা চুলের ঘ্রাণ
ওই ভেজাচুলে মাতাল ঘ্রাণ চিরদায়হীন
যৌথতা, একাকী বৃথাপাঠ  জলজবিজ্ঞান
--------------
১৯-০৯-২০১১

