হালকা থেকো আশায়



দেহের সাথে মিশে যাচ্ছো তাড়া! অনতিদূরে আসা-যাওয়া  মানে আদিপ্রকরণ, শালবন, বিবিধহাওয়া। সর্বশোক ক্রমে ক্রমে জেগেছে অপেক্ষাগাছে, বুঝা গেল এইখানে তুমিও উপলব্দিতে ঘুরো আর স্পর্শে মিশাও যৌথরহস্য, নীলরঙ, কামনাফুল, আবছায়া। এভাবেই আগ্রহ সরে যেতে যেতে বাড়ে মৃদুলুপ্ত উষ্ণতা! বাড়ে দায়বদ্ধতা, ভরাআগ্রহ, আর্তনাদ... 
প্রেরণা, একাকী যেতে চাই কিন্তু পারি না; মূলকথা নীরব দর্শক! আপাতত কিছুই চেষ্টা করি না, সুঝোগ পেলেই গুটিয়ে রাখি গোপন ইশারা, পরস্পর জিজ্ঞাসা... নিজেরাই মিশে থাকি ধ্যানে, শ্বাস টেনে টেনে ঘুমোনোই ভালো ভাঙা-ভাঙা ঘুমে… 
কিন্তু পক্ষপাত আমারই গত যৌবণার মতো অর্ধেক আশা দিলেই হাসে! এমন ভাবখানার বয়স বাড়ছে জেনে আমাকে গিলে ফেলছে চিরস্থায়ী ঘুমে। ঈর্ষাকথা হও চুপচাপ, হও সন্ধ্যাপোষাক। ইচ্ছারা দুশ্চিন্তা করো না; হালকা থেকো সকল আশায়

