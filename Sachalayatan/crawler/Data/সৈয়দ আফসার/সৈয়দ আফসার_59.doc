বিরহবিলাস



ভাবার যত বিষয়ই থাক; ঘোর অন্ধকারে বিছানায় শুয়ে পুরনো গান শুনলেই কেনো জানি তোর মুচকি হাসির মুখোচ্ছবি দূর অন্ধকারে উড়ে পিপাসাধিক মৌনহাওয়ায়! মৃদু সংক্রমণ আর বিরহবিলাস একই গতিপথে হেঁটে যাচ্ছিল বলেই কি চোখকেও আলোকিত করে? 
সব পথ জানাশোনা ছিল, তাই পথ চিনে কত আগেই চলে গেলে অনেক দূরে... কেনো যে এখনো মাঝেসাঝে আসিস ঘুমঘুম চোখসহ গানের পরতে হেসে ও ভেসে! 
কিছুই অবশিষ্ট ছিল না বলে অধিক পিপাসা... তাড়া যত এভাবেই শেষ হবে দিনের পর দিন মিশিয়ে যেমন, পুরনো বছর। খুব কাছ থেকে দেখছি টান-টান আওয়াজ, ইচ্ছে বিরুদ্ধে টানছি;টেনে রাখছি ঐচ্ছিক নিয়ম… কেনো যে ঘুমের ভেতর কৌতূহলি করিস আরো একটি ঘুম; আপেলবাগান…
--------------
২৫-১০-২০১০

