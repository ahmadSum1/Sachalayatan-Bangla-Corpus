কেন তাহার জন্য



তোমার ওই নুপূর ভিজুক,
সমুদ্রের লোনা জলে।
কিংবা তা ভিজুক লোনা,
আমার এই অশ্রুজলে।
আমি এই জলের ঋণ আজ শোধ নেব না।।
পাড় ভাঙ্গা এক নদীর জলে,
কোনো এক সন্ধ্যাকালে,
স্মৃতিগুলো বোতল ভরে।
ছুঁড়ে আমি ফেলেছিলাম।
আমি আজ হারিয়া যাওয়া স্মৃতি আজ ফেরত চাই না।।
চাই না তোমায় আমার করে, বলো শুধু...
তুমি কি একটি বারও আমার কোনো ডাক শোন নি?
আমি তো রাত্রি হলে ঠিকই তোমার কান্না শুনি।।
মানুষের ভাঙ্গা হৃদয় এক এক করে জোড় লাগিয়ে,
আবার বুঝি ঠিক করা যায়?
তাই যদি হয় !
তাই যদি হয় !
তবে তুমি দাও না আমায় জোড় লাগিয়ে।
ভাঙ্গা হৃদয় কয়জনা চায়?
কেউ জানে না!
কেউ জানে না!
কেউ জানে না, আয়না জানে, নিস্তব্ধতায়...
আর জানে শেকল পড়ানো মনুষ্য এক। প্রশ্নোত্তরহীন!

