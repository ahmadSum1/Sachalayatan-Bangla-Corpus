আইয়ুব বাচ্চু ......



গতকাল রাতে দেশ টিভি-তে ছিল “কল এর গান” নামক একটি অনুষ্ঠান। অনুষ্ঠানে লাইভ পারফরমেন্স করেছেন এল.আর.বি। আইয়ুব বাচ্চু একে একে গেয়েছেন ঘুম ভাঙা শহরে, মেয়ে, সেই তুমি, ফেরারী মন, রূপালী গিটার, তারা ভরা রাতে, নীল বেদনা সহ অনেক জনপ্রিয় গান। গান শুনতে শুনতে হারিয়ে গিয়েছিলাম ৯০ এর সময়টাতে যখন সারাদিন ব্যান্ডের গান শুনে কাটতো। বরাবরের মতো বাচ্চুর সাথে তার হাতের গিটারও কথা বলে উঠে। অসাধারণ একটি অনুষ্ঠান।
আমি বাচ্চুর গান শোনা শুরু করি ৯৫ থেকে। তারপর একটানা শুনেছি ২০০০ পর্যন্ত। তারপর জানি না কি হলো বাচ্চু কিসব জানি আম্মাজান, এক চালা টিনের ঘর টাইপের গান গাওয়া শুরু করলেন। কমিয়ে দিলাম বাচ্চুর গান শোনা। কিন্তু পুরনো গানগুলি সবসময়ই টানতো। কত স্মৃতি জড়িয়ে আছে এক একেকটা গানের সাথে। কালকে অনেকদিন পর আবার সেই সব স্মৃতি মনে পড়লো।
শুরু হয়েছিল ১৯৯১ সালে একসাথে দুইটা ক্যাসেট দিয়ে, তারপর তবুও, সেই তুমি ইত্যাদি। ১৯৯৯/১৯৯৮ সালে বন্যার সময় মাত্র একটি গান দিয়ে আইয়ুব বাচ্চু একটি এ্যালবাম বের করেছিলেন “বাচাও বিধাতা”। ক্যাসেট বিক্রির টাকা দেয়া হয়েছিল বন্যার্তদের সাহায্যে। প্রিন্স মাহমুদের সুরে করা মিক্সড এ্যালবামগুলো সবসময়ই ছিল হিট। আনপ্লাকড ফেরারী মন তো ছিল এককথায় অপূর্ব। উনার গানগুলোর মধ্যে সেরা কোনটা বললে বেছে নেয়াটা আসলেই কষ্টকর। হকার, ঘুমন্ত শহরে, পালাতে চাই, অভিযোগ নেই, চাদ মামা, মাধবী, ঘুম ভাঙা শহরে, মেয়ে, সেই তুমি, ফেরারী মন, রূপালী গিটার, তারা ভরা রাতে, নীল বেদনা, কষ্ট, বাংলাদেশ ................................................... অসংখ্য।
আমার আইয়ুব বাচ্চুর গান শোনার হাতেখড়ি হয় এলাকায় একজন বড় ভাইয়ের হাত ধরে। “নিপু মামা” বলে ডাকতাম আমরা সবাই উনাকে। প্রত্যেকটা ক্যাসেট বের হওয়ার সাথে সাথে ভিড় করতাম উনার বাসায়, কারণ ক্যাসেটের দোকানীদের সাথে উনার ভাল পরিচয় ছিল আর সেই সূত্রে ক্যাসেট বের হওয়ার আগের দিন কিভাবে জানি ক্যাসেট উনি পেয়ে যেতেন। স্কুলের টিফিনের টাকা ভিডিও গেম খেলার টাকা বাচিয়ে কোনমতে ৪০ টাকার প্রয়োজন। ব্যাস তাহলেই একটা ক্যাসেট হাতে পেয়ে যাবো। আর প্রত্যেকটা ক্যাসেটের সাথে একটি পোষ্টারের জন্য লাগতো আরোও ১০টাকা। মাঝে মাঝে ফ্রি পোষ্টার পাওয়া যেত। আমি আসলেই উনার কাছে কৃতজ্ঞ এর জন্য। তারপর শুরু হতো সারাদিন গান শোনা। মাঝে মাঝে প্রতিযোগীতা হতো কে বেশী জোড়ে ভলিউম দিয়ে এলাকায় গান বাজাচ্ছে। আর এই কারণে কতদিন মা বাবার হাতে পিটুনি খেয়েছি তার হিসাব নেই। একবার মনে আছে শুধুমাত্র “মেয়ে” গান শুনে শুনে কাটিয়ে দিয়েছিলাম অর্ধেক রাত। আরোও কত যে স্মৃতি.............
ইদানিং কালের গানগুলো আর আগের মতো টানে না। বয়সের ভারে গলায়ও নেই আগের সেই মধু, তারপরও বাংলাদেশের অন্যমত সেরা মিউজিশিয়ান, এশিয়ার মধ্যে অন্যতম সেরা গিটারিষ্টকে আমার স্যালুট। বেচে থাকুন একজন আইয়ুব বাচ্চু আমাদের মাঝে আরোও শত বৎসর। আরো আমরা উপহার পাই আরো আরো ভালো ভালো গান উনার কাছ থেকে। জয়তু বাচ্চু, জয়তু এল.আর.বি।
শান্ত
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%68%61%6e%74%6f%6f%40%68%6f%74%6d%61%69%6c%2e%63%6f%6d%22%3e%73%68%61%6e%74%6f%6f%40%68%6f%74%6d%61%69%6c%2e%63%6f%6d%3c%2f%61%3e%27%29%3b'))

