Star Bucks vs. আলম ভাইয়ের চা



সাদাত শিমুল ভাইয়ের "মনে পড়ে, নীলক্ষেত" পড়ে যারপরনাই অনুপ্রানিত হয়ে লেখা
কোথায় যেন পড়েছিলাম , নতুন বিদেশে এসে বাঙ্গালীদের প্রধানত দুভাগে ভাগ হয়ে যান। এক দল যা দেখে সব  কিছুতেই মুগ্ধ হয়; অন্য দলের অবস্থা সম্পূর্ন বিপরীত। তাদের কিছুই ভাল লাগে না। আমি মনে হয় ২য় দলে।
তো প্রথম যে জিনিষটা ভাল লাগল তা হল স্টারবাকস্‌ কফি। কদিনের মধ্যে আবিষ্কার করে ফেললাম দেশের  আলম ভাইয়ের টঙ্গের দোকানের সাথে এর নানা মিল।
-	দুটাই তরুনদের প্রিয় আড্ডাস্থল। স্টারবাক্সে অবশ্য বয়স্কদেরও দেখা যায়। এক কাপ কফি নিয়ে ঘন্টার পর ঘন্টা চলে নানা তর্ক বিতর্ক, তমুল আড্ডা। কেউ হয়তো গিটার নিয়ে বেসুরো গলায় গান ধরে। পুরো আমেরিকার দ্রুত ছুটে চলা জীবনের সম্পুর্ন বিপরীত চিত্র এখানে। কারো যেন কোন তাড়া নেই। কেবল নিটল আনন্দময় সময়।
-	আলম ভাই যেমন সারাদিন রেডিও বাজায়, স্টারবাক্সেও বেজে চলে নানা জ্যাজ মিঊজিক। স্টারবাক্সের কল্যানে কদিনেই ভক্ত হয়ে যাই মাইল ডেভিসের।
-	আলম ভাইয়ের সেই প্রবল হলুদ কেক, কলা আর টোস্ট বিস্কুটকের মত স্টারবাক্সেও আছে নানা স্বাদের ব্রাউনি আর মাফিন। আর উপরি হিসাবে আছে ফ্রী ও্যায়ারলেস ইন্টারনেট। ল্যাপ্টপ আর বটমলেস কফি নিয়ে বসে চলে তুমুল ব্রঊজিং।
-	অবাক কান্ড মনে হলেও আলম ভাইয়ের লাশের চা আর একটা টল মোকার দাম প্রায় সমান। পার্থক্যটা কেবল টাকায় আর ডলারে।
কিন্তু যতই মনকে বুঝাই , ফাঁকি টা নিজের কাছেই ধরা পড়ে যায।
৩ বছর পর গেলে কি স্টারবাকসের কেউ আমাকে আলম ভাইয়ের মত বলবে -
- আপা কদ্দিন পর আইলেন!
- আলম ভাই ভুলে গ্যাছেন??? আমি তো এখন অন্য দেশে থাকি।
- হেহ হেহঃ , কি যে কন! আপা, ভুলি নাই । আমি ডিবি করসি এবার, যদি লাগে , তয় আমি কিন্তু আম্পনার অখানেই যাব কলাম।
- কোন অসুবিধা নাই আলম ভাই, আপনি অবশ্যই আসবেন।
- অই পিচ্চি আপারে, চিনি কম, পাত্তি বেশী একটা চা দে! কাপ ধুইয়া দিবি ভাল করে।
আমার কেমন চা- পছন্দ, তআ এখনো মনে রেখেছেন দেখে খুশী হয়ে যাই।
টুকটাক কথার পর ব্যস্ত হয়ে পরি , বন্ধুদের সাথে আড্ডায়, কোন ফাঁকে বিকাল গড়িয়ে সন্ধ্যা নেমে আসে। খেয়াল হয় মশার জ্বালায়।
চায়ের দাম দিতে উঠি! জ্বিভ কেটে আলম ভাই বলেন
-	আপা আপনি আমার পুরানা কাস্টমার , আপ্নের আজ দাম দিতে হবে না।
আমি জোর করি না। এই মমতার মুল্য দু টাকার চায়ের চেয়ে অনেক বেশী। হ্যা আলম ভাইয়ের কাছেও।
পরদিন আবার যাই, দেশবাসীর জন্য আনা কিছু গণ উপহারের একটা নিয়ে। কিন্তু দেয়া হয় না । নিজের কাছেই লজ্জা লাগে। তার বদলে আমার ঠিকানা আর নাম্বার দিয়ে আসি। ডিভি লেগে গেলে যেন যোগাযোগ করতে পারেন।

