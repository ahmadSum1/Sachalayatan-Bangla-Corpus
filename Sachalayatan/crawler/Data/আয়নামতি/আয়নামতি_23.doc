দেখিয়া, পড়িয়া, ক্ষেপিয়া গিয়াছি!




ভীষণ রকমের চণ্ডাল মেজাজে আছি। মেজাজের আর দোষ কী! পত্রিকার পাতা খুললেই চারিদিক থেকে ধেয়ে আসা অশুভ সংবাদের তোড়ে প্রায় স্নায়ুতন্ত্রের সবোর্চ্চ সহ্য ক্ষমতা ভেঙে পড়ে। প্রায়ই ভাবি, পত্রিকা পড়াই ছেড়ে দেবো! কিন্তু ছাড়ি, ছাড়বো করে আবারও কেনো জানি চোখ রাখি এর পাতায়। হয়ত অন্তর্জালের কালো কালো অক্ষরগুলো ফুঁড়ে পেতে চাই বহুদূরের প্রিয় স্বদেশকে। কিন্তু পরিবেশিত খবরে মেজাজ হারাই প্রায়শই! এই যেমন এই খবরটা, বন ও পরিবেশ মন্ত্রী সংসদে দাঁড়িয়ে রীতিমত দলিল দস্তাবেজ সহকারে প্রমাণ করতে চেয়েছেন বাংলাদেশের আইন শৃঙ্খলা পরিস্হিতি মার্কিন যুক্তরাষ্ট্রের থেকে ভালো!!! শুনেছি, পর্ণস্টারেরা শট নেবার আগে নাকি বিশেষ মাত্রার নেশা জাতীয় দ্রব্য গ্রহণ করে ক্যামেরার সামনে দাঁড়ান। কারণ, স্বাভাবিকভাবে অনেকের পক্ষেই নাকি ওভাবে শট দেয়াটা কঠিন হয়ে যায়। আমার খুব জানতে ইচ্ছে করছে, মাননীয় মন্ত্রী মহোদয়ও কি বিশেষমাত্রার কিছু গ্রহণ পূর্বক কথাগুলো বলেছেন??
দেশের আইনশৃঙ্খলা যদি এতোটাই নিরাপদ তবে কেনো বেঁধে দেয়া সময় পেড়িয়ে গেলেও এখনো সাংবাদিক দম্পত্তির হত্যা রহস্যের কোনো কূল কিনারা হলো না! আপনার জ্ঞাতার্থে জানাচ্ছি মাননীয় মন্ত্রী মহোদয়, মার্কিন যুক্তরাস্ট্রের ফ্লোরিডায় (ব্যক্তিগত প্রোপার্টিতে অবস্হান করেই) এক ব্যক্তি তার টিনেজ ছেলের উপর চড়াও হয়। এই মারপিটের দৃশ্যটি প্রত্যক্ষদর্শীদের কেউ গতবছর ইউ টিউবে ছড়িয়ে দেন। ছেলেটি কিন্তু এ ব্যাপারে বাবার বিরুদ্ধে থানা কিংবা কোথাও কোনো অভিযোগ করেনি। কিন্তু আইন শৃঙ্খলা রক্ষাকারী সংস্হা মারফত এক্ষেত্রে পদক্ষেপ নেয়া হয়। এবং চলতি মাসে ফ্লোরিডার আদালত লোকটিকে দোষী সাব্যস্ত করে দশ বছরের কারাদন্ড দেয়। খুব ছোট্ট একটা উদাহরণ এটি। খুঁজলে এমন ভুঁড়ি ভুঁড়ি উদাহরণ দেয়া সম্ভব। দেশে এমন নজির ক'টা দেখানো সম্ভব বলে মনে করেন মাননীয় মন্ত্রী? উৎসাহীদের জন্য ভিডিও লিংক http://youtu.be/y-oTgjIKtjA
আসলে রাজনীতিবিদদের এরকম নির্বোধ অকাঠ মন্তব্য পড়তে পড়তে এবং শুনতে শুনতে আম জনতার গা সয়ে গেছে। তাই সেভাবে প্রতিক্রিয়াও আসে না। যার যা খুশী বলো গনতন্ত্রের দেশে এমন সব আলটপকা কথার জন্য কাউকেই কখনো কোনো রকমের জবাবদিহিও করতে হয়না। তারচে হরবোলা বলে যাও.......
তবে কথা হলো, যে খবরের কারণে আমার মেজাজ চণ্ডালাকার ধারণ করেছে সেটি কিন্তু উপরে বর্ণিত খবরটি নয়! বলা যেতে পারে ওটি ওয়ার্মাপ প্রক্রিয়া মাত্র। মূল বক্তব্যে চলে যাই। জাতিগত ভাবে আমরা ভীষণ রকমের আবেগপ্রবণ আর জেলিফিশ মেমোরির। কিন্তু কিছুক্ষেত্রে ভুলে গেলে চলবে না কোথায় আবেগের রাশ টানাটা জরুরী। কখন স্মৃতিশক্তিটাকে হতে হয় শিখা অনিবার্ণের মতো সদা প্রজ্জ্বলিত। আমাদের অহংকার করবার মতো কিছু নেই নেই করেও যা আছে তা অনেক জাতিগোষ্ঠীরই নেই। আমাদের আছে রক্ত দিয়ে ভাষা পাওয়ার অহংকারী ইতিহাস। আমাদের আছে অনেক প্রাণের বিনিময়ে পাওয়া মহান মুক্তিযুদ্ধ।
ইতিহাসের সেই দুর্বিসহ সময়ে যে দেশটি আমাদের বুকে পদাঘাত করেছিলো, স্বভাবতই সে দেশ আমার জন্য আজীবনই শত্তুরের দেশ! তার সাথে আমাদের কোনো রকমের সদ্ভাব রাখার দায় আমি অন্তত অনুভব করিনা। আমি আমার সব ধরণের অনুভূতির সাথে ঐ নোংরা দেশটির সম্পৃক্ততা অগ্রাহ্য করি গ্লোবাল অর্থনীতি, রাজনীতিসহ বাকিসব ত্তত্ত্বীয় প্রয়োজনীয়তাকে বুড়ো আঙ্গুল দেখিয়েই।
যে দেশ রাষ্ট্রীয়ভাবে এখনো বাংলাদেশের উপর তাদের কৃতকর্মের জন্য ক্ষমাপ্রার্থী নয়। তাদের খুঁইয়ে যাওয়া ক্রিকেটের সম্মান রক্ষার দায় কেন নিতে যাবে বাংলাদেশ?
ঠিক ধরেছেন, আসছে এপ্রিলে পাকিস্তানে বাংলাদেশ ক্রিকেট দলের সম্ভাব্য সফরের খরবটি জেনেই আমি মেজাজ হারিয়েছি! ২০০৯ এর পর থেকে নিরাপত্তার কারণে যেখানে বিশ্ব ক্রিকেটাঙ্গন মুখ ফিরিয়ে রেখেছে পাকিস্তানের দিক থেকে সেখানে ঠিক কোন যুক্তিতে বাংলাদেশের ক্রিকেটের নীতি(!) নির্ধারকেরা এমন আত্নঘাতী একটা পদক্ষেপ নিতে যাচ্ছেন? পাকিস্তান নামের দেশটি এখন নৈরাজ্য আর অরাজকতার নাম। অর্ন্তঘাতে জর্জরিত। নিজেদের শ্রেষ্ঠ মুসলমান বলে জাহির করা এই দেশটির এমন কোনো স্হান নেই যেখানে তারা সাধারণ মানুষের নিরাপত্তা দিতে সক্ষম। তাদের নির্বিচার জঙ্গিবাদের থাবা থেকে মসজিদ, ঈদের জামাত কিছুই রক্ষা পায়নি। রক্ষা পাননি সেদেশের একদা ক্ষমতাবান রাজনৈতিক নেত্রী বেনজির ভুট্টো। এমন একটা জলন্ত শত্রুভূমিতে কেনো যেতে হবে দেশের জাতীয় সম্পদ ক্রিকেট দলকে???
অবশ্য এরকম আচরণ আমাদের দেশবন্ধুদেরই মানায়। তারা একেকজন একটা কংসমামা ছাড়া আর কি সেটা আমরা খুব জানি। তাই তো দেখি তারা দিব্বি স্পিকটি নট হয়ে থাকেন সৌদিতে আমাদের ভাইয়েদের শিরোচ্ছেদের ব্যাপারে। সেখানে তাদের লবিংয়ে কোনো ফয়দা নেই বলেই কি এমন নিষ্ঠুর নীরবতা?
২০০৯ এ লাহরে সফরকারী শ্রীলঙ্কা দলের বহনকারী বাসে সন্ত্রাসী হামলার পরিপ্রেক্ষিতে আইসিসি পাকিস্তানের মাটিতে সব ধরনের আন্তর্জাতিক ক্রিকেট ম্যাচের উপর নিষেধাজ্ঞা জারী করে। শুধু তাই নয় ২০১১ সালে অনুষ্ঠিত বিশ্বকাপ ক্রিকেটের ভ্যেনু হিসেবে বাংলাদেশ, ভারত শ্রীলঙ্কার মতো পাকিস্তানও আয়োজন দেশ হিসেবে ছিলো।কিন্তু নিরাপত্তার কথা বিবেচনা করে ইন্টারন্যাশনাল ক্রিকেট কাউন্সিল(আইসিসি) পাকিস্তানের কাছ থেকে সে স্বত্ত্ব কেড়ে নেয়। সেই থেকে হতচ্ছাড়া দেশটি নিরপেক্ষ ভেন্যু হিসেবে বিভিন্ন দেশের মাটিতে তাদের হোম ক্রিকেটের আসর বসাতে বাধ্য হচ্ছে। তো এরকম পরিস্হিতিতে প্রতিবেশির দুঃখে আমরা যদি না কাঁদি মা
কেম্নে হবে তবে বলে ঝাপিয়ে পড়তে ব্যাকুল একক ব্যক্তি হিসেবে লোটাস কামাল পড়তেই পারেন। পাকিবান্ধব মুখ তো কম দেখলাম না স্বাধীনতার এতোগুলো বছরে সেখানে আরো কিছু র্নিবোধের মুখ যোগ হলে আমাদের তেমন একটা ক্ষতি হবে না। কিন্তু জাতীয় ক্রিকেট দলের নূন্যতম ক্ষতি আমাদের জন্য কতোটা হয়ে দাঁড়াবে সেটা ভাববার দায় আমি দলীয় আর ব্যক্তি স্বার্থে অন্ধ লোকগুলোর হাতে ছেড়ে না দিয়ে দেশের আম জনতার উপর ছেড়ে নিতে চাই।
জনগণ আপনারাই বলুন আমাদের কি পাকিস্তানী ইউনুস খানের সেই অপমানজনক বক্তব্যটি ভুলে যাওয়া উচিৎ?"বাংলাদেশের টেষ্ট ষ্ট্যাটাস কেড়ে নিয়ে আফগানিস্তানকে দেয়া উচিৎ। আফগানিস্তান বাংলাদেশের চেয়েও ভালো দল" ??? সেই অযোগ্য দলটিকেই কেনো এখন শিখন্ডী হিসেবে ব্যবহারের প্রয়োজন পড়লো পাকিস্তান নামের নষ্ট ভ্রষ্ট দেশটার? আর তাদের সে স্বার্থকে সিদ্ধিলাভের জন্য লোটাস কামালেরাই কেন উঠে পড়ে লাগলেন?
জাতীয় ক্রিকেট দলকে বলছি, আপনারা দেশের সম্পদ। তাই আপনাদের উচিৎ হবেনা সে সম্পদকে অন্যায় ব্যবহারের সুযোগ করে কারো ব্যক্তিস্বার্থকে পূর্ণ হতে দেয়া। অতীতেও এমন ব্যবহার হয়েছে। ২০০২ এ যখন সন্ত্রাসী হামলার জন্য নিরাপত্তার ইস্যু তুলে সফরকারী নিউজিল্যান্ডদল দ্রুত যেখানে পাকিস্তান ত্যাগ করেছিলো। সেখানে তৎকালীন ক্রীড়া প্রতিমন্ত্রী বাংলাদেশ ক্রিকেট দলকে ঠেলে দিয়েছিলেন ২০০৩ পাকিস্তান সফরে পাঠিয়েছিলেন। তখন কোনো রকম অঘটন ঘটেনি বলে কেন ধরে নিচ্ছেন এখন ঘটবে না? কারণ পত্রিকা মারফত আমরা সংবাদ পেয়ে যাই, চলতি মাসের শুরুর দিকে যখন লোটাস কামাল বাহিনী সম্ভাব্য সফরের নিরাপত্তা ব্যবস্হা দেখার জন্য পাকিস্তান সফরে গেছেন তার একদিন আগেই দেশটির উত্তরাঞ্চলে ব্যাপক সংঘর্ষে প্রায় ৫৫জন প্রাণ হারিয়েছেন। লোক দেখানো নিরাপত্তা বেষ্ঠনী ভেদ করা এসব জঙ্গিদের জন্য সময়ের ব্যাপার মাত্র।
হে প্রিয় বাংলাদেশ ক্রিকেট দল, রাগের মাথায় তোমাদের ভুল ক্রুটিতে যতোই ক্ষুদ্ধ হইনা কেন তোমাদের উপর থেকে ভালোবাসাটা কখনোই তুলে নেই না। আমাদের সব দুঃখ তোমরা ভুলিয়ে দাও একেকটা চার কিংবা ছক্কায়, একেকটা বিজয়ে। তোমাদের পরাজয়ে আমরা নিজেরাও কতোটা কাতর হই সে কি তোমরা বুঝো ভাইয়েরা আমার! ঐ পোড়ার দেশে, ঐ জঙ্গিদের দেশে তোমরা প্লিজ যেও না!
*****
এই লেখাটা বাংলাদেশ ক্রিকেট দলের পাকিস্তান সফরের প্রতি আমার ব্যক্তিগত  'না'!
YouTube - Videos from this email

