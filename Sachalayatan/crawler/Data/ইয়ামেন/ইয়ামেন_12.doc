মেজর জেনারেল আমজাদ খান চৌধুরী সমাচার



প্রান-আরএফএল গ্রুপের প্রতিষ্ঠাতা, দেশের 'বিশিষ্ট' শিল্পপতি মেজর জেনারেল আমজাদ খান চৌধুরী মারা গিয়েছেন। যুক্তরাষ্ট্রের নর্থ ক্যারোলিনার ডিউক মেডিক্যাল হাসপাতালে বুধবার ভোরে তার দেহান্তর ঘটে। তার মৃত্যুর খবর দেশে পৌছানোর পরপরই দেশের সর্বস্তরের মানুষের কাছ থেকে সমবেদনার ঢল বয়ে যায়। ফেসবুকে অগনিত সাধারন মানুষতো বটেই, মোস্তফা সারওার ফারুকি থেকে সাইখ সিরাজ থেকে এমনকি প্রধানমন্ত্রীও শোক প্রকাশ করেছেন। এত মানুষের আহাজারি এখানে তুলে ধরা সম্ভব নয়। তাই নমুনা হিসেবে খালি একটা দেই। প্রধানমন্ত্রীর প্রেস উইং থেকে পাঠানো শোকবার্তায় বলা হয়েছেঃ 
"প্রধানমন্ত্রী বলেছেন, আওয়ামী সরকার বাংলাদেশকে মধ্যম আয়ের দেশ গড়ার যে লক্ষ্যমাত্রা নির্ধারণ করেছে তা অর্জনে আজমাজ খান চৌধুরীর পদক্ষেপ সহায়ক ভূমিকা রেখেছে।
প্রধানমন্ত্রী মরহুমের বিদেহি আত্মার মাহফেরাম কামনা করেন এবং শোকসন্তপ্ত পরিবারের প্রতি গভীর সমবেদনা প্রকাশ করেন।"   

(সুত্রঃ বিডিনিউজ২৪ডটকমঃ http://bangla.bdnews24.com/bangladesh/article994552.bdnews)
দেশের গনমাধ্যমে এই শোকসংবাদের সাথে মেজর জেনারেল চৌধুরীর জীবন বৃত্তান্ত ছাপানো হচ্ছে। এই শোকসংবাদগুলোর একটা নমুনা তুলে ধরছি, আবারও বিডিনিউজ২৪ থেকেঃ 
"১৯৩৯ সালের ১০ নভেম্বর নাটোরে জন্মগ্রহণ করেন আমজাদ খান চৌধুরীর। ঢাকার নবকুমার ইন্সস্টিটিউটে তার শিক্ষা জীবন শুরু। ১৯৫৬ সালে তিনি পাকিস্তান সেনাবাহিনীতে যোগ দেন। পরবর্তীতে অস্ট্রেলিয়ান স্টাফ কলেজ থেকে স্নাতক করেন।
সেনাবাহিনীর গুরুত্বপূর্ণ পদে দায়িত্ব পালন শেষে ১৯৮১ সালে মেজর জেনারেল হিসেবে এই বাহিনী থেকে অবসর নিয়ে ব্যবসা শুরু করেন আমজাদ খান।"  

(সুত্রঃ বিডিনিউজ২৪ডটকমঃ http://bangla.bdnews24.com/business/article994445.bdnews)
এখানে একজন পাঠকের একটা জিনিস দেখে খটকা লাগতে পারে। ১৯৫৬ সালে তিনি পাকিস্তানী সেনাবাহিনীতে যোগ দেন। কিন্তু এর পরে থেকে ১৯৮১ সালের আগ পর্যন্ত তিনি কি করেছেন তার কোন বিবরণ দেয়া হয়নি! শুধু বিডিনিউজ২৪ এর ক্ষেত্রে না, মেজর জেনারেল চৌধুরীর জীবনের এই অংশের কথা আমার এখন পর্যন্ত দেখা দেশের সব খবের কাগজ ও নিউজ পোর্টালগুলোই চেপে গেছে। বিশেষ করে পাকিস্তান সেনাবাহিনীতে নিয়োগপ্রাপ্ত একজন বাঙ্গালী সামরিক অফিসার ১৯৭১ সালের মহান মুক্তিযুদ্ধের সময় কি ভুমিকা রেখেছেন, সে ব্যাপারে কিছু যখন লেখা না থাকে তখন মনে সন্দেহ জাগতেই পারে। অবশ্য কিছু ঘাটাঘাটি করলেই কিন্তু মেজর জেনারেল চৌধুরী ১৯৭১ সালে ঠিক কি করছিলেন তা বের করা কঠিন কিছু না। আর সেটা বের হলেই এই ভদ্রলোকের মৃত্যুতে সমবেদনা জানানো দুরের কথা, যে কোন মুক্তিযুদ্ধের চেতনাধারী বাঙ্গালীর ঘৃণা আসাটাই স্বাভাবিক।
প্রবীণ সাংবাদিক জাফর ওয়াজেদ ঢাকাটাইমস২৪ডটকম নামক নিউজ পোর্টালে এই বছরের ২৬শে মার্চ 'সেইসব বাঙ্গালী পাকসেনা' শিরোনামে একটি কলাম লিখেন। সেই কলামে তিনি পাকিস্তানী সেনাবাহিনী কর্মরত যেসব কুলাঙ্গার বাঙ্গালী অফিসার তাদের সামরিক প্রভুদের আদেশ মেনে মুক্তিবাহিনীর বিরুদ্ধেই যুদ্ধে নেমেছিলেন তাদের একটি নাম এবং কিছু কুকীর্তি তালিকাভুক্ত করেছিলেন। সেই লেখা থেকে আমরা মেজর জেনারেল আমজাদ চৌধুরীর ১৯৭১ সালে রাখা ভুমিকার কিছু আলামত পাইঃ
"রংপুর ক্যান্টনমেন্টে বিএম-২৩ ব্রিগেডের মেজর আমজাদ আহমদ চৌধুরী সম্মুখ সমরে অংশগ্রহণ করেন মুক্তিযোদ্ধাদের বিরুদ্ধে। রংপুর সেনানিবাসে অবস্থানকালে তিনি হিন্দুদের ঘরবাড়ি লুট করার মতো কাজেও জড়িত ছিলেন। পঁচাত্তরের পর তিনি ব্যবসায় নামেন এবং মেজর জেনারেল হিসেবে অবসর নেন।"

(সুত্রঃ ঢাকাটাইমস২৪ডটকমঃ http://www.dhakatimes24.com/2015/03/26/59515/%E0%A6%B8%E0%A7%87%E0%A6%87-%E0%A6%B8%E0%A6%AC--%E0%A6%AC%E0%A6%BE%E0%A6%99%E0%A6%BE%E0%A6%B2%E0%A6%BF-%E0%A6%AA%E0%A6%BE%E0%A6%95%E0%A6%B8%E0%A7%87%E0%A6%A8%E0%A6%BE)
জাফর ওয়াজেদ সাহেবের লেখা থেকে বোঝা যায় মেজর জেনারেল আমজাদ চৌধুরী ১৯৭১ সালে মেজর ছিলেন এবং সক্রিয়ভাবে মুক্তিবাহিনীর বিরুদ্ধে যুদ্ধে অংশগ্রহণ করেন। এমনকি হিন্দুদের বাড়ি লুটপাট করার মত অভিযোগও তার বিরুদ্ধে করা হয়েছে। এখানে অবশ্য একটা সমস্যা আছে, ওয়াজেদ সাহেব নাম লিখেছেন 'মেজর আমজাদ আহমদ চৌধুরী', কিন্তু প্রান-আরএফএল এর প্রতিষ্ঠাতার নাম 'আমজাদ খান চৌধুরী'। কিন্তু পচাত্তর পরবর্তী সময়ে (১৯৮১?) যে তিনি মেজর জেনারেল হিসেবে অবসর গ্রহন করেন, তারপর ব্যবসায় নামেন, এসব কিন্তু মিলে যাচ্ছে। ধরে নেয়া যায় যে ওয়াজেদ সাহেব নাম কিছুটা ভুল করেছেন। কিন্তু তাহলে এই তথ্যের কিছুটা ক্রস রেফারেন্সিং করা দরকার।
এই ক্রস রেফারেন্সিং করতে আসা যায় মুক্তিযোদ্ধা কর্নেল শাফায়াত জামিলের লেখা 'একাত্তরের মুক্তিযুদ্ধ, রক্তাক্ত মধ্য আগস্ট ও ষড়যন্ত্রময় নভেম্বর' বইটিতে। বইয়ের ৫০ নম্বর পৃষ্ঠায় কর্নেল জামিল লিখেনঃ
"৩০ মার্চ তৃতীয় বেঙ্গলের ব্যাটালিয়ন অ্যাডজুট্যান্ট সিরাজকে ব্রিগেড হেড কোয়ার্টারে একটা কনফারেন্সে যোগ দেয়ার জন্য পাঠানো হয়। তার সঙ্গে ১০/১২ জন সশস্ত্র প্রহরী ছিল। পাকিস্তানিরা পথে তাদেরকে বন্দি করে অত্যন্ত ঠাণ্ডা মাথায় সে রাতেই প্রায় সবাইকেই নির্মমভাবে হত্যা করে। দলটির মাত্র একজন সদস্য দৈবক্রমে বেঁচে যায়। পরে সে তৃতীয় বেঙ্গলের সঙ্গে আবার মিলিত হতে পেরেছিল। উল্লেখ্য, তখন রংপুর ব্রিগেডের গুরুত্বপূর্ণ ব্রিগেড মেজর পদে আসীন ছিলেন একজন বাঙ্গালী মেজর আমজাদ খান চৌধুরী। উল্লেখ, তিনি ১৯৭৫-এর ১৫ আগস্ট কুমিল্লার ব্রিগেড কমান্ডার ছিলেন এবং তারি নিয়জিত সেনা দল বঙ্গবন্ধুর বাসভবন পাহারার দায়িত্বে ছিল। আক্রমণকারীদের প্রতিরোধে এরা সেদিন ব্যর্থ হয়। সব সম্ভবের দেশ বাংলাদেশে তিনি পরবর্তীকালে মেজর জেনারেল পদে উন্নীত হয়েছিলেন।"

(সুত্রঃ 'একাত্তরের মুক্তিযুদ্ধ, রক্তাক্ত মধ্য আগস্ট ও ষড়যন্ত্রময় নভেম্বর', কর্নেল শাফায়াত জামিল, সাহিত্য প্রকাশ, প্রথম প্রকাশ ফেব্রুয়ারি ১৯৯৮)
জাফর ওয়াজেদ সাহেব এবং কর্নেল শাফায়াত জামিল যে একই মেজর আমজাদ চৌধুরীর কথা বলছেন, দুটো রেফারেন্স একসাথে নিয়ে দেখলে আর সন্দেহ থাকে না। আর এ থেকে মেজর জেনারেল চৌধুরীর ১৯৭১ সালে ভূমিকা কি ছিল সে ব্যাপারেও আর প্রশ্ন থাকে না। হিন্দুদের উপর তিনি অত্যাচার করেছিলেন কিনা সেটা প্রমান করা যাচ্ছে না এখান থেকে। কিন্তু আরও অনেক বীর বাঙ্গালী সেনা কর্মকর্তাদের মত মাতৃভূমিকে স্বাধীন করতে যুদ্ধে না নেমে তিনি যে তার পাকিস্তানি প্রভুদের পা চাটা কুকুরের মতই নিজের দেশের মানুষের বিরুদ্ধেই যুদ্ধে লিপ্ত হয়েছিলেন এটা নিশ্চিত। কর্নেল জামিল তার বইয়ে এটাও ইঙ্গিত করেছেন যে ১৫ই আগস্টের হত্যাযজ্ঞেও মেজর জেনারেল আমজাদ চৌধুরীর কিছুটা হলেও ভূমিকা ছিল। এ বিষয়েও নিশ্চিত করে কিছু বলা যাচ্ছে না, কিন্তু ব্যক্তিগতভাবে আমি এতে অবাক হব না। 
১৯৭১ সালের যুদ্ধাপরাধীদের বিচারের বিষয়ে আমাদের দেশ অনেক এগিয়ে গেছে। কুখ্যাত রাজাকার আল-বদর সদস্যদের বিচার হয়েছে, হচ্ছে বর্তমান আওয়ামী লীগ সরকারের অধীনে। দুই কুখ্যাত নরপিশাচ কাদের মোল্লা এবং কামারুজ্জামানের ইতিমধ্যে ফাঁসি হয়েছে, আমি আশাবাদী অচিরেই আরেক নরপিশাচ মুজাহিদের ফাঁসি দেখতে পারব। কিন্তু একটা বিশাল আফসোস, মেজর জেনারেল আমজাদ চৌধুরীর মত অনেক সেনাসদস্য দেশদ্রোহী, যারা নিজেদের দেশের মানুষের বিরুদ্ধেই ১৯৭১ সালে যুদ্ধ করেছিল, তাদের কখনই বিচারের আওতায় আনা হয়নি। অথচ যে কোন রাজাকার আল-বদর আল-শামস সদস্যদের চেয়ে এই কুলাঙ্গার সেনা কর্মকর্তাদের অপরাধ কোন অংশে কম না। শুধু যে বিচারে আনা হয়নি তা না, মেজর জেনারেল চৌধুরীর মত এনারা অনেকেই বহাল তবিয়তেই স্বাধীন বাংলাদেশে বাস করেছেন, কোনদিন তাদের কৃতকর্মের অনুশোচনা করা ছাড়া। এরকম আরেকজন হলেন প্রাক্তন বিএনপি এবং বর্তমান বিকল্পধারার সেক্রেটারি জেনারেল, মেজর এম এ মান্নান। 
দেশের একটা বিশাল অংশ তাদের কুকীর্তির কথা হয় ভুলে গেছে, বা কখনও জানতেই পারেনি। শুনেছি মেজর জেনারেল আমজাদ চৌধুরীর মৃতদেহ দেশে আসলে নাকি যথাযথ মর্যাদা দিয়ে সামরিক গোরস্থানে দাফন করা হবে। এই লোকের মৃতদেহ পাঠানো উচিৎ পাকিস্তানে, কারন মুক্তিযুদ্ধে তার ভুমিকাই প্রমান করে, বাংলাদেশের ক্রান্তিলগ্নে তার হৃদয়ে কোন দেশ ছিল! কিন্তু তা যে হবে না, এবং এ দেশের গণমাধ্যম এই দেশদ্রোহীর কুকীর্তির কীর্তন চেপে যাবে, বেশীরভাগ মানুষ তাকে একজন শিল্পোদ্যোক্তা হিসেবেই স্মরন করবে, দেশের প্রধানমন্ত্রী শেখের বেটি হয়েও (হয়ত পুরো বিষয় না জেনে, কিন্তু তাহলে প্রশ্ন জাগে মাননীয়া প্রধানমন্ত্রীর প্রেস উইং ঠিক কতটা গুরুত্বের সাথে তাদের দায়িত্ব পালন করে) এই মৃত্যুতে সমবেদনা জানাবেন, এটাই হয়ত স্বাভাবিক। কারন আমাদের দেশের নির্মম সত্য এটাই, এখানে গোলাম আযমের জানাজায় হাজার হাজার মানুষের সমাগম হয়, শফি হুজুরের কাছে সিটি কর্পোরেশন নির্বাচন জিতে 'অসাম্প্রদায়িক' দলের মনোনীত প্রার্থী দোয়া চাইতে যায়, মোহম্মদ জাফর ইকবালের মত মানুষকে সরকারী দলের সাংসদ (এবং রাজাকার পুত্র) প্রকাশ্যে চাবুক দিয়ে মারার হুমকি দিয়ে পার পেয়ে যায়, খোদ মুক্তিযুদ্ধ মন্ত্রনালয়ের সচীবের কাছে অপমানিত হয়ে মুক্তিযোদ্ধা লজ্জা ও ক্ষোভে আত্মহত্যা করেন, অভিজিৎ রায়কে কুপিয়ে মারা হয় জনসমক্ষে কিন্তু তার মুক্তিযোদ্ধা পিতাকে প্রধানমন্ত্রী চুপিসারে ফোন করে দুঃখপ্রকাশ করেন যাতে খবরটা জানাজানি হয়ে দেশের 'ধর্মভীরু' মানুষের অনুভূতিতে আঘাত না লাগে, শ্রদ্ধেয় আব্দুল গাফফার চৌধুরীকে সরকার দলের নাম ভাঙ্গিয়ে খাওয়া অসাম্প্রদায়িক মৌলবাদী সংগঠন আওয়ামী ওলামা লীগ 'নাস্তিক মুর্তাদ' ঘোষণা করে তাঁর বিচার দাবী করে।
দেশ অনেক এগিয়ে গেছে। কিন্তু এমন অনেক ক্ষেত্রেই কঠিন বাস্তব হল, আমরা এখনও অনেক পিছিয়ে আছি। মেজর জেনারেল আমজাদ খান চৌধুরীর বিষয়ে দেশের মানুষের অজ্ঞতা এবং আহাজারিতে তাই অবাক হই না। লেখা ফেসবুক থেকে একটা স্ক্রিনশট দিয়ে শেষ করছি (কৃতজ্ঞতায়ঃ বিধান চৌধুরী)। নন্দিত চলচ্চিত্র এবং নাটক নির্মাতা (এবং বিশিষ্ট দুই নৌকায় পা দেয়া সুশীল) মস্তফা সারওয়ার ফারুকির সাথে একজনের মেজর জেনারেল চৌধুরীর মৃত্যু নিয়ে কথোপকথনের অংশবিশেষ। ফারুকি সাহেবের মন্তব্য, এবং অন্য ভদ্রলোকের তুলনায় তার মন্তব্যতে পড়া লাইকের সংখ্যা দেখলেই কিছুটা আঁচ করা যাবে, একটা মুক্তিযুদ্ধের চেতনায় উদ্বুদ্ধ বাংলাদেশে লক্ষ্যে আরও কতটা পথ পাড়ি দেয়া বাকি আছে আমাদের।       
 


পুনশ্চ ১ (১২ই জুলাই, ২০১৫)
এই লেখার সময়েই ঠিক করেছিলাম মেজর জেনারেল আমজাদের উপর নতুন রেফারেন্স যা পাবো তা এখানেই যোগ করে দিতে থাকব। যায় যায় দিন পত্রিকায় লেখক/সঙ্গিতজ্ঞ মোবারক হোসেন খানের 'আমার একাত্তর' নামক সিরিয়ালি ছাপানো স্মৃতিচারণের বুধবার ৭ই মার্চ, ২০১২, তারিখের কিস্তিতে আমরা তৎকালীন মেজর আমজাদের উল্লেখ্য পাই। মোবারক হোসেন খান সাহেব যে সময়ের কথা লিখছেন তখন তিনি রংপুরে বেতার ভারপ্রাপ্ত সহকারী আঞ্চলিক পরিচালকের দায়িত্ব পালন করছিলেন। লেখার চম্বুকাংশঃ
"আমি কক্ষে যেতেই দেখলাম দুইজন সামরিক অফিসার বসে আছে। তাদের একজনকে আমি আগে থেকেই চিনি। তিনি বাঙ্গালি মেজর। তার নাম আমজাদ খান চৌধুরী। বাংলাদেশ স্বাধীন হওয়ার পর তিনি মেজর জেনারেল পদে উন্নীত হয়ে অবসর গ্রহন করেন। তাসিকুল আলম সাহেবের আত্মীয়। একদিন তাকে ও আমাকে এক রাত্রিভোজে তাসিকুল সাহেব আপ্যায়ন করেছিলেন। সেখানেই তার সঙ্গে আমার পরিচয়। কিন্তু তার সঙ্গী সামরিক অফিসারকে চিনতে পারলাম না। তখন মেজর আমজাদ পরিচয় করিয়ে দিলেন। আপরিচিত সামরিক অফিসারের নাম কর্নেল তাজ। তিনি সামরিক বাহিনীর কাউন্টার ইন্টেলিজেন্সের একজন কর্নেল। কথা প্রসঙ্গে সামরিক অফিসার দুজন বলল, তাদের একজন ব্রিগেডিয়ার আসছেন তার আগমন উপলক্ষে একটি সান্ধ্যসালীন সাংস্কৃতিক অনুষ্ঠানের আয়োজন করা হবে। সেই অনুষ্ঠানে সামরিক বাহিনীর শিল্পঈরা অংশ নেবেন। সিভিলিয়ান কয়েকজন শিল্পীকে সেই অনুষ্ঠানে গান গাইবার জন্য আমার সহযোগিতা চান। তখন দেশে সামরিক শাসন চলছে। কয়েকজন শিল্পী তাদের সাংস্কৃতিক অনুষ্ঠানে যোগ দিবে বলে আমি জানালাম। তারা বেশ খুশিই হলেন। ধন্যবাদ প্রতি ধন্যবাদের পালাও শেষ হলো। তারা চা-বিস্কুট আপ্যায়ন শেষে তারা চলে গেলেন।" 


(সুত্রঃ http://www.jjdin.com/?view=details&archiev=yes&arch_date=07-03-2012&feature=yes&type=single&pub_no=60&cat_id=2&menu_id=23&news_type_id=1&index=1) 
মোবারক হোসেন খানের স্মৃতিচারণ থেকে দুটো জিনিস আরেকটু স্পষ্ট হয়। এক নম্বরঃ তৎকালীন মেজর আমজাদ খান চৌধুরী রংপুরেই পোস্টেড ছিলেন। সুতরাং জাফর ওয়াজেদ সাহেবের কলামের 'মেজর আমজাদ আহমেদ চৌধুরী' যে 'মেজর আমজাদ খান চৌধুরী' সেটা আরেকটু দৃঢ়ভাবে প্রমানিত হয়। এটা পুরোপুরিভাবে নিশ্চিত করার একমাত্র উপায় হলো বাংলাদেশ সেনাবাহিনীর এযাবতকাল পর্যন্ত সব মেজর জেনারেলের তালিকা সংগ্রহ করে খতিয়ে দেখা। এই তালিকা বের করার চেষ্টা করছি আমি। দুই নম্বরঃ তৎকালীন মেজর আমজাদের সাথে যে রংপুরের উচ্চপদস্থ পাকিস্তানী কাউন্টার ইন্টেলিজেন্সের অফিসারদের সখ্যতা ছিল, তিনি নজরবন্দী বা বন্দী অবস্থায় ছিলেন না, সেটা আরেকটু পরিস্কার হয়।

পুনশ্চ ২ (১৫ই জুলাই, ২০১৫)
মেজর জেনারেল আমজাদ 'আহমেদ' চৌধুরী কোনখানে, কোনখানে মেজর জেনারেল আমজাদ 'খান' চৌধুরী। কেউ যাতে 'এই আমজাদ সেই আমজাদ নয়' কুযুক্তি দিতে না পারেন, তার চূড়ান্ত নিষ্পত্তি করতে আমার এক বন্ধুর মাধ্যমে বাংলাদেশের ১/১১ পর্যন্ত অবসরপ্রাপ্ত সব মেজর জেনারেলের তালিকা জোগাড় করেছি। এই তালিকা অনুযায়ী কেবল একজন মেজর জেনারেল আমজাদ চৌধুরী আছেন, তার মধ্য নাম 'খান'। আমার মতে এই 'আহমদ' নামটার উৎস বোধহয় শামসুল আরেফিনের বই 'Bangladesh Documents 1971' থেকে, যেখানে দুটি পৃথক লিস্টে উনি আমজাদ চৌধুরীর নাম দুভাবে লিখেছেন, এক জায়গায় 'আহমদ', আরেক জায়গায় 'খান'। কিন্তু এই তালিকা অনুযায়ী মেজর জেনারেল হয়ে অবসর গ্রহন করা ইনফ্যান্ট্রি ডিভশনের আমজাদ চৌধুরী বাংলাদেশ সেনাবাহিনীতে একজনই ছিলেন।
তালিকাটি নীচে যোগ করে দিচ্ছি (মেজর জেনারেল চৌধুরীর নাম 'বোল্ড' করা)। আশা করি কেউ আর 'এই আমজাদ সেই আমজাদ নহে' তত্ত্ব ফলাতে গিয়ে ভাত পাবে না।
  

Name	Service
Maj Gen Mohd.  Wajhiullah, psc  	Inf
Maj Gen Abdul  Jabbar,  awc, psc (Late)	ASC
Maj Gen A.  R.   Khan	AMC
Maj Gen Shamsuzzaman	Arty
Maj Gen Nazirul  Aziz  Chisti (Late)	Sigs
Maj Gen Amjad  Khan  Chowdhury, psc 	Inf (Late)
Maj Gen M.   Abdul   Matin, TQA	Engr
Maj Gen Mahmudul  Hasan	Engr
Maj Gen Mahabbat  Jan  Chowdhury	Sigs
Maj Gen Quazi  Golam  Dastgir, KAAO, psc (Late) 	Inf
Maj Gen Muzammel  Hussain, psc	Engr
Maj Gen K.  M.  Abdul  Wahed, ndu, psc 	Inf
Maj Gen Mohd  Anwar  Hussain	Arty
Maj Gen Mohd.  Abdul  Latif, psc 	Sigs
Maj Gen K.  M.  Siraj  Jinnat (Late)	AMC
Maj Gen Mohd.  Nurul  Huq	AMC
Maj Gen Mohd.  Abdul Munim (Late)	
Maj Gen Fazlur  Rahman  Al-Mamun, psc, ptsc	Engr
Maj Gen M.  A.  Samad, psc 	Inf
Maj Gen M. I. Karim, SQA, TPK, awc, psc	AC
Maj Gen A K M Safiulah Khan	AMC
Maj Gen R A M Golam Muktadir	Inf
Maj Gen Fazlur  Rahman, psc 	Ord
Maj Gen Abdus   Salam, rcds, psc 	Inf
Maj Gen  Abdul  Mannan Siddiqui (Late)	Ord
Maj Gen   K M  Safiullah, BU, psc 	Inf
Maj Gen Anis  Waiz (Late)	AMC
Maj Gen Sadiqur Rahman Chowdhury, TQA (Late) 	Inf
Maj Gen Sadiqur Rahman Chowdhury, TQA (Late) 	ASC
Maj Gen Sardar Md Ali Hasan, psc 	Arty
Maj Gen Mohammed Gholam Mowla 	EME
Maj Gen Ruhul Alam Chowdhury, ndu, psc 	AC
Maj Gen Mohammad Shubid Ali Bhuiyan, psc	Inf
Maj Gen Syed Muhammad Ibrahim, BP, AWC, psc 	Inf
Maj Gen Mukhlesur Rahman, psc	AMC
Maj Gen M Rafiq – Ul – Islam, ndu, psc    	Inf
Maj Gen Manzur Rashid Khan     	Arty
Maj Gen Ghulam Quader 	Engr
Maj Gen Mohd Abdul Halim, psc  	Sigs
Maj Gen Muhammad Ainuddin BP, psc 	Inf
Maj Gen A A Z Amin Khan, psc 	Inf
Maj Gen M Ashraf Hossain, psc (Late) 	Inf
Maj Gen M. Majid-Ul-Haque, awc, psc (Late)	Engr
Maj Gen Muhammad Sahool Afzal, awc, psc 	Inf 
Maj Gen Ejaz Ahmed Chowdhury, psc 	Inf 
Maj Gen A M S A Amin, ndc, psc  	Inf 
Maj Gen A M Siraj, psc 	Arty
Maj Gen Muhammad Azizur Rahman, BU, ndc, psc	Inf 
Maj Gen Moinul Hussain Choudhury, BB (Late)	Inf
Maj Gen Imamuz – Zaman, BB, psc 	Inf
Maj Gen Harun Ahmed Chowdhury, BU 	Inf
Maj Gen Abu Kaisar Fazlul Kabir, ndc, psc 	-
Maj Gen N. A. Rafiqul Hossain, psc 	Inf 
Maj Gen Syed Badruzzaman, AWC, G+, psc 	Arty 
Maj Gen Mustafa Kamaluddin, ndu, psc  	Engr
Maj Gen Zia Uddin Ahmed 	AMC 
Maj Gen Muhammed Masudur Rahman, BP, NWC, psc  	Inf 
Maj Gen ATM Abdul Wahab 	EME
Maj Gen Abdul Hafiz Mallik, psc 	Engr
Maj Gen Abdus Salam Chowdhury, ndc 	Inf 
Maj Gen A M Mansur Ahmed, psc 	Arty
Maj Gen Jalaluddin Ahmad, ndu, psc 	ASC
Maj Gen Alauddin M A Wadud, BP, ndc, psc 	Inf 
Maj Gen Syed Shafayetul Islam 	Inf
Maj Gen S M Shahab Uddin, psc, G+ 	Arty
Maj Gen Md. Rafiqul Alam, psc 	Inf 
Maj Gen Kazi Ashfaq Ahmed, psc  	Inf
Maj Gen Md. Abdur Rashid 	Arty
Maj Gen ASM Nazrul Islam, ndu, psc  	Inf
Maj Gen M. Shah Jahan 	AMC
Maj Gen Manzurul Alam, ndc, psc 	Sigs
Maj Gen Syeed Ahmed, awc, psc  	Inf 
Maj Gen Muhammad Abdul Matin, ndu, psc	Inf
Maj Gen Monzur Ahmed, ndc  	ASC
Maj Gen AM Mahmuduzzaman, psc  	Engr
Maj Gen ANM Muniruzzaman, ndc, psc 	Sfaff 
Maj Gen Rezaqul Haider, ndc, psc 	Inf
Maj Gen Mohammad Abu Ishaque Ibrahim, psc 	Inf
Maj Gen Jamilud Din Ahsan, BP, psc	Inf
Maj Gen John Gomes, psc   	Inf
Maj Gen Jiban Kanai Das, ndu, psc 	ASC
Maj Gen S. M. Ikramul Haque, ndc, psc 	Inf
Maj Gen Mohammad Abul Hossain 	AMC
Maj Gen Md. Sharif Uddin 	Inf
Maj Gen Md. Ali Akbar  	AMC
Maj Gen Syed Fatemy Ahmed Roomy, psc 	Inf
Maj Gen Md. Ismail Faruque Chowdhury  	Engr
Maj Gen ASM Matiur Rahman 	AMC
Maj Gen Md. Sadique Hasan Rumy 	Inf
Maj Gen Mahboob Ul Alam, ndu, psc, G	Arty
Maj Gen Helal Morshed Khan, BB, psc, 	Inf
Maj Gen A. K. Mohammad Ali Sikder, psc     	Aty
Maj Gen Md. Abdul Moyeed Siddiqui 	AMC
Maj Gen M. A. Mohaiemen	AMC
Maj Gen Abu Roshde Rokonuddawla, ndc, psc	Inf
Maj Gen Khondker Md. Nurun Nabi 	Inf
Maj Gen Muhammed Maswood	AMC
Maj Gen Fazle Elahi Akbar, ndc, psc	Inf
Maj Gen Md. Jalal Uddin 	AMC
Maj Gen Golam Mohammad , nwc, psc	Inf
Maj Gen Mohammad Ishtiaq, ndc, psc	AC
Maj Gen Muhammed Firdaus Mian, psc	Inf
Maj Gen Md. Ehtesham Ul Haque, ndc, psc	Inf
Maj Gen Muhammad Tajul Islam, ndc, psc	Arty
Maj Gen Mohammad Ruhul Amin, afwc, psc	Arty
Maj Gen Sheikh Md Monirul Islam, ndc, psc	Inf
Maj Gen Md Rafiqul Islam, ndc, psc	Sig
Maj Gen Md. Zia-ur-Rahman, ndc, psc	Inf
Maj Gen Md. Golam Rabbani	AMC
Maj Gen Mohammad Ali, ndc, psc	Inf
Maj Gen Mohammad Shamim Chowdhury, nwc, psc 	Inf
Maj Gen A I M Mustafa Reza Noor, ndc	EME
Maj Gen Md Toufiqul Alam	AMC
Maj Gen Md. Shafiqul Islam, ndc, psc 	Sig
Maj Gen Syed Yusuf Mahbub Ali, rcds, psc, G	Arty
Maj Gen Md Matiur Rahman, ndu, psc	Inf
Maj Gen Mohammad Mahboob Haider Khan, ndc, psc 	Inf
Maj Gen Humayun Khaled, psc	Inf
Maj Gen K M Omar Hasan  	AMC
Maj Gen Md Saiful Islam	AMC
Maj Gen Mohammad Abdul Baqui 	AMC
Maj Gen Mohammad Mahbubul Hasan, ndc, psc 	ASC

রেফারেন্স পাওয়া গেলে যোগ করে যাওয়া চলবে।

