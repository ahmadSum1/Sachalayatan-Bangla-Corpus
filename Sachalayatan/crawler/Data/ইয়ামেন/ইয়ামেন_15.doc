রাজনৈতিক মিলমিশঃ কিছু ভাবনা



গত কয়েক বছর ধরে দেশের কোন নিউজ পোর্টাল খুললে প্রায় এক ধরনের খবর চোখে পড়ে। খবরটা হয় কিছুটা এরকমঃ অমুক জায়গার তমুক সংখ্যক বিএনপি/ছাত্রদল/জামাত/শিবির নেতাকর্মী আওয়ামী লীগ/ছাত্রলীগে যোগ দিয়েছেন। এমন অগনিত খবর চোখে পড়েছে, আমি তার কয়েকটা স্যাম্পল হিসেবে এখানে শেয়ার করলামঃ
১) আগস্ট ২৪, ২০১৩ঃ  "শরীয়তপুর পৌর ছাত্র শিবিরের সাবেক সভাপতি বি এম ইউসুফ আলী আওয়ামী লীগে যোগ দিয়েছেন। বঙ্গবন্ধুর শাহাদাতবার্ষিকী উপলক্ষে আজ শুক্রবার সদর উপজেলার আটং সরকারি প্রাথমিক বিদ্যালয়ের মাঠে আয়োজিত অনুষ্ঠানে তিনি আওয়ামীলীগে আনুষ্ঠানিকভাবে যোগ দেন।" (http://www.prothom-alo.com/bangladesh/article/41475/)



২) ডিসেম্বর ৩১, ২০১৩ঃ "কুষ্টিয়া জেলা জামায়াতের রোকন নওশের আলী আওয়ামী লীগে যোগ দিয়েছেন। গতকাল সোমবার রাত নয়টার দিকে কুষ্টিয়া শহরের কাটাইখানা মোড়ে শহর যুবলীগ আয়োজিত এক নির্বাচনী সভায় আওয়ামী লীগের যুগ্ম সাধারণ সম্পাদক মাহবুব উল আলম হানিফের সঙ্গে করমর্দন করে তিনি যোগদান করেন।" (http://www.prothom-alo.com/bangladesh/article/112207)



৩) মার্চ ১৬, ২০১৪ঃ "পাবনায় সরকারদলীয় সংসদ সদস্য গোলাম ফারুক খন্দকার প্রিন্সের উপস্থিতিতে দুই শতাধিক কর্মীসহ আওয়ামী লীগে যোগদান করেছেন এক ইউনিয়ন জামায়াতের নায়েবে আমির।" (http://bangla.bdnews24.com/politics/article758608.bdnews)


 
৪) নভেম্বর ২২, ২০১৪ঃ "খাগড়াছড়ির দীঘিনালায় বিএনপি দুই ভাগে বিভক্ত হয়ে পড়েছে। দুটি পক্ষের দ্বন্দ্বের কারণে বিএনপির বড় একটি অংশ আওয়ামী লীগে যোগ দিয়েছে।" (http://www.prothom-alo.com/bangladesh/article/377428/)



৫) এপ্রিল ৩, ২০১৫ঃ "মৌলভীবাজারের কমলগঞ্জে বিএনপি ও জামায়াতে ইসলামীর অর্ধশতাধিক নেতাকর্মী আনুষ্ঠানিকভাবে ক্ষমতাসীন আওয়ামী লীগে যোগ দিয়েছেন।" (http://www.samakal.net/2015/04/03/128795/?version=beta)



৬) এপ্রিল ৩, ২০১৫ঃ "চলচ্চিত্রের খলনায়ক ঢাকার ৯নং ওয়ার্ডের সাবেক কাউন্সিলর মনোয়ার হোসেন ডিপজল আওয়ামী লীগে যোগ দেওয়ার ইঙ্গিত দিয়েছেন। শুক্রবার বিকেল সাড়ে ৫টার দিকে গোপালগঞ্জের টুঙ্গীপাড়ায় জাতির জনক বঙ্গবন্ধু শেখ মুজিবুর রহমানের মাজারে শ্রদ্ধা নিবেদনের পর এ ইঙ্গিত দেন তিনি।" (http://www.banglanews24.com/fullnews/bn/382297.html)



৭) এপ্রিল ১৫, ২০১৫ঃ "কুমিল্লার নাঙ্গলকোট উপজেলার বিএনপি-জামায়াতের আট নেতা এবং তাদের এক হাজারেরও বেশি সমর্থক আওয়ামী লীগে যোগদান করেছেন।" (http://www.jagonews24.com/%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80%20%E0%A6%B2%E0%A7%80%E0%A6%97%E0%A7%87%20%E0%A6%AF%E0%A7%8B%E0%A6%97%20%E0%A6%A6%E0%A6%BF%E0%A6%B2%E0%A7%87%E0%A6%A8%20%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4%E0%A7%87%E0%A6%B0%20%E0%A6%B9%E0%A6%BE%E0%A6%9C%E0%A6%BE%E0%A6%B0%E0%A6%93%20%E0%A6%A8%E0%A7%87%E0%A6%A4%E0%A6%BE%E0%A6%95%E0%A6%B0%E0%A7%8D%E0%A6%AE%E0%A7%80/23260)



৮) এপ্রিল ১৬, ২০১৫ঃ "সব জল্পনা-কল্পনার অবসার ঘটিয়ে অবশেষে আনুষ্ঠানিকভাবে আওয়ামী লীগে যোগ দিয়েছেন লালমোহন পৌর বিএনপির আহ্বায়ক ও ফরাজগঞ্জ ইউপি চেয়ারম্যান আবুল বশার সেলিম মৃধা।" (http://www.jugantor.com/bangla-face/2015/04/16/249630)



এমন অনেক মিলমিশের উদহারন গত কয়েক বছরে আমরা সবাই দেখেছি। আর এসব হলো যেসব খবরে এসেছে তার কিছু উদহারন। আর এতো গেল আওয়ামী লীগের কথা। ছাত্রলীগও কোনভাবেই এর ব্যতিক্রম নয়। কোনরকম ফিল্টার ছাড়াই মানুষ নিয়ে নেয়া হয়। শিবিরের সদস্য হতে অনেকগুলো ধাপ পেড়োতে হয়, এ ব্যাপারে আমরা অনেকেই অবগত। তারা কখনও চট করে কাউকে শিবিরকর্মী হিসেবে নিয়ে নেয় না। শুনেছি তারা বেছে বেছে সম্ভাব্য কর্মী হিসেবে মেধাবী ছাত্রদেরকেই টার্গেট করে থাকে। এমনভাবে স্ট্যান্ডার্ড মেইন্টেইন না আওয়ামী লীগ করে, না করে ছাত্রলীগ! তারা দল ভারী করতে পারলেই খুশি, যে দলে ভিরতে আসছে, তার অতীত কখনও ঘেঁটে দেখে না, বা দেখলেও গায়ে লাগায় না, যেটা আওয়ামী লীগের কিছু জ্যৈষ্ঠ নেতাদের কথা শুনলেও বোঝা যায়। ২০১৩ সালে আওয়ামী লীগের যুগ্ম সম্পাদক মাহবুবুল আলম হানিফ এক সমাবেশেই জামাত-শিবির কর্মীদের আওয়ামী লীগে যোগ দিতে আহবান জানিয়েছিলেন (http://www.jugantor.com/current-news/2013/09/18/29080)। ২০১৪ সালে দুর্যোগ-ব্যবস্থাপনা মন্ত্রী মফাজ্জল হোসেন চৌধুরী মায়া বড়াই করে বলেছিলেন বিএনপির নেতাকর্মীরা আস্থা হারিয়ে আওয়ামী লীগে যোগ দিচ্ছে (http://www.prothom-alo.com/bangladesh/article/147718/)। আর হেফাজতে ইসলামীর মত ধর্মান্ধ সংগঠনের সাথে হাছান মাহমুদের গভীর সম্পর্কের কথা আমাদের অজানা নয়। 
কুকুরের লেজ যেমন সোজা হয় না, তেমনি যে একবার জামাত করে, সে জীবনে আর কখনও মুক্তিযুদ্ধ, অসাম্প্রদায়িকতা, অথবা নারী স্বাধীনতার চেতনায় উদ্বুদ্ধ হতে পারে বলে অন্তত আমি মনে করি না। আওয়ামী বা ছাত্র লীগ, উভয়েই রাজনৈতিক পাল্লা তাদের দিকে ভারী রাখার আবেশে অন্ধ হয়ে নিজেদের স্ট্যান্ডার্ড মেইন্টেইন না করে উপরে উল্লেখিতদের মত মানুষকে অবাধে দলে যোগ দিতে দেয়। তাই যখন নানারকম গুন্ডামি/নষ্টামিতে সরকার দলের অনেক নেতাকর্মীদের সম্পৃক্ততার আলামত পাওয়া যায়, আমার হতাশ লাগে, কিন্তু অবাক হই না। ঘটনার পরে ২০/২০ হাইন্ডসাইট দিয়ে যতই আজুহাত দেয়া হোক 'উহারা প্রকৃত আওয়ামী/ছাত্রলীগ নহে', ফ্যাক্ট যেটা থেকেই যায় যে তা হলো এরা গুন্ডামি/নষ্টামিটা আওয়ামী লীগের নাম ভাঙ্গিয়েই করে গেল। ইংরেজিতে একটা কথা আছে 'Fool me once shame on you fool me twice shame on me'। দলে কে ঢুকল আর না ঢুকল সেদিকে খেয়াল রাখার দায়ভার কিন্তু আওয়ামী/ছাত্রলীগেরই হওয়া উচিৎ, কিন্তু এই বিষয়ে বারবার চরম ব্যর্থতা দেখতে হয়। 
এসব দেখে খারাপ লাগে, কারন আমি একাত্তরের চেতনা অথবা প্রগতিশীল মনোভাব সম্পন্ন দল বুঝতে বাংলাদেশে একমাত্র আওয়ামী লীগকেই ভাবি। এই দলের সরকারের সময়েই বঙ্গবন্ধুর হত্যাকারীদের বিচার হয়েছে, একাত্তরের যুদ্ধাপরাধীদের বিচার হচ্ছে। ছাত্রলীগ কেবল গুন্ডা আর বাউন্ডুলেদের দল নয়, ছাত্রলীগ বুয়েটের ছাত্র দীপের মত সাহসী আত্মত্যাগী তরুণেরও দল। কিন্তু এইসব ঢাকা পরে যায় যখন আওয়ামী লীগ ও তাদের সহযোগী সংগঠনগুলোর নাম আরও বেশী করে খবরে আসে বিশ্বজিত হত্যার জন্য, দলীয় কোন্দলে খুনাখুনির জন্য, সংখ্যালঘুদের ভিটেমাটি থেকে উচ্ছেদ ও জমি দখলের জন্য, ওলামা লীগের উগ্রপন্থী সব দাবীর জন্য, এবং সর্বশেষে কিছুদিন আগে ঘটে যাওয়া পহেলা বৈশাখে নেক্কারজনক ঘটনার জন্য। যতদিন আওয়ামী লীগ ও তাদের সহযোগী সংগঠনেরা কাদেরকে নিজেদের দলে ঢুকতে দিচ্ছে সে ব্যাপারে কঠোর নজরদারি আর কোয়ালিটি কন্ট্রোল না করবে, ততদিন নিজের 'দলের লোকেরাই' তাদের নাক কাটাতে থাকবে। নীচের ছবিটার মত আর অবাধ রাজনৈতিক মিলমিশ দেখতে চাই না, কারন আমার মতে আওয়ামী লীগের সব সমস্যার একটা বিশাল বড় গোঁড়া এখানেই। 
সময় এসেছে এই ব্যাপারে আওয়ামী লীগের টনক নড়ার।

ছবি: 


 



