অচল পদ্য-১ঃ শোন মেয়ে, তোকে বলি



[পোষ্টটির দায়-দায়িত্ব সব স্বপ্নাহত নামক ছন্দজটের স্রষ্টা রোমান্টিক বালক এবং মাশিদ (আপু) নাম্মী জনৈকা মুখুরার...  । আমি সম্পূর্ণ নির্দোষ...    ]
চুল গুলো তোর
শ্রাবণ মেঘ
ঠোঁট যেন তোর গোলাপ কলি
লজ্জা পেলি?
এই মেয়ে শোন
চুপটি করে তোকেই বলি -
মাঝরাতে
রোজ একলা ছাদে
কক্ষনো বা চাঁদের সাথে
এই মেয়ে তোর
কথা ভেবেই কাটাই প্রহর
কাটাই সকাল কাটাই দুপুর
এই মেয়ে তোর পায়ের নুপুর
চোখের কাজল আমায় টানে
ইচ্ছে করে মাতাল হতে
অদ্ভূত তোর বুকের ঘ্রানে
রাগ করলি?
রাগ করে যেন
যাসনে চলে
এই মেয়ে তুই চলে গেলে
নিকষ কোনও নিরবতা
চাঁদর ম্যালে
যাসনে মেয়ে অবহেলে
অচিন ঘরে অচিন দেশে
শোন মেয়ে তুই আমার কথা
তুই চাইলে লিখতে পারি এক নিমেষে
হাজার পাতার এক কবিতা

