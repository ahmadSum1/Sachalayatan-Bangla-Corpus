ছবিব্লগ: রঙধনুর শিকড়ের কাছে



রঙধনুর শিকড়ের কাছে নাকি থাকে সোনার মোহরভরা সোনার কলস? ঝড়বৃষ্টির পরে রঙধনুটির একটুখানি দেখা দিয়েই মিলিয়ে গেল, হায় সোনার কলস আর খোঁজা হলো না।
 সেই সোনাই কি ছড়িয়ে গেলো মেঘে মেঘে? ঐ অস্তদিগন্ত ছেয়ে ছড়িয়ে গেলো আলোর আঁচলে আঁচলে?
 যে তরণী দিনেরাতে সকালে সাঁঝে কেবল ভেসে চলে,তারই উপরে বসে আকুল হৃদয় কবি তার পরাণপ্রিয়কে বলেছিলো না," আছে কি সেথায় আলয় তোমার /মেঘচুম্বিত অস্তগিরির চরণমূলে?"
 সেই আলোর আঁচলের সূর্যঘ্রাণ এসে লাগে মাটির ঘরে, ইচ্ছেডানা মেলতে ইচ্ছে করে, উড়ে যেতে যেতে রঙধনু পেরিয়ে যেতে ইচ্ছে করে, বেগুনি, নীল,আকাশি, সবুজ, হলুদ, কমলা, লাল পার হয়ে লালউজানির দিকে উজান বাইতে বাইতে গাইতে ইচ্ছা করে মাটিজলমানুষের গান- মনমাঝি তোর বইঠা নে এ এ এ রে/ আমি আর তো বাইতে পারলাম না আ আ আ ....





