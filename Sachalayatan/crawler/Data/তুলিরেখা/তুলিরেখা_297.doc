ছবিব্লগ: উৎসবদিন, রঙীন সাজ, নাচগান



দেখতে দেখতে শরতের সোনাঝরা প্রহরেরা আসে আর চলে যায় একের পর এক। মহালয়া এলো আর চলে গেল, ইউটিউব থেকে নামিয়ে দেরিতে শুনলাম চন্ডীপাঠ। 
 পরদিন খেলার দিন ছিলো, প্রচুর তাঁবু পড়লো এদিক ওদিক। উৎসবদিনের  রঙীন সাজে নাচতে নাচতে চলেছে কচি আর বড়রা। ধূসর গোধূলির কথা ভেবে যা থাকে কপালে বলে হাসিখুশী ছেলেমেয়েদের ছবি তুলে ফেলি।
 এদিকে দিন গড়িয়ে যায়। মহাসপ্তমী পার হয়ে দেশে অষ্টমী পড়ে গেছে, গুজরাতিদের গরবা নাচের অনুষ্ঠানে নেমন্তন্ন খেতে গিয়ে তো আমাদের একেবারে সেই সুখীদুখীর তুলারাজার বাড়ীতে গিয়ে পড়ার দশা। এত রঙীন কারুকাজের পোশাক ঝলমল শলমাজরি আর গানবাজনার সঙ্গে সঙ্গে গরবা নাচ। দেখে স্তম্ভিত সকলে(বেচারা ধূসর গোধূলির কথা ভেবে দুঃখ হয়। একসঙ্গে এত শ্যালিকার শলাকায় হৃদয়বিদ্ধ হলে সে কি বাঁচবে?    )
কেন যে " ইয়া দেবী সর্বভূতেষু শক্তিরূপেণ সংস্থিতা " বলেছে পুরানোদিনের তাঁরা, তা বোঝা যায়। 
 যাই হোক আর বকবক করে মাথা ধরাবো না আপনাদের, ছবি দেখুন।









