স্বপ্নে কওয়া কথার মতন 



স্বপ্নে কওয়া কথার মতন বসন্তরাত ছেয়ে
ছড়িয়ে গেছে গড়িয়ে গেছে দখিন হাওয়ার নেয়ে-
তারা-টল্‌মল্‌ আকাশঘরে অবাক পরীর মেয়ে
মধ্যরাতের কোন্‌ রাগিণী আনমনে যায় গেয়ে?
রাত শন্‌শন্‌  রাত শন্‌শন্‌
ঘুম কন্‌কন্‌ ঘুম কন্‌কন্‌
তারা ঝম্‌ঝম্‌ তারা ঝম্‌ঝম্‌
হাওয়া গম্‌গম্‌ হাওয়া গম্‌গম্‌  .......
মৌপাহাড়ী নেশায় টলে মোমজ্যোত্‌স্নায় নেয়ে-
অমলতাসের কোমল কোরক ভুবনডাঙা ছেয়ে,
হদয়পুরীর জানলা থেকে আকুল ব্যাকুল চেয়ে
কোন্‌ সে পাগল একলা কাঁদে সঞ্জীবনী চেয়ে?
রাত শন্‌শন্‌  রাত শন্‌শন্‌
ঘুম কন্‌কন্‌ ঘুম কন্‌কন্‌ .......

