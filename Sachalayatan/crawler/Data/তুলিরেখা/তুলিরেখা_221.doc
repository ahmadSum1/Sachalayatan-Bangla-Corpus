মুক্তধারার জন্য



মুক্তধারায় বাঁধন পড়েছে। শত শত পাক, শত শত গ্রন্থি ! জলের নূপুরে বেজে উঠতো যে রহস্যকথাগুলো, তারা থেমে গেছে। ঘুমিয়ে পড়েছে যেন নর্মধাত্রী হাওয়াও। অন্ধ অন্ধকারে বাতির খোঁজ নাই। তবু ভোর হবে আবার, ভোর হবেই। মোহরলতার ফুলের মতন সোনালী ভোর।  
তর্জনীতে রেখেছি আগুন,
অনামিকায় টুকরো আলো-
অস্থির ভিতরে ডমরুধ্বনি,
পিনাকপানি, তোমার পিনাকে আজো ওঠে টঙ্কার?
তবে এখনও কেন চুপ? 
শীতাই গাঁয়ে আমাদের ঘর...মুক্তধারায় বাঁধন পড়েছে। শত শত পাক, শত শত গ্রন্থি ! জলের নূপুরে বেজে উঠতো যে রহস্যকথাগুলো, তারা থেমে গেছে। ঘুমিয়ে পড়েছে যেন নর্মধাত্রী হাওয়াও। অন্ধ অন্ধকারে বাতির খোঁজ নাই। তবু ভোর হবে আবার, ভোর হবেই। মোহরলতার ফুলের মতন সোনালী ভোর।  
তর্জনীতে রেখেছি আগুন,
অনামিকায় টুকরো আলো-
অস্থির ভিতরে ডমরুধ্বনি,
পিনাকপানি, তোমার পিনাকে আজো ওঠে টঙ্কার?
তবে এখনও কেন চুপ? 
শীতাই গাঁয়ে আমাদের ঘর ছিলো
আর ছিলো দিগন্তলীন শস্যভূমি-
মুক্তধারার জল মায়ের মতন যত্নে
তাদের বুকে ক্ষীর ভরে তুলতো।
আজ সব ধারা বাধা পড়েছে বিভূতিকৌশলে
অভিজিৎ সঞ্জয় রাধা কেউ কোথাও নেই,
অম্বা কি শেষে তার সুমনকে খুঁজে পেয়েছিলো
বনমর্মর ভরা দখিণ হাওয়ার রাতে?
বৈরাগী হয়তো কোথাও আছে আজও
এখনও হয়তো তার একতারার তারে
রয়ে গেছে কিছু লুকানো সুর।
একদিন হয়তো সে গেয়ে উঠবে আবার।
আমাদের অঞ্জলি ভরে গেছে রক্তে
সব জানালা শক্ত করে বন্ধ-
বাইরে নক্ষত্রপিয়াসী রাত ডাকে, আয় আয়-
অপেক্ষা করো, আমরা আসছি মনসুন্দর
আশ্চর্যময়ী, আমরা আসছি, আসছি-ই-ই

