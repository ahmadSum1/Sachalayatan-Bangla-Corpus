ছবিব্লগ: সূর্যডানা, পদ্মদিঘি, সমুদ্র এইসব আলোছায়া



এই বেড়ানোটা একেবারেই হঠাৎ করে ঠিক হয়। পরদিন বেরিয়ে পড়া। উফ কি গরম সেদিন! ঝকঝকে দুপুর একেবারে তপতপ করছে। প্রথমে সংরক্ষিত অরণ্যে গিয়ে এক পদ্মপুকুরের পাড়ে কিছুক্ষণ দাঁড়িয়ে জঙ্গলে ঢুকে মাকড়সাবুড়ীর বাড়ী দেখা হলো, নীল একটা মস্ত প্রজাপতি কিছুতেই পোজ দিতে রাজি হলো না, উড়ে পালালো। একেবারে ইয়ে। 
 তারপরে সমুদ্র, সীগাল। বালি থেকে শাঁখ কুড়াতে কুড়াতে জলের দিকে চলে যায় ছেলেমেয়েরা, বালিতে পড়ে থাকে পায়ের ছাপ, নির্বিকার ঢেউয়েরা এসে মুছে দেয় সব। সমুদ্রপাখিরা একেবারে নির্ভয়ে মানুষের কাছাকাছি এসে খাবারদাবাড়ে ভাগ বসাচ্ছে। একেকটা আবার বেশ রাগী, খুব চেঁচামেচি করে।
 ফেরার পথে হঠাৎ বৃষ্টি, খানিক পরেই সব ফর্সা! জোড়া রঙধনু উঠলো পুবের কোণে। আর একেবারে বেলাশেষে দেখা গেল অনির্বচনীয় কোমল নীল আকাশে অপরূপ সূর্যদীপ্তি।
 না, আর বকবক করে কানের পোকা নড়াবো না, এইবারে ছবি দেখুন। 







