পোষা কথা



পোষ মানা কিছু কথা আছে
যাদের ডানা নেই
যারা ঘরেই থাকে সারাদিন
আর হাততালি দেয়
যখন যেভাবে মন চায়
পিছু ছাড়ে না কিছুতেই
যখন বাইরে যাই
কথারা কীভাবে যেন
কানের কাছে কারো
শেখানো বুলি আউড়ায়-
নামীদামি কথানাশক দিয়ে বহুবার চেষ্টা করে দেখেছি
কাজ হয়নি, নিরুদ্দেশে গেলেও
দুঁদে গোয়েন্দার  মতো মুহূর্তেই
তারা হাজির হয়েছে অজ্ঞাতবাসে-
অতঃপর ঘরের তালাও বদলেছি ইচ্ছামতো
তবু তারা ঘরে ঢোকে, ধূলো ঝেড়ে
এটা ওটা নেড়েচেড়ে দেখে-অবলীলায়
তাহার মতোই তারা
ভালোবেসে হৃদয় ঠোরায়...
১/০৮/১০
সিডনি, অস্ট্রেলিয়া।

