স্পাইক মিলিগান-এর ৩ টি কবিতা



আইরিশ পিতার ঔরসজাত স্পাইক মিলিগান ১৯১৮ সালের ১৬ এপ্রিল ভারতের আহমেদনগরে জন্মগ্রহণ করেন। স্পাইক মিলিগান আয়ারল্যান্ডের অন্যতম রম্যলেখক, সঙ্গীতজ্ঞ, কবি ও নাট্যকার হিসেবে স্বীকৃত। সিলি ভার্সেস ফর কিডস্ (১৯৫৯), এ ডাস্টবিন অব মিলিগান (১৯৬১), দ্যা লিটল পট বয়লার (১৯৬৫), পুকুন (১৯৬৩), দ্যা বেড সাইড মিলিগান, গুডবাই সোলজার (১৯৮৬), হিডেন ওয়ার্ডস: কালেক্টড পোয়েমস প্রভৃতি তার প্রসিদ্ধ গ্রন্থ। ২০০২ সালের ২৭ ফেব্র“য়ারি তিনি মৃত্যুবরণ করেন।
বাড়িতে স্বাগতম
আমার অপরাধ না জেনেই
তারা আমাকে কাঠগড়ায় দাঁড় করালো।
আমি জীবনদন্ড প্রাপ্ত হলাম....
তাকে ছাড়া।
অদ্ভূত বিচার
জজ নেই
জুরি নেই।
আমার দর্শনার্থী কারা হবে ভেবে আমি বিস্মিত। 
একটি তুচ্ছ কবিতা
বলে হ্যামলেট ওফেলিয়াকে
আঁকবো আমি তোমার ছবি
কোন পেনসিল হলে ভালো হয় বলো ?
২বি অর নট ২বি ?
কুকুর প্রেমিকেরা
তারা তোমাকে কিনেছিলো
আর রেখেছিলো
সুরম্য বাড়িতে
কেন্দ্রীয় তাপন
টিভি
ডিপ ফ্রিজসহ
একটি সুরম্য বাড়ি-
কেবল তোমাকে নেয়নি কেউ
দুরন্ত দৌঁড়ঝাপে
এছাড়া
‘খুব সুরম্য বাড়ি’
যতক্ষণ না তুমি প্রাণশক্তিতে ক্লান্ত পাগলপারা হয়ে
পালিয়েছিলে আর দৌঁড়াতে
দৌঁড়াতে দৌঁড়াতে গাড়িচাপা পড়েছিলে,
ততক্ষণ তোমাকে দেয়া হয়েছিলো আদর আর মাংসের চাপ
বাকি ছিলো কেবল দুরন্ত দৌঁড়ঝাপ।
আজ তোমার জন্য তারা কাঁদবে
কালও, তবে অন্য কুকুরের জন্য।

