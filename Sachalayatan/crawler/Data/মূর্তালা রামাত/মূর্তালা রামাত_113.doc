লাথি, মুক্তি ও ব্যান



কদিন থেকেই লিখবো বলে ভাবছিলাম। লেখার বিষয় ছিলো ‌‌লাথি। বিষয়টি নিয়ে ভাবতে ভাবতেই আরেকটি নতুন বিষয় চলে এলো মুক্তি। মুক্তিযোদ্ধার পিঠে স্বাধীনতা বিরোধীদের লাথি আর এককালের কুখ্যাত রাজাকার নিজামীর ত্বরিৎ মুক্তি নিয়ে সচলায়তনে যখন লিখবো বলে ভাবছি তখনই দেখি সচলায়তন ব্যানড!চমৎকার। দেশটা কোথায় যাচ্ছে? এই প্রশ্ন আমার মতো দেশের আরো অনেকেরই। ১/১১কে স্বাগত জানায়নি দেশে এমন লোকের সংখ্যা খুবই কম। কিন্তু এখন অমূল্য দুটি বছর অপেক্ষা করার পর দেখা যাচ্ছে দেশ যেখানে ছিলো সেখানেই আছে। বরঞ্চ ১/১১ এর সুযোগে স্বাধীনতা বিরোধীদের স্পর্ধা আরো বেড়েছে। আর সাধারণ জনগণ কথা বলার স্বাধীনতাটুকুও দিন দিন হারিয়ে ফেলছে। রাজনীতির গতি প্রকৃতি দেখে মনে হচ্ছে পুরোনো রাজনীতিবিদরাই আবার নতুন করে ফিরে আসছে। তাহলে এ দেশ নিয়ে আশা করার কী আছে! আমার মতো অনেক তরুণকেই আজকাল এমন হতাশা পেয়ে বসেছে। কী হবে দেশকে ভালোবেসে? ভোগবাদী প্রজন্মের হাতে জিম্মি এদেশ ধীরে ধীরে তলিয়ে যাচ্ছে। আমরা যতোই প্রতিবাদ করার চেষ্টা করিনা কেনো বাংলাদেশ আসলেই ব্যর্থ রাষ্ট্রের দোড়গোড়ায় দাঁড়িয়ে। দেশের যে প্রতিষ্ঠানের দিকেই তাকানো যায় সেখানেই দেখা যায় দুর্নীতি আর ব্যর্থতা। অথচ বহুজাতিক মুনাফাখোর কোম্পানিগুলো রমরমা ব্যবসা করে দেশ থেকে নিয়ে যাচ্ছে লাভ। আমাদের প্রজন্মগুলোও সেই লাভের নিচে চাপা পড়ে যাচ্ছে। সৃষ্টিশীল কিছুই এ দেশে হচ্ছে না বা হতে দেয়া হচ্ছে না। মুক্তমনাদের লাথি মেরে, মুক্তচিন্তাকে ব্যানড্ করে অশুভ শক্তির মুক্ত আগ্রাসনে দেশের ভবিষ্যত পুরোপুরি অন্ধকার। যাকেই জিজ্ঞাসা করি সেই বলে সুযোগ থাকলে বাইরে চলে যান। এদেশে থেকে পচে মরার কোনো মানে হয় না। দীর্ঘশ্বাস নিয়ে ভাবছি।  
murtala31@gmail.com 

