কী অদ্ভূত !!!



কদিন ধরেই মন মেজাজ খারাপ। আশেপাশের সবকিছুতেই বিস্ময়ের ঘ্রাণ পাচ্ছি। শুধু কি আমিই না আর সবাইও আমার মতো বিস্মিত হচ্ছেন তা জানার জন্যই সাম্প্রতিক কিছু বিস্ময়কর কিছু ঘটনা নিচে দিলাম। 
বাস ভাড়াঃ সবাইকে অবাক করে দিয়ে এই প্রথমবারের মতো আমাদের দেশে জ্বালানী তেলের দাম কমলো। তেলের দাম বাড়ার খবর আসতে না আসতেই বাস মালিকেরা বাস  ভাড়া বাড়িয়ে দেন। সরকারও মিটিং করে বাসের বর্ধিত ভাড়া নির্ধারণ করে দেন। অথচ তেলের দাম কমানোর পর কয়েকদিন গত হয়ে গেলো বাস মালিকেরা একবোরে নিশ্চুপ! সরকারও নাকে কাঠি দিয়ে হাঁচছে না! আমরা বাড়তি ভাড়া দিয়েই যাচ্ছি।
গুঁড়ো দুধে মেলামাইনঃ বিশ্বের মতো দেশেও এ নিয়ে তোলপাড়। পরীক্ষাগারে বিভিন্ন ব্র্যান্ডের দুধে মেলামাইন পাওয়া যাচ্ছে। অথচ বাজারে তাদের সরবরাহ বন্ধ হচ্ছে না! সরকার কেবল লোক দেখানো ভেজাল বিরোধী অভিযান চালিয়েই খালাস।দেশে ভেজাল গুঁড়ো দুধ আমদানীকারকেরা যথারীতি গায়ে বাতাস লাগিয়ে ঘুরে বেড়াচ্ছে!
শিক্ষকদের অপরাজনীতিঃ মাদ্রাসা ছাত্রদের ভর্তিকে কেন্দ্র করে ঢাকা বিশ্ববিদ্যালয়ের শিক্ষকরা নোংরা রাজনীতেতে জড়িয়ে পড়েছেন।লেখাপড়ার মান কমে যাবে জেনেও একদল মান্যবর শিক্ষক মাদ্রাসার শিক্ষা পদ্ধতি আধুনিকায়ন করার দাবীর পরিবর্তে বিশ্ববিদ্যালয়ের সময়পযোগী ভর্তি পদ্ধতি বাতিলের দাবীতে সোচ্চার হয়েছেন! জামাতপন্থী এসব শিক্ষকের ক্রমবর্ধমান কর্মকাণ্ডে ঢাকা বিশ্ববিদ্যালয় যে ঢাকা মাদ্রাসায় পরিণত হতে চলেছে সে বিষয়ে কোনো সন্দেহ নেই।
পিএসসির অনিয়মঃ  পুনর্গঠিত পাবলিক সার্ভিস কমিশন নিয়ে সবার মনেই বেশ আশা জেগেছিলো। কিন্তু ২৭ তম বিসিএস-এর ফল প্রকাশে তারও নিয়েছে জালিয়াতির আশ্রয়! গোপন নীতিমালা অনুযায়ী প্রকাশিত ফলাফলে কেবল মুক্তিযোদ্ধার সন্তানেরাই গণহারে বাদ পড়েছে!! 
তেল গ্যাস খনিজ সম্পদঃ লন্ডন থেকে প্রকাশিত জার্নাল অব এনভায়রনমেন্টাল রেডিও-অ্যকটিভ এ বাংলাদেশের খনিজ সম্পদ সংক্রান্ত এক প্রতিবেদনে কক্সবাজার সৈকত এলাকাসহ বাংলাদেশের অন্যান্য দ্বীপে বিভিন্ন ধরনের ধাতব তেজস্ক্রিয় পদার্থের বিপুল পরিমাণ মজুদ আছে বলে উল্লেখ করা হয়। এর পরপরই মার্কিন রাষ্ট্রদূত তিন দিনের এক সফরে কক্সবাজার যান। তিনি সেখানে বিশিষ্টজনদের সাথে মতবিনিময় করেন। এসময় তিনি সেখানকার খনিজ সম্পদ নিয়ে মার্কিন আগ্রহের কথা জানান। ইতোমধ্যেই গোপন চুক্তির মাধ্যমে সমুদ্র বক্ষে তেল গ্যাস অনুসন্ধানের জন্য বিভিন্ন বিদেশী কোম্পানীকে দায়িত্ব দেয়া হয়েছে বলে শোনা যাচ্ছে! 
নির্বাচনঃ নির্বাচন নিয়ে সংশয় বেড়েই চলেছে। আগমী মাসের শুরুতেই নির্বাচনী তফশীল ঘোষণার কথা থাকলেও নির্বাচন কমিশন এখনও নিশ্চুপ। তাদের ভাষ্যমতে নির্বাচনী এলাকার সীমানা নির্ধারণ নিয়ে একটি মামলা ঝুলে আছে আদালতে, সেই মামলার নিষ্পত্তি না হওয়া পর্যন্ত সবকিছুই অনিশ্চিত!
এতা বিস্মেয়ের পরেও নিজেকে এই বলে স্বান্তনা দেই যে এসবতো আর আমাদের জন্য নতুন কিছু নয়।বাংলাদেশতো এমনই।
murtala31@gmail.com

