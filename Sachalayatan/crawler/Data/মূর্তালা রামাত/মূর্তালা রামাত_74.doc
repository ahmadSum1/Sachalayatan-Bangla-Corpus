প্রবাসের টাকা, দেশের জঙ্গি...



১.
আমার খালা সম্প্রতি দুবাই থেকে কয়েক মাসের ছুটিতে দেশে ফিরেছেন। দেশে ফিরেই তিনি কাছে ধারের ইসলামী ব্যাংকের ঠিকানা জানতে চাইলেন। তিন ওখানে টাকা রাখবেন। কারণ ওরা সুদ ছাড়াই লেনদেন করে। ব্যাংকের টাকা ইসলামের পথে ব্যয় হয়। আমি তাকে বোঝালাম যে ওটাতো মৌলবাদীরা চালায়। জামাতের নেতাদের সুপারিশ ছাড়া ওখানে চাকরির দরখাস্তই করা যায় না। এসব ইসলামী ব্যবসা প্রতিষ্ঠানের মাধ্যমেই জঙ্গিদের টাকা লেনদেন হচ্ছে। আপনি এখানে টাকা রাখে মানে জঙ্গিবাদকেই উৎসাহিত করা। আমার অনুরোধ আপনি জেনেশুনে এ কাজটি করবেন না। কে শোনে কার কথা। উনি বললেন দুবাইয়ে বেশির ভাগ বাংলাদেশীরাই ইসলামী ব্যাংকের মাধ্যমে টাকা লেনদেন করে। উনিও করবেন, ইসলামী ব্যাংকের মাধ্যমে ইসলামী শরিয়ার মধ্যে জীবনযাপন করবেন!
২.
আমার এক বন্ধুর বড় ভাই লন্ডন থেকে এসেছেন। তাকে কে যেন বুঝিয়েছে উপার্জিত অর্থের কিছুটা ধর্মের পথে ব্যয় করা মুসলমান হিসেবে তার একান্ত কর্তব্য। তিন মোটা অংকের পাউন্ড স্থানীয় মাদ্রাসায় অকাতরে দান করলেন যেনো মাদ্রাসায় দান করলেই তা ইসলামের পথে ব্যয় হবে। এই ভদ্রলোকও সুদ খাবেন না বিধায় তার সব টাকা এনে ইসলামী ব্যাংকে জমা করেছেন।
৩. 
আমার বাবার এক বন্ধু অনেক বছর পর আমেরিকা থেকে দেশে ফিরেই এলাকার বেশ কিছু মাদ্রাসায় ডলার দান করলেন। তার কথা সারাজীবনতো পাপের পথেই কাটালাম, এবার ধর্মের জন্য কিছু করি। তাকে আমার বাবা বোঝালেন ধর্মের জন্য করবা ভালো কথা কিন্তু মাদ্রাসায় দেয়া তোমার টাকা দিয়ে যে জঙ্গিট্রেনিং হবে না তার নিশ্চয়তা কী? তিনি বললেন ওসব জঙ্গিফঙ্গি ইহুদী কাফেরদের প্রচারণা। আমেরিকার প্ররোচনায় সারা বিশ্ব থেকে ইসলাম ধ্বংস করতে তার উঠে পড়ে লেগেছে!
অতঃপর
গতকাল ভোলার এক মাদ্রাসার আড়াল থেকে জঙ্গি প্রশিক্ষণের এক বিশাল কেন্দ্র আবিষ্কৃত হয়েছে। এখানে কোমলমতী বালকদের সহি কোরান শিক্ষার আড়ালে একে ৪৭ চালানো শেখানো হতো, জিহাদী চেতনায় উদ্বুদ্ধ করা হতো। র‌্যাব এখান থেকে প্রশিক্ষণ সরঞ্জামাদী সহ বিপুল পরিমাণ অস্ত্র-গোলাবারুদ উদ্ধার করেছে। জঙ্গিবাদী অনেক বইয়ের পাশাপাশি এখানে পাওয়া গেছে ইসলামী ব্যাংকের অ্যাকাউন্ট বই। লন্ডন প্রবাসীদের পাঠানো টাকায় এই মাদ্রাসাটি চলতো। http://www.prothom-alo.com/index.news.details.php?nid=MjI3NTI=
খোঁজ নিলে এরকম অসংখ্য মাদ্রাসার সন্ধান মিলবে যেখানে পবিত্র কোরানের বদলে শিশুদের হাতে ধরিয়ে দেয়া হচ্ছে গ্রেনেড, লাকুম দ্বিনু কুমালিয়া দ্বিনের বদলে শেখানো হচ্ছে-আমরা সবাই তালেবান, বাংলা হবে আফগান। তিলে তিলে সামনের দিকে এগিয়ে যাওয়া আমাদের প্রিয় মাতৃভূমি বাংলাদেশ অফগান হোক তা আমরা চাই না। আপনার নিষ্পাপ টাকা যেনো আপনার মা-দেশটির ধ্বংস ডেকে না আনে- প্রবাসীরা প্লিজ, খোঁজ খবর নিয়ে নিশ্চিত হয়ে বাংলাদেশের ধর্মীয় শিক্ষা প্রতিষ্ঠানগুলোতে টাকা ব্যয় করুন, ইসলামের নাম ভাঙ্গিয়ে ব্যবসা করা প্রতিষ্ঠানগুলো সচেতনভাবে এড়িয়ে চলুন। 
murtala31@gmail.com
মহাখালি, বাংলাদেশ।

