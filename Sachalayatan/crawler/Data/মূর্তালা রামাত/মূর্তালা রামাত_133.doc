খুলে দেয়া হচ্ছে চিড়িয়াখানা !!!



শহর জুড়ে ফিসফিসানী, কানাঘুষার শোর
খুলে দেয়া হচ্ছে নাকী চিড়িয়াখানার দোর !
স্বদেশখেকো বাঘ ভালুক আর হিংস্র শ্বাপদ সব
আটক থেকে মুক্ত হবে এই উঠেছে রব !
শহরটাকে বন বানিয়ে আবার নাকী তারা
করবে রোপন পাড়ায় পাড়ায় জংলীবাদের চারা !
খবর শুনে স্বপ্ন দেখা মানুষগুলো আজ
মূর্তি হয়ে বসে আছে মাথায় নিয়ে বাজ !
লেজ গুটানো চিড়িয়ারাই
দেশ করলে জয় !
স্বপ্ন দেখে লাভ কী তবে
স্বপ্নে কী আর হয়!
আজব দেশে জন্ম নিয়ে আজব হয়ে একী
রাজার হালে লুটেরাদের ফিরে আসা দেখি !

