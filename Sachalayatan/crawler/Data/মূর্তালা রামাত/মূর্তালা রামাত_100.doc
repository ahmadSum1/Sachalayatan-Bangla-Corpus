৩১ আগস্ট, আমার জন্মদিন



বছর ঘুরে আবার চলে এলো ৩১ আগস্ট, আমার জন্মদিন। প্রতি বছর যে এই দিনটির জন্য অপেক্ষা করি তা নয়, তবে দিনটা আসলেই কেমন যেনো একটা ভালো লাগা কাজ করে। 
গত বছরের চে' এ বছরের জন্মদিনটা একটু ভিন্ন। গত বছরের জন্মদিনে ইউনিভার্সিটিতে ছিলাম। এই দিনে কতো বন্ধুবান্ধবের মিলনমেলা। এক বছরের ব্যবধানেই ইউনিভার্সিটি জীবন শেষ। বন্ধু বান্ধবেরা যে যার মতো চাকরী-বাকরি নিয়ে এখানে সেখানে ব্যস্ত। সবাই মিলে একসাথে হবার সময় কোথায়! তাই ফোনে উইশ পেয়েই এ বছরের জন্মদিন পালন করতে হচ্ছে।
গত বছর ছাত্র ছিলাম তাই সারা দিনটাই মজা করে কাটিয়েছি। এবার অফিসে বসে বসে সচলায়তন ঘাটছি আর নিজের জন্মদিনের ঢোল নিজেই পেটাচ্ছি! প্রিয় সচলেরা, বিরক্ত হবেন না প্লিজ- মাত্রতো একটা দিনই......

