ও পথ, পথরে....



হয়ে গেছে পথ
ওখানেই নদী ছিলে, ওখানেই
ছিলো সাত পুরুষের সাধ
বারোমাসী রোদ আর লিলুয়া বাতাস
হয়ে গেছে পথ
প্রণয়ের আশপাশ জুড়ে
লালনীল ঝোপঝাড়গুলো সাপ্তাহিক দোকানের মোড়
আর টুপটাপ বৃষ্টিরা
কাদা কাদা কাঁদে
পরানডা দাপায়
য্যান মস্ত গুলুইয়ের নাও
ভূস কইরা ভাইস্যে ভাইস্যে উইঠে
কবার চায়
জাগোবাহে, কোনঠে সবাই
পুরোনো মেঘের দল উড়ে যায় ঘন রাত্বিরে
বাদুড়ে ডানার নিচে থোকা থোকা চোখ
অসীম সুড়ঙ্গে যেনো বিদেহী আত্মা সব
হয়ে গেছে পথ
ও পথ,পথরে- আমারে কই নিয়া কই যাইতাছো.....
২৮/০৮/০৮
মহাখালী, ঢাকা

