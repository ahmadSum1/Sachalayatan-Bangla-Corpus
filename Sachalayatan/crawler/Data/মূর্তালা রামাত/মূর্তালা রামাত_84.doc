কার দেশ কে বাঁচায়........!!! (১)



গত দু বছর ধরে এদেশের রাজনীতি নিয়ে অনেক কপচাকপচি পর দেশের বড় দুই রাজনৈতিক দল দিন বদল কিংবা দেশ বাঁচাও স্লোগান নিয়ে নির্বাচনী প্রচারণায় শামিল হয়েছে, এই করবো সেই করবো বলে দেশ কাঁপিয়ে দুয়ারে দুয়ারে বরাবরের মতোই ভোট চেয়ে বেড়াচ্ছে। আমার ভোট আমি দেবো দেখে শুনে জেনে দেবো-একজন ভোটার হিসেবে দেখতে, শুনতে আর জানতে গিয়ে দেশ বাঁচানোর অগ্রসৈনিকদের পরিচয় পেয়ে যারপরনাই হতাশ হলাম। দেশ বাঁচাতে বিএনপি-জামাত জোট থেকে মনোনয়ন প্রাপ্ত স্বাধীনতা বিরোধী এসব কুখ্যাত লোকেরা দেশ কীভাবে বাঁচাবে তা আমার বোধগম্য হচ্ছে না। এরা হলো- 
মতিউর রহমান নিজামী
পাবনা ১ আসনের চারদলীয় জোট মনোননিত প্রার্থী।
বাংলাদেশ জামায়াতে ইসলামীর বর্তমান আমির। একাত্তরে তার ভূমিকার জন্য এলাকার লোকজন তাকে মইত্যা রাজাকার বলে চেনে। আল বদর বাহিনীর প্রধান হওয়ার ফলে নিজের এলাকা পাবনার সাঁথিয়ায় সে ভয়ঙ্কর প্রভাব বিস্তার করে। তার প্রত্যক্ষ সহায়তায় পাক বাহিনী  সাঁথিয়া-বেড়া এলাকায় প্রায় ১২শ মানুষকে নির্বিচারে হত্যা করে এবং এলাকার মুক্তিযোদ্ধা পরিবারের ওপর লোমহর্ষক অত্যাচার নির্যাতন চালায়।
মাওলানা আবদুস সোবহান
পাবনা ৫ আসনে বিএনপি-জামাত মনোনীত প্রার্থী।
মুক্তিযুদ্ধের সময় পাবনা শান্তি কমিটির চেয়ারম্যান ছিলো সে। তার নেতৃত্বে ফরিদপুর উপজেলার ডেমরারর বাউশগাড়ী খালে চলে নির্মম গণহত্যা। এখানে প্রায় ৩শ নারী-পুরুষকে নির্মমভাবে হত্যা করা হয়। পাবনার নাজিরপুর এলাকায় ১৯৭১-এর ১ ডিসেম্বর তার নেতৃত্বে চালানো গণহত্যার কথা বলতে গিয়ে এলাকার লোকেরা এখনো  শিউরে ওঠে। পাবনার এডওয়ার্ড কলেজেও পাকবাহিনীর গণহত্যার নেতৃত্ব দেয় সে ।
আলী আহসান মুজাহিদ
ফরিদপুর ৩ আসনে জোটের হেভিওয়েট প্রার্থী।
মুক্তিযুদ্ধেও সময় সে ছিলো ইসলামী ছাত্রসংঘের ঢাকা মহানগর সভাপতি এবং ঢাকার আল বদ;ও বাহিনীর কমান্ডার। ফকিরাপুলের ফিরোজ মিয়া ওরফে ফেরু মেম্বারের সাহায্যে সে ৩০০ সদস্যেও এক সশস্ত্র স্কোয়াড গড়ে তোলে। তার নেতৃত্বে এই স্কোয়াড মতিঝিল, ফকিরাপুল, নয়াপল্টন, পুরানা পল্টনসহ ঢাকার বিভিন্ন এলাকায় ব্যাপক হত্যা, লুণ্ঠন, নারী নির্যাতন পরিচালনা করে।
সালাউদ্দীন কাদের চৌধুরী
চট্টগ্রাম-২ ও চট্টগ্রাম-৬ আসনে চরদলীয় জোটের প্রার্থী।
এুক্তিযুদ্ধেও সময় তার বয়স ছিলো ২২। তাদেও বাসভবন গুডস হিল মুক্তিযুদ্ধেও সময় ছিলো কসাইখানা। ১৭ জুলাই ১৯৭১-এ ছাত্রনেতা ফারুককে ধরে এনে পাকবাহিনীর সহায়তায় সালাউদ্দীন কাদের চৌধুরী হত্যা করে। চট্টগ্রামের বিশিষ্ট ব্যক্তিত্ব, শ্রী কুন্ডেশ্বরী ঔষধালয় এবং কুন্ডেশ্বরী  বিদ্যাপীঠের  প্রতিষ্ঠাতা দানবীর বাবু নূতন চন্দ্র সিংহের হত্যাকান্ডের নেতৃত্ব দিয়েছিলেন সাকা।চট্টগ্রামের একজন শহীদ সন্তান শেখ মোহাম্মদ জাহাঙ্গীর গণতদন্ত কমিশনকে জানান, তার বাবা শহীদ শেখ মুজাফফর আহমদ ও ভাই শহীদ শেখ আলমগী কে সালাউদ্দীন কাদেও চৌধুরী ও তার সহযোগীরা পাকিস্তান বাহিনীর সহযোগীতায় হাটহাজারী ক্যাম্পে নিয়ে যাওয়া হয় এবং পরে তাদের মেরে ফেলা হয়।
গিয়াস কাদের চৌধুরী
চট্টগ্রাম ৫ আসনে জোট প্রার্থী।
তার বিরুদ্ধে ভাই সালহউদ্দীন কাদের চৌধুরীকে মুক্তিযোদ্ধা নিধনে সহায়তার অভিযোগ রয়েছে। প্রত্যক্ষদর্শীদের বক্তব্য অনুযায়ী গিয়াস কাদের চৌধুরীও তাদের গুডস হিলস্থ বাসভবনে মুক্তিযোদ্ধা নির্যাতনে অংশগ্রহণ করতো।
(চলবে)
murtala31@gmail.com

