ঢাকা বিশ্ববিদ্যালয়ে মাদ্রাসার হামলা!!



গতকাল ঢকা বিশ্ববিদ্যালয়ের উপাচার্যের কার্যালয়ে কতিপয় মাদ্রাসার ছাত্ররা হামলা চালিয়ে ব্যাপক ভাঙচুর করে। উপাচার্য এ ঘটনাকে বিশ্ববিদ্যালয়ের ইতিহাসে নজিরবিহীন বলে মন্তব্য করেছেন। এ ঘটনা শুধু নজিরবিহীনই নয় দেশের ভবিষ্যতের জন্য চরম অশনী সংকেত।
বিশ্ববিদ্যালয়ের বাংলা, ইংরেজি, অর্থনীতি, গণযোগাযোগ ও সাংবাদিকতা, আন্তর্জাতিক সম্পর্ক, লোকপ্রশাসন, ভাষাতত্ত্ব, উইমেন অ্যান্ড জেন্ডার এই ৮টি বিভাগে শিক্ষার্থীদের ভর্তির ক্ষেত্রে এসএসসি ও এইচএসসিতে বাংলা ইংরেজীতে মোট ৮০০ নম্বরের শর্তারোপ করার জের ধরে এ ঘটনা ঘটে। উল্লেখ্য যে মাদ্রাসা শিক্ষার্থীরা আলিম ও ফাযিল পরীক্ষায় বাংলা ইংরেজীতে ২০০ করে মোট ৪০০ মার্কের পরীক্ষা দেয়।
ভর্তির ক্ষেত্রে এ ধরনের শর্তারোপ নতুন কোনো বিষয় নয়। এর আগে ইংরেজি এবং অর্থনীতি বিভাগে একই শর্ত বহাল ছিলো। বিভাগে একটি নির্দিষ্ট মানের ছাত্রছাত্রী ভর্তি করিয়ে লেখাপড়ার মান ধরে রাখাই এ ধরনের শর্তের উদ্দেশ্য। এ নিয়ে এর আগে কোনো কথা হয়নি। কিন্তু এবারের ঘটনা সবাইকে হচকিত করে দিয়েছে।
বিভিন্ন সূত্র থেকে জানা যায় এ ঘটনার সাথে বিশ্ববিদ্যালয়ের ছাত্ররাও জড়িত! জামাত শিবিরের ইন্ধনে বিশ্ববিদ্যালয়ের ৮৭ বছরের ইতিহাসে এ ধরনের ঘটনা প্রথম ঘটলো। রাজাকার মুজাহিদকে গ্রেপ্তার না করা, মৌলবাদীদের দ্বারা লালনের ভাস্কর্য ভাঙ্গা, দেশের সব ভাস্কর্য গুঁড়িয়ে দেবার হুমকি, অমুসলমানদের অনুষ্ঠানে যেসব মুসলিম যায় তাদের কাফের ঘোষণার প্রায় একই সময়ে এই ঘটনা অত্যন্ত ইঙ্গিতবহ।
বিভিন্ন মহল থেকে বলা হচ্ছে এ সরকার উগ্র ধর্মীয় গোষ্ঠীকে রাষ্ট্র ক্ষমতায় আনার নীলনকশা কষছে। এসবকিছু তারই পূর্বাভাস। তাহলে কী অচিরেই বাংলাদেশ আমরা সবাই তালেবান, বাংলা হবে আফগান এই স্লোগানকে সত্যি করে দক্ষিন এশিয়ার নতুন আফগানস্থান বা পাকিস্তান হতে যাচ্ছে? 
murtala31@gmail.com

