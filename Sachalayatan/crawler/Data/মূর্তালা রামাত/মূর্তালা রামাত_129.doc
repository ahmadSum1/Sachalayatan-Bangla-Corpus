অদ্ভুত ভালোবাসার এক টুকরো



এই যে আমাকে জড়িয়ে রেখেছো মিহিন সেলাইয়ের ভেতর বহু যুগ সোনালী আবেশে এই যে আমাকে ঘুম পাড়াতে চাইছো হৃদয়ের সান্নিধ্যে বারবার শোনাচ্ছো রূপকথার রূপোলী রং আর আগামী শরতের গোলাপী আহ্বান বিছিয়ে দিচ্ছো বুকের পরতে লোকালয়ের পর লোকালয় অবিশ্রাম টেনো নিচ্ছো গগনিক নিঃশ্বাসে ভেতরে আরো ভেতরে এই যে আমি ধীরে ধীরে হয়ে যাচ্ছি সহস্র তারা থেকে তারায় অবারিত স্রোত নিয়ে ভেসে যাচ্ছি স্ফটিক স্পর্শের পাহারায় সবকটি মুহূর্ত একটানা রং রং সুতোয় এই যে টানছো বিন্দু থেকে বিন্দুর মোহনায় মুঠো ভরা এইসব তীব্র মেঠোপথইতো রোদেলা জোছনার দুপুরে এক টুকরো অদ্ভুত ভালোবাসার হেঁটে চলা দিনের পর দিন.........
২৬/০৮/০৮
মহাখালী, ঢাকা

