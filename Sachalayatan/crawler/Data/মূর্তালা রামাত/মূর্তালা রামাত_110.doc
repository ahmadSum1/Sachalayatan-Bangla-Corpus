  আমি কেনো জামাতশিবির করি



শাহবাগ দিয়ে যাচ্ছি।
হঠাৎ কাধে কারো ছাঁয়া- আসসালামু আলাইকুম ভাই কেমন আছেন?
অবাক হয়ে পেছনে তাকাই-আরে রবি তুমি? রবি হাসে।
রবির সাথে প্রায় এক বছর পর দেখা। আমার বিশ্ববিদ্যালয় জীবনের শেষ দিকে ও আমার ডিপার্টমেন্টেই ফার্স্ট ইয়ারে ভর্তি হয়। ওরিয়েন্টেশনে পরিচয়। মাঝে মাঝে আমার রুমে আসতো। কীভাবে পড়তে হবে, কার বই কিনতে হবে, নোট-পত্র বিভিন্ন বিষয়ে পরামর্শ চাইতো। মাঝে মাঝে ওর লেখা কবিতাও পড়ে শোনাতো। প্রথম থেকেই বিভিন্ন সাংস্কৃতিক কর্মকাণ্ডে জড়িয়ে পড়ে ও। আমি ওকে বলেছিলাম আবৃত্তি করো, বিতর্ক করো, নাটক করো, গীটার শেখো কিন্তু ভুলেও ছাত্ররাজনীতি করতে যেও না। আমার সাথে শেষ দেখায় ও বলেছিলো হলে সিটের খুব সমস্যা হচ্ছে। ফার্স্ট ইয়ারের ছাত্র তাই হলে এখনও আবাসিকতা পায়নি। এক বড় ভাইয়ের রুমে ফ্লোরিং করতো সেখান থেকে ব্লকের হাইজ টিউটর ওকেসহ ওর মতো আরো অনেককে অবৈধ ছাত্র হিসেবে বের করে দিয়েছে। শেষ পর্যন্ত ওদের ঠাঁই হয় হল মসজিদের বারন্দায়। আমার তখন পরীক্ষা শেষ, হল ছেড়ে দিচ্ছি তাই ওকে আমার রুমে রাখতে পারলাম না। এরপর একদিন ফোন করে জানিয়েছিলো আপাতত সমস্যার একটা সমাধান হয়েছে- এলাকার এক বড় ভাইয়ের মেসে উঠেছে।
তারপর আজ আবার দেখা।
ভাইয়ের কী তাড়া আছে? চলেন এক কাপ চা খাই। স্মীত হেসে রবি অনুরোধ করে।
আসি রবির পরিবর্তন খেয়াল করি- মুখে দাড়ি, প্যান্ট গোড়ালীর উপরে ওঠানো!
আমার চাহুনী রবি বুঝতে পারে। জ্বী ভাই , আমি শিবিরে যোগ দিয়েছি।
রবি!
চা খেতে খেতে রবির সাথে কথা হলো। আমি বললাম রবি আমি তোমার এই চেঞ্জ কিছুতেই মেন নিতে পারছি না। রাজনীতি করার ইচ্ছা হলে করো কিন্তু তাই বলে  স্বাধীনতা বিরোধী জামাত-শিবিরের কর্মী হবে এটা মেনে নেয়া যায় না।
রবি খানিকক্ষণ চুপ করে থাকে। তারপর বলে -ভাই আমি কেনো জামাতশিবির করি জানেন?
১. আমাকে যখন হল থেকে বের করে দেয় তখন লীগ, দল, ইউনিয়নের অনেক নেতার কাছে ঘুরেছি কেউ কোন ব্যবস্থাই করেনি। তখন এরাই আমার থাকা খাওয়ার ব্যবস্থা করে দেয়!!!!
২.ফোকাস কোচিং সেন্টারে ক্লাস নেয়ার পাশাপাশি নয়াদিগন্তে পার্টটাইম কাজ জুটিয়ে দেয়!!!!!!!!
৩. লেখাপড়া শেষে ইসলামী ব্যাংক, ইবনেসিনা হাসপাতাল, ব্যাংক আলফালাহ অথবা দিগন্ত টেলিভিশনে চাকরী নিশ্চিত!!!!!আপনার সহপাঠীদের খোঁজ নিয়ে দেখেন যারা শিবির করতো তাদের কী অবস্থা আর যারা করতো না তাদের কী অবস্থা!
৪. চাইলে ওরা বিসিএসে টিকতেও সাহায্য করবে!!!!!!!!
৫.সংগঠনের সাথে সক্রিয় যুক্ত থাকলে বিদেশে পড়তে চাইলেও খরচ ওরা দেবে!!!!!!!!!
৬.যেকোন ধরনের বিপদে-আপদে সবরকমের সাহায্যই ওরা করবে!!!!!!!!
অর্থাৎ ভাই আমার ভবিষ্যত নিয়ে কোন দুশ্চিন্তা নাই। জীবনটা অনেক সহজ।
তাই বলে এই সামান্য সহযোগিতার লোভে তুমি রাজাকারদের কাতারে নাম লিখালা!
কাদের রাজাকার বলছেন ভাই । শিবির রাজাকার হলেতো বিএনপিও রাজাকার, আওয়ামী লীগওতো জামাতের সাথে রাজনীতি করেছে। আর এই যুগে কর্মসংস্থানের সুযোগকে আপনি সামান্য সহযোগিতা কীভাবে বলেন? আপনাদের ব্যাচেইতো এখনো অনেকে বেকার। আদর্শ নিয়ে মাথা ক্ষয় করে লাভ নেই। ওগুলে সব ফাঁকা বুলি। নিজের পকেটের টাকা খরচ করে ক্ষুধায় কাতর হয়ে আদর্শের জন্য বুকের তাজা রক্ত ঢেলে দিয়ে শহীদ হবার যুগ শেষ। আওয়ামী লীগ, বিএনপি করে  অবমূল্যায়নের রাজনীতি আর জামাত করে কর্মসংস্থান ভিত্তিক রাজনীতি। তাই বলতে পারেন পেটের দায়েই শিবির করি।
বুঝলাম ওর মাথাটার মগজটা পুরো ধোলাই হয়ে গেছে। ওকে এখন বোঝালেও কিছু বুঝবে না। কিন্তু জামাত-শিবিরের নীলনকশার জাল দেখে আমি অবাক না হয়ে পারলাম না। রবির মতো আরো কতো ছেলে না জানি এদের প্রলোভনের জালে এভাবে আটকে যাচ্ছে!মরণ নেশার চেয়েও ভয়ঙ্কর এই সর্বনাশা জাল থেকে এদরেকে কে বাঁচাবে?রবির সাথে কথা বলার পর থেকে খুব বিপন্ন বোধ করছি। অসহায়ত্বের এক ধরনের হতাশা ছায়ার মতো চারপাশে ঘুরছে। কোথায় যাচ্ছে বাংলাদেশ! 

