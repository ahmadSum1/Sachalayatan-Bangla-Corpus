তোমারামার



'আমার' বলে কিছু
আছে নাকী!
মাঝে মাঝে নিজেকে চিনতে পারি না
আর তুমি!
কতোইবা? বড়জোর ছ', বেশি হলে দশ
ধরলামই না হয়
শূন্য থেকে পরস্পরকে আমরা চিনি-
(তাই কী!)
তারপরও চকিত চোখে এখনও যখন তাকাও
কেঁপে উঠি--স্রষ্টার সামনে যেমন
লুপ্ত হয় লৌকিক জীবনজীবিকা...
বা হাতের মসৃণ মুঠোয়
হৃদয়টিকে খোসা ছাড়িয়ে
স্ট্রবেরির মতো স্ট্রেটকাট নিজের করে
চেপে রাখলেই
কী একান্ত হয়ে গেলাম!
হাসানতো বলে গেছে
মানুষ তার চিবুকের কাছেও ভিষণ রকম একা-
তোমার ঘাড়ের বায়ান্নোতম রোমকূপের ঘ্রাণ নিয়েও
আমি বলি-
তোমার কিছু থাকলেও থাকতে পারে
আমার বলে কিছু নেই...
১১/০৮/১০
সিডনি, অস্ট্রেলিয়া।

