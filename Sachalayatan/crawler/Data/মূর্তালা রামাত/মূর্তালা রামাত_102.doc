এরশাদ এবং গোলাম আযম-এর মুক্তিযুদ্ধ



সাবেক রাষ্ট্রপতি, জাতীয় পার্টির চেয়ারম্যান এইচ এম এরশাদ-এর বিভন্ন ঘটনা বিভিন্ন সময়ে পত্রিকায় এসেছে। এক সময়ের ঘৃণিত এই স্বৈরশাসক নিজেকে সবচেয়ে দেশপ্রেমিক দাবী করে সভা সেমিনারে বক্তব্য বিবৃতি দেন। ইদানীং তিনি নিজেকে বাংলাদেশের পরবর্তী প্রেসিডেন্ট হিসেবে পরিচয় দিয়ে বেড়াচ্ছেন। এরশাদের জীবনের অনেক ঘটনাই আমজনতার জানা থাকলেও মুক্তিযুদ্ধকালীন তার ভূমিকার কথা আমাদের অনেকেরই অজানা। অনেক ব্যাপারে সরব হলেও এরশাদ নিজেও এ ব্যাপারে একেবারেই নিশ্চুপ।
যতদূর জানা যায় এরশাদ মুক্তিযুদ্ধ শুরু হবার সময় রংপুরে ছুটিতে ছিলেন । এসময় পাকিস্তানে আটকে পড়া অনেক বাঙ্গালী অফিসার যে কোনো উপায়ে মুক্তিযুদ্ধে যোগ দিতে উদগ্রীব হলেও এরশাদের এ ব্যাপারে কোন মাথাব্যথা ছিলো না। তিনি ছুটি কাটিয়ে পাকিস্তানে ফিরে যান! ৭১'এর সেপ্টেম্বরে তিনি ছুটি নিয়ে অসুস্থ বাবাকে দেখতে বাংলাদেশে আসেন । এবারো তিনি সুযোগ থাকা সত্ত্বেও মুক্তিযুদ্ধে যোগদান না করে ছুটি কাটিয়ে পাকিস্তানে ফিরে যান! ১৯৭২ এ পাকিস্তানে আটকে পড়া বাঙ্গালী অফিসার ও সৈন্যদের দেশদ্রোহিতার অপরাধে বিচারের জন্য ভুট্টো যে সামরিক ট্রাইবুনাল গঠন করেন লে. কর্নেল এরশাদ সেই ট্রাইবুনালের প্রধান নিযুক্ত হন।!!!
বাংলাদেশ থেকে ফিরে যাওয়া ৯৮ হাজার পাক যুদ্ধবন্দীর একজনকেও ভুট্টো সেনাবাহিনীতে বহাল রাখেননি। অথচ পাকিস্তানে বসে বাঙ্গালী অফিসারদের বিচারের দায়িত্ব পালন করা এরশাদ পরবর্তীতে হয়ে গেলন বাংলাদেশের সেনা প্রধান ও প্রেসিডেন্ট! তার সময়কালে অসংখ্য মুক্তিযোদ্ধা অফিসারকে ফাঁসিতে ঝোলানো এই এরশাদই এখন নিজেকে সর্বশ্রেষ্ঠ দেশপ্রেমিক হিসেবে দাবী করে বেড়াচ্ছেন! 
মুক্তিযুদ্ধে, কুখ্যাত রাজাকার গোলাম আযমের ভূমিকার কথা আমাদের সবারই জানা। মুক্তিযুদ্ধে এরশাদের ভূমিকা জানার পর তার সাথে গোলাম আযমের কি কোনো পার্থক্য করা যায়?

