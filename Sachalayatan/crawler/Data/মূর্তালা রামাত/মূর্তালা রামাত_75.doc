তারেক আমার ভাই, জিয়া আমার পিতা / জিয়া ছাড়া এই ভূবনে আমার কেহ নাইরে.....



ক্ষমতাসীন আওয়ামী লীগ সংসদের সংরক্ষিত মহিলা আসনে অন্য অনেকের সাথে মনোনয়ন দিয়েছে বুকটা ফাইট্যা যায় খ্যাত কণ্ঠশিল্পী মমতাজকে।
মমতাজ-
২০০৫ সালের ১ বৈশাখে ঢাবির টিএসসিতে জাসাস আয়োজিত অনুষ্ঠানে গান গান। গানটির রচয়িতা তিনি নিজেই। গানের প্রথম দুটি কলি ছিলো- তারেক আমার ভাই, জিয়া আমার পিতা/ জিয়া ছাড়া এই ভূবনে আমার কেহ নাইরে।অনুষ্ঠানে উপস্থিত ছিলেন তারেক রহমান স্বয়ং। তিনি করতালি দিয়ে মমতাজকে অভিনন্দন জানান।
মমতাজ-
জিয়া সাংস্কৃতিক সংগঠন (জিসাস)-এর কেন্দ্রীয় কমিটির বর্তমান সহ-সভানেত্রী।
মমতাজ-
বিএনপির অঙ্গসংগঠন জিসাস-এর নেত্রী হিসেবে জিসাসের প্রতিনিধি দলের সাথে রাষ্ট্রপতি ইয়াজউদ্দীন আহমদের সাথে দেখা করেছেন।
মমতাজ-
দূর্গতদের মাঝে জিসাসের নেত্রী হিসেবে ত্রাণও বিতরণ করেছেন।
মমতাজ-
জোট সরকারের আমলে জিসাসের নেত্রী হিসেবে অসংখ্যবার বিদেশ সফরের সুযোগ গ্রহণ করেছেন।
মমতাজ-
জিসাসের প্রতিষ্ঠা বার্ষিকীতে জিসাসের নেত্রী হিসেবে সাবেক রাষ্ট্রপতি জিয়াউর রহমানের মাজার জিয়ারত করেন।
মমতাজ-
হাওয়া ভবনে নিয়মিত যাতায়াত করতেন এবং হাওয়া ভবন সংশ্লিষ্ট কার্যক্রমে সক্রিয় অংশগ্রহণ করতেন।
১৯৯২ থেকে ১৯৯৭ পর্যন্ত তিনি মানকিগঞ্জ আওয়ামী লীগের মহিলা বিষয়ক সম্পাদিকা হিসেবে কাজ করেন। সেসময় তিন বঙ্গবন্ধুর আদর্শের ব্যাপারে সোচ্চার ছিলেন।এরপর তিনি জাতীয়তাবাদী আদর্শে অনুপ্রাণিত হয়ে ভোল পাল্টে বিএনপির সাথে সম্পৃক্ত হন। এজন্য তাকে মানকিগঞ্জ আওয়ামী লীগ অবাঞ্চিত ঘোষণা করে। মমতাজ এখন আবার ডিগবাজি খেয়ে নিজেকে বঙ্গবন্ধুর সৈনিক দাবি করে পত্রিকায় বিবৃতি দিয়েছেন! এবং যথারীতি আওয়ামী লীগের অনেক নিবেদিত প্রাণ কর্মীকে টপকে নারী আসনে মনোনয়ন বাগিয়েছেন!
অতীত অভিজ্ঞতায় আমরা দেখেছি যে এসব আদর্শবিচ্যুত ডিগবাজি খাওয়া সুবিধাবাদী সুখের পাখিরাই আওয়ামী লীগের অন্যতম ক্ষতির কারণ হয়ে দাঁড়ায়। এটা আমজনতা বুঝতে পারলেও আওয়ামী লীগের ঝানু নীতি নির্ধারকেরা বুঝতে পারেন না! নাকী বুঝতে চান না! 
মমতাজের মনোনয়ন প্রমাণ করে আওয়ামী লীগের ডিসিশন মেকারদের মধ্যে শর্ষের ভেতরকার ভূত এখনও আগের মতোই ঘাপটি মেরে রয়েছে। এদেরকে চিহ্ণিত করে বিতাড়িত না করতে পারলে আওয়ামী লীগের পরিণতি যে অতীতের চেয়েও ভয়ানক হবে একথা নির্দ্বিধায় বলে দেয়া যায়।
১৯/০৩/০৯
মহাখালি, ঢাকা।
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%75%72%74%61%6c%61%33%31%40%67%6d%61%69%6c%2e%63%6f%6d%22%3e%6d%75%72%74%61%6c%61%33%31%40%67%6d%61%69%6c%2e%63%6f%6d%3c%2f%61%3e%27%29%3b'))

