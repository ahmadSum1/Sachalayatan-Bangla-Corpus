৭ শ্রীলংকান ক্রিকেটার সন্ত্রাসী হামলায় আহত !!!



পাকিস্তানের লাহোরে গাদ্দাফি স্টেডিয়ামের পাশে শ্রীলংকার ক্রিকেটারদের ওপর বন্দুকধারীরা গুলি চালিয়েছে।  http://news.bbc.co.uk/2/hi/south_asia/7920260.stm 
এতে চামিন্দা ভাস, সামারাবিরা, মাহেলা জয়াবর্ধনা, অজান্তা মেন্ডিসসহ প্রায় ৭ জন ক্রিকেটার আহত হয়েছেন। ঘটনায় ৫ জন পুলিশ সদস্যও নিহত হয়েছেন। মুখোশ পরিহিত ১২ জন বন্দুকধারী এই হামলা চালায়। পাকিস্তানের জিও টেলিভিশন-এর খবর অনুযায়ী চলমান টেস্টে সদ্য ডাবল সেঞ্চুরি হাঁকানো সামারাবিরার বুকে গুলি লেগেছে।
এই ঘটনাকে ন্যাক্কারজনক বললেও ভুল হয়। মিউনিখ অলিম্পিকে ইসরাইলি খেলোয়াড়দের উপর হামলার পর খেলোয়াড়দের উপর এমন বড় ধরণের হামলার ঘটনা এবারই প্রথম। বিশ্বের সকল ক্রিড়ামোদীরা এই ঘটনায় স্তম্ভিত।
এই ঘটনা ইঙ্গিত দিচ্ছে যে বর্তমান বিশ্বে কেউই আর নিরাপদ নয়। খেলোয়াড়েরা হচ্ছে সম্প্রীতির দূত।তাদের ওপর এই হামলা কোনোভাবেই মেনে নেয়া যায় না। আমি ব্যক্তিগতভাবে এই ঘটনার তীব্র নিন্দা জানাচ্ছি।

