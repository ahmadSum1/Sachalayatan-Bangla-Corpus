“পরাজিত প্রশ্নপত্র”



তুমি নাকী আগুন পোষো
কাছে গেলেই পুড়িয়ে দেবে!
মিষ্টি ফুঁয়ে কে তবে আজ
চায়ের গরম জুড়িয়ে দেবে?
পোড়ার ঠোঁটে নরোম রেখে
যন্ত্রণা কে উড়িয়ে দেবে-
মনের ভুলে ফেলে আসা
চাবিটা কে কুড়িয়ে দেবে?
কপাল বেয়ে অগোছালো
চুলগুলো কে ঘুরিয়ে দেবে-
শার্টের বোতাম না লাগানোর
ভুলগুলি কে ধরিয়ে দেবে?
বুকের কাছে একটু আসার
শাসনে কে চড়িয়ে দেবে-
কষ্ট পাওয়ার নষ্ট পাথর
আয় বলে কে সরিয়ে দেবে?
সকাল এবং বিকালগুলো
রাতের মতোই অাঁধার লাগে-
তুমি ছাড়া কে আমাকে
আমার করে চিনতো আগে?
আগুন নিয়ে ঘুরছো এখন
জ্বালিয়ে দেবে সামনে এলেই-
এমন কেন হয় বলো তো
ছো্ট্ট একটু দুঃখ পেলেই !
২৬/০৮/১৫
সিডনি, অস্ট্রেলিয়া

