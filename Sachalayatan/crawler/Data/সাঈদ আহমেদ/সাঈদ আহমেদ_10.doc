বিশ্বকাপের ছড়া



0.
নাই ইংল্যান্ড, নাইরে ব্রাজিল
নাইরে ইতালি,
আর্জেন্টিনা জিতলে বলো
দেবে কে তালি?
তারচে’ আস দেই ছেড়ে দেই
এবার বিশ্বকাপ—
ম্যারাডোনার ইয়ে না দেখে
কমবে মনে চাপ।
১.
নাই বা থাকুক ব্রাজিল
তবু সাম্বায় চাই ব্রা, জীল।
২.
সে ধুচ্ছিলো ব্রা ঝিলে-
এক ন্যাদা'র সাথে মিলে!
৩.
বলবে এবার জার্মানী—
"মেসির কাছে হার মানি"
৪.
ইটা আলী ইটে বসে
ভাবে আজ সকালে—
“ঘোল দিয়ে গোল খেলে--
যেতে হয় অকালে”!
[ইটালির বিদায়ে]
৫.
কেন তারা সাতখানা গোল দিল ভরিয়া!
কে দেবে এ প্রশ্নের উত্তর করিয়া?
[পর্তুগাল ৭ – উত্তর কোরিয়া ০]
৬.
গোল করো না, গোল করো না
ওয়েন ঘুমায় মাঠে,
বেকহ্যাম তাকে করছে বাতাস-
ঘুম যেন না কাটে।
[ইংল্যান্ড-আলজেরিয়া গোলশুন্য ড্র]
৭.
ভাবছে ব্রাজিলে,
আজ কান নিবে কি চিলে?
[ব্রাজিল চিলি খেলার আগে]
৮.
মেসির গোল আর্জেন্ট-ই না।
ওর পাস-এই আর্জেন্টিনা
৯.
কাকীর কথা শুনে যখন "কাকা"-র মাথা নষ্ট,
ফুটবলদ-এর মনে তখন "আয় ভরি দেয় কষ্ট"।
[কাকার লালকার্ড আইভরিকোস্ট এর সাথে]
১০.
পছন্দ যার যার মানি,
তাই বলে, ইয়ে, জার্মানি?
পুনশ্চ: অধিকাংশই খেলা দেখার মাঝে মাঝে ফেসবুকে দেয়া স্ট্যাটাস। ইচ্ছে ছিল ফাইনালের পরদিন সব একসাথে পোস্ট করবো। এখন মনে হচ্ছে আর্জেন্টিনা যদি বিদায় নেয়, তখন তো আর পোস্ট করার ইচ্ছে থাকবে না-- তাই আজই কিছু পোস্ট করে দিলাম 

