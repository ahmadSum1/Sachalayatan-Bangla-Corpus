'জামাতি চরিত্র'



'আওয়ামি চরিত্র' পড়ে 'জামাতি চরিত্র' পড়ার ব‌্যাপারে কয়েকজন মন্তব্যকারী আগ্রহ প্রকাশ করেছেন। ফেয়ারনেসের খাতিরে সেটা করা যেতেই পারে।
ভাষা
লেখার ভাষার ব্যাপারে প্রথমে কিছু বলে নেয়া ভাল। আমার লেখায় বাংরেজির প্রভাব আছে। কিছু ক্ষেত্রে বেশি, কিছু ক্ষেত্রে কম।
আমি চেষ্টা করেছি 'শুদ্ধ বাংলায়' লেখার। খুব চেষ্টা করেছি তা না। কিন্তু করেছি। লেখা শেষ হয় না। নিজের পড়তে ভাল লাগে না। কৃত্রিম লাগে।
দুটা উপায় থাকে। আমার লেখায় একটা পর্যায় পর্যন্ত বাংরেজি এক্সেপ্ট করে নেয়া। অথবা লেখা বন্ধ করে দেয়া।
আমি জানি এই অজুহাত আমি বহুবারই দিয়েছি। এই ঘ্যানঘ্যান আমারো ভাল লাগে না। আমি জানি আমার অজুহাত বেশ কয়েকজনের কাছে খোঁড়া লাগবে। তাদের কাছে আন্তরিকভাবে দুঃখিত হওয়া ছাড়া আমার আর কোন উপায় নেই।
কিন্তু আমি লেখা বন্ধ করিনি। সেটার কস্ট আমার কাছে আরো বেশি। এখন যেহেতু আমার এ ব্যাপারে চক্ষুলজ্জা কম (চক্ষুলজ্জা নাই তা না, মাঝখানে লেখার হার অনেক কমিয়ে দিয়েছিলাম), বাধ্য করার চেষ্টা করতে পারেন। ব্যান করলে আমি আর লিখবো না হয়তো। মাঝে মধ্যে ছদ্মনামে লিখতে পারি।
'আওয়ামি চরিত্র' লেখার উদ্দেশ্য
উদ্দেশ্য ছিল নিজের মধ্যে সংঘাতটা দেখানো। 'লিবারেল' যে কোন ধারণা আমার মধ্যে আমার পিতাস্থাপিত রক্ষণশীল ফিল্টারটার মধ্য দিয়ে যেতে হয়। এইটা খুবই কঠিন কাজ। কারণ আমার বাবা, আমার বাবা। সুতরাং আমি তার দৃষ্টিভঙ্গী থেকে দেখে কোন জিনিসকে ডিসকাউন্ট করি। অনেকক্ষেত্রেই দুটো পোলার বিপরীত, এবং আমার জন্য কষ্টকর। আমার আর ওঁর মধ্যে অনেক কিছুতেই মেলে না, কিন্তু উনি আমার জীবনের বিশাল প্রভাব। এটা আমি প্রতিনিয়তই অনুভব করি, সেটা বোঝাতে চাচ্ছিলাম লেখাটার মাধ্যমে।
লেখাটা হয়তো সফল হয় নাই সেভাবে। মন্তব্য যেরকম আসবে সেটা আশা করি নাই তা না।
কিন্তু বিচার করার আগে আমার সিনারিওতে নিজেকে ফেলে একটু ভেবে দেখবেন কি - জিনিসটা কিরকম কষ্টকর? ফোরাম হিসেবে সচলায়তনে আমার বাবার এক্সেপ্টিবিলিটি কি? আমার গিল্টি ফিলিংটা কি অনুধাবন করতে পারেন আব্বাকে এরকম একটা সিচুয়েশনে ফেলায়? সেটা কমানোর একটা চেষ্টায় লেখা রেখেঢেকে ফেলেছি, যেটা বলাই এবং তুরহান মন্তব্যে দেখিয়েছেন।
যাহোক, সেটা আমারই দোষ। আমি লিখেছি। আমাকেই এর দায় বইতে হবে।
কিন্তু কমিউনিটি হিসেবে সচলায়তনের থেকে এই উপলব্ধিটা আমি আশা করছিলাম আরেকটু বেশি।
জামাতি চরিত্র
জামায়াতে ইসলামি বাংলাদেশের কাউকে আমি সরাসরি ঘনিষ্ঠভাবে চিনি না। এ ব‌্যাপারে আসলে আগেও লিখসি, লোকে মনে রাখে না আর কি। নটরডেমে এক ক্লাসমেট ছিল শিবিরের, পরে আরো এক বা দুইজন ঢুকসে - নটরডেমেরই ছিল, এরা ডি-ইউতে গিয়ে ঢুকসে - অন্তত লোকমুখে তাই শুনছি। ওদের সাথে মুখে আমার পরিচয় আছে। আমার এক প্রাক্তন বোনজামাই ও খুব সম্ভবত শিবিরে ছিল। আরো হয়তো ছিল - ওইভাবে শিবির/জামাত বলে পাত্তা দেই নাই। প্রয়োজন পড়ে নাই কখনো।
জামায়াতে ইসলামি বাংলাদেশ যুদ্ধাপরাধের দোষে দোষী। সেই যুদ্ধাপরাধের বিচার অবশ্যই হওয়া উচিৎ। শিবির ইত্যাদিতে যারা এটাকে প্রত্যক্ষ বা পরোক্ষভাবে সমর্থন করে, তারা সেটা কিভাবে করে, জাস্টিফাই করতে পারা উচিৎ।
জামাতি চরিত্র সম্পর্কে আর কি বলাতে চান? এখানে কনটেক্সট-টা কি পরিষ্কার না? সচলায়তনে জামাতকে (বিএনপিকেও) যেভাবে ডাইসেক্ট করা হয়, যেভাবে গালাগালি ক্যারিকেচার করা হয় (বলছি না আনজাস্টিফায়েড), তার ধারে কাছে আওয়ামি লীগকে করা হয় বলে আমার মনে হয় না (জানি, আয়রনিকালি সুজন চৌধুরি মুহিতের ক্যারিকেচার এঁকেছেন)। বোঝা যাচ্ছে এই স্টেটমেন্টটা নিয়ে আবার ঝামেলা লাগবে - সুতরাং মনোযোগ দিয়ে খেয়াল করেন - এই স্টেটমেন্টটা ভুল হতে পারে বলে আমি এখনই উইথড্র করছি, কারণ আমি এর সমর্থনে নাম্বার ক্রাঞ্চিং করবো না - করাটা জাস্টিফায়েডও না।
আমার ধারণা ছিল আমার 'আওয়ামি চরিত্র' লেখায় আমি সচলায়তনে 'খুব কমন না' এরকম একটা দৃষ্টিভঙ্গীর বিবর্তন তুলে আনছি। সেটার উত্তর কি ম্যান্ডেটরি জামাতকে পঞ্চাশটা গালি?
নাকি এখানে আমার বাবাকে 'জামাতি চরিত্র' ধরে তার চরিত্র ডাইসেক্ট করতে বলছেন? সেটা তো অনেকাংশে করেছিই আগের লেখায়?
'আওয়ামি চরিত্র' লিখলে যদি কমপেনসেটরি 'জামাতি চরিত্র' লিখতেই হয়, তাহলে উল্টো যুক্তি প্রযোজ্য না কেন?
এর উত্তর সহজ - সচলায়তনের জন্মের অন্যতম কারণ জামাতকে ছিড়ে ফেলা।
অকাট্য যুক্তি। তাহলে এই প্ল্যাটফর্মে 'আওয়ামি চরিত্র' নিয়ে লেখাটাই আমার ভুল হয়েছে?! নিতান্ত নির্বোধ হওয়ায় এইরকম ডিরাইভেশন লাগলো। কি আর করা।
নাকি 'আওয়ামি চরিত্র' নিয়ে লেখাটা ঠিক হয়েছে, প্রতিক্রিয়া নেয়ার মত মানসিক শক্তি থাকা উচিৎ?
আমার মত কি
আমাকে কয়েকজন মন্তব্যকারী প্রশ্ন করেছেন - "আপনি কি?" "আপনার নিজস্ব মতামত কি?"
আমার এই অংশে বেশ খারাপ লাগে। সচলায়তনে প্রতিষ্ঠ ধারার (নাকি এটা আমার মনগড়া কনস্ট্রাক্ট?! হতে পারে, কিন্তু 'আমার আমার' মনে হয় না মনগড়া) বাইরে লেখা দিলে সেল্ফ-ডেফিনিশন আবার দিতে হয় কেন, বারে বারেই? এই প্রশ্ন সচলায়তনের নিয়মিত জামাত-বিএনপি-ব্যাশারদের শুনতে হয় না কেন? তাহলে পরোক্ষভাবে চিত্ত যেথা ভয়শুন‌্য উচ্চ যেথা শির - কিন্তু কৈফিয়ৎ চাই হয়ে গেল না? এত পেইন কে নিবে? [এবং এখানে একটা খুব সহজ উত্তর আছে - হেহ হেহ, এডা বুঝলে তো আর ছাগু থাকতা না। ধন্যবাদ!]
আমি যদি আমার বাপের মতাদর্শের অন্ধ অনুসারী হতাম, তাহলে ওই লেখা লিখতাম কেন? আর চুপচাপ এ নিয়ে কোন কিছু না লেখা কেন বুদ্ধিমানের কাজ? এ পর্যায়ে আসলে লেখা বোল্ড করে চিৎকার বোঝাতে ইচ্ছা করছে ফ্রাস্ট্রেশনে। (এবং এখানে 'সাফি'-র উত্তর - আমার আক্রমণাত্মক হওয়ার আগ্রহ ছিল না। আমি টেনস ছিলাম, ফ্রাস্ট্রেটেড ছিলাম।)
কারণ নিজেকে এভাবে কবে কোন সচল ডিফাইন করেছেন??? আমি এই, আই স্ট্যান্ড ফর দিস। আমার লেখা পড়লে কি টাকা খাওয়া আইএসআই এর এজেন্ট মনে হয়?!
আমার নিজস্ব মতামত আমি বহু জায়গায় দিসি। আমি যদি একটা লেখা দেই কোন বিষয়ে, এবং সঙ্গে সঙ্গে পাঁচটা প্রশ্ন আসে যেগুলো আমার অবান্তর মনে হয়, আমি উত্তর দিতে বাধ্য না।
যদি এখানে আমার দূর্বলতা থাকে, এবং আপনাদের অনেকের আগেই আমি স্বীকার করবো আছে - বানান, বাংরেজি, লেখার গঠনের বাইরে - আমার মনে হয় - ভিন্নমত এবং কিছুটা হয়তো 'সচলভাষায়' ছাগুমতও।
আমার বিশাল একটা প্রশ্ন, এবং আমি জানি সে বাউন্ডারিকে আমি ইররাশনালি স্ট্রেচ করেছি - আমি 'আওয়ামি চরিত্র' লেখাটি যে লিখলাম - সেটা কি সচলায়তনে আদৌ প্রকাশযোগ্য? নাকি এটি ছাগুশ্রেণীর লেখা হিসেবে গালি খেতে বাধ্য? নাকি এটা ব্লগার হিসেবে আমার সীমাবদ্ধতা যে আমি যথেষ্ট দক্ষ নই, বা যথেষ্ট কারণ বোঝাইনি? এরকম উঁচু ব্যারিয়ার টু এন্ট্রি থাকলে সচলায়তনে কি আদৌ কোন ব্লগার আছেন যারা এরকম টপিকে লিখতে পারবেন? নাকি শেষ পর্যন্ত এরকম মতামত উহ্যই থেকে যাবে?
আমার ফ্রাস্ট্রেশন আমার মধ‌্যেই থাকুক। আমি আক্রমণাত্মক হিসেবে আসতে চাই না - সে ইচ্ছা/ এনার্জি আমার নাই। আমি অবশ্যই মানবো আমার ব্লগিং-এ প্রচুর দূর্বলতা আছে। ভাল হতো যদি আমি সেইরকম শক্তিশালী ব্লগার হতে পারতাম। সেইভাবে সবগুলি প্রশ্নের উত্তর দিতে পারতাম। কারণ আমার ধারণা প্রশ্নগুলোর উত্তর আমার কাছে আছে। আমার বরং যেটা মনে হয় আমি নিজেকে বুঝিয়ে উঠতে পারিনি। এবং হ্যাঁ, আমি বড় ধরনের বোকামিও করিনি কিছু ক্ষেত্রে তা নয়। যেসকল পাঠক আমার থেকে যথেষ্ট উত্তর পান নাই - আমি দুঃখিত। সে ভিত্তিতে আপনারা যদি কোন উপসংহার টানতে চান - টানতে পারেন।
উপরের প্যারাগ্রাফটা যদি কৌশলীভাবে সারকাস্টিক মনে হয় - এটা তা না। আমি কনফিউজড। আমি অনেকগুলো মন্তব্যের সাথে একেবারেই একমত না। কিছু মন্তব্যের ধারায়, কিছু মন্তব্যের টোনে। কিছু মন্তব্য ফ্যাকচুয়াল কারণে (হাসান মোরশেদ বলেছেন আমি জাকির নায়েককে নিয়ে তার লেখার সমালোচনা করেছি, আমি মোটামুটি ২০০% নিশ্চিত আমি সেটা করিনি; বরং আমি জাকির নায়েককে নিয়ে একটা সারক্যাস্টিক মন্তব্য করেছিলাম, আপনি আমার ফেসবুকে আমার সেই মন্তব্যের কোয়ালিফায়ার চাইছিলেন - আমি সেটা আপনাকে দিতে রাজি ছিলাম না, কারণ কোয়ালিফায়ার না দেয়ার অধিকার সম্পূর্ণ আমার, যদিও ঠিক, লোকে ভুল বুঝতে পারে। হাসান মোরশেদ চাইলে পুরা ফেসবুক থ্রেড এখানে প্রকাশ করতে পারেন। তারপরও, আমার ভুল হতেই পারে।)
আমি দৃঢ়ভাবে বিশ্বাস করি আমার উত্তর না দেয়ার অধিকার আছে। আমার উত্তর না দেয়ায় যদি লোক মারা যায়, তখন সেটা বিশাল সমস্যা। আমার মনে হয় না সেটা হচ্ছে। কারো কারো মন্তব্যে মনে হচ্ছে সচলায়তনের ইন্টিগ্রিটি ক্ষুন্ন হচ্ছে আমার কার্যকলাপে। আমারও ধারণা কিছুটা হচ্ছে। হাসান মোরশেদ সরাসরি বলেছেন আমি সচলায়তনকে ধারণ করি না। না, আমারও মনে হয় না আমি করি। ১০০% অবশ্যই করি না। আপনার মতভিন্নতার প্রতি সম্মান রেখেই বলছি, অন্তত আপনি যে সচলায়তনকে ধারণ করেন, খুব সম্ভবত সেটা করি না।  তাই বলে, হাসান মোরশেদ মনে হয় নিজেও জানেন পার্সেন্টেজটা শূন্য না।
তাহলে সমাধাণ কি? আমার অসীম শক্তি নাই যে আমি সবার সব যুক্তি খন্ডন করবো। মনে করসিলাম আছে, কিছুটা নিরাপদ বোধ করে লিখতে নামসিলাম। দেখা যাচ্ছে নাই।
তাহলে কি করা? লেখা বন্ধ করে দিবো? অবশ্যই না। সচলায়তনে আমাকে ব্যান না করা পর্যন্ত সেই চান্স নাই। আমি আমার লেখা লিখবো, সেই লেখার পাঠক আছে বলে যতদিন মনে হয়, ততদিন। মাঝে মধ্যে তো আগ্রহ কমবে বাড়বেই। একসময় শূন্য হলেও হতে পারে, কিন্তু সেদিন নিয়ে এত অস্থির হওয়ার কি দরকার? অবশ্যই আমার জীবনে সচলায়তনের পজিটিভ ভূমিকা আছে। সচলায়তনের মাধ্যমে আমি বহু ইন্টারেস্টিং লোককে চিনছি। মতভিন্নতা তো থাকবেই। সচলায়তন তো আমাকে ভিন্নমত প্রকাশ করতে দেয় না তা না। আমার গ্রাজ ব্যারিয়ার টু রাইট 'ভিন্নমত' অনেক বেশি। আমি ভুল হতেই পারি। হয়তো আমার এনার্জি লেভেল কম। হয়তো নাজমুল আলবাবরা ঠিকই বলসেন (যদিও I'd hate to think that!)।
আমি 'এ ধরণের লেখা' আর লিখবো বলে মনে হয় না। কারণ আমি প্রতিক্রিয়া সামলাইতে পারি না। আমি নিজেকে পুরাপুরি, এমনকি অনেকাংশে ভুলও মনে করি না। আমি কেন লিখছি লোকে সেটা না বুঝলে সেটা আংশিক আমারও দোষ (রেফারেন্স 'পাঠক' এর মন্তব্য - বা বিএনপির হিন্দুদের রেপ করা)। আংশিক বলছি কারণ কিছু লোক আদৌ বুঝতে চান কিনা সেটা নিয়ে আমারও সন্দেহ আছে।
আমি যাওয়ার আগে রজার এবার্টের একটা মন্তব্য শেয়ার করতে চাচ্ছিলাম। সমস্যা হল, আবারও 'পাঠক'-এর মন্তব্য (অচ্ছুৎ বলাই এর 'জ্ঞান/বুদ্ধি' ডিসটিংকশন মেনেই নেয়া যায়) - 'গাট্টি গাট্টি বই পইড়া' যদি এক্স হয়, সেটাও আপনি চান। পাঠক, শিবিররে না, আমারে বেনেফিট অফ ডাউট দেন। আপনার কি মনে হয়?
এবার্টের মন্তব্যে আসি:
"I believe that if, at the end, according to our abilities, we have done something to make others a little happier, and something to make ourselves a little happier, that is about the best we can do. To make others ... less happy is a crime. To make ourselves unhappy is where all crime starts. We must try to contribute joy to the world. That is true no matter what our problems, our
health, our circumstances. We must try. I didn't always know this and am happy I lived long enough to find it." - Roger Ebert.
সচলায়তনে সামনে লেখায় এটাই হবে আমার এ‌্যাপ্রোচ। আমার আগের ধরণের লেখার মাধ্যমে অবশ্যই আমি এ কাজটা করতে পারছিলাম না। আঘাত দিচ্ছিলাম নিজেকে, সচলায়তনের বেশ কিছু পাঠক এবং লেখককে। এবং পরোক্ষভাবে নিজের পরিবার এবং বিশেষত আমার বাবাকেও (যদিও সে এ পর্যন্ত কিছুই জানে না; দেখি কিছু বলি কিনা)। সেটা আমারই ব‌্যর্থতা।
সরি, এবং বাই।
দুঃখিত, এবং বিদায়।

