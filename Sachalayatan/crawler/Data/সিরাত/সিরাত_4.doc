এন্ড্রয়েড এবং প্রথম মোবাইল বাংলা পোস্ট



আমার বহুদিনের স্বপ্ন মোবাইল দিয়ে বাংলা লিখতে পারা। গুগলের এন্ড্রয়েড অপারেটিং সিস্টেমের মায়াবি কিবোর্ড নামক ফ্রি এপ্লিকেশনটি সেই স্বপ্নকে বাস্তব রুপ দিলো। অজস্র ধন্যবাদ সে কারণে মায়াবির স্রষ্টাকে!!
যাই হোক, আমি এমনিতেই এন্ড্রয়েডে নতুন। কিবোর্ডটায় এখনো অভ্যস্ত নই। বাংলা সফটওয়্যারটিতেও নতুন। এদ্দূর লিখতে গিয়ে মোটামুটি ২০ মিনিট লেগে গেল। প্রথম দিকের ব্লগিং এর একটা আমেজ পাচ্ছি।
মায়াবির কিবোর্ড সেটিংটা মনে হচ্ছে অভ্র আর সামহোয়্যারইনের ফোনেটিক বাংলার একটা মিশ্রণ। কিবোর্ড সেটআপের ব্যাপারে বলতেই হবে উইন্ডোজ ফোন এন্ড্রয়েডের থেকে বেশ এগিয়ে আছে। এন্ড্রয়েডেরটা বেশ ক্র্যাম্পড মনে হয়।
আইফোন, উইন্ডোজফোনের দেয়ালঘেরা বাগান-এর পর এন্ড্রয়েডের এই স্বাধীনতা দারুণ লাগছে। জানতে আগ্রহী, আইওএস দিয়ে কি এ কাজ করা সম্ভব? আরেকটা জিনিস জানতে স্বভাবতই খুবই আগ্রহী। সম্পূর্ণ মোবাইল দিয়ে লেখা এই কি প্রথম ব্লগ পোস্ট?  
ছোট পোস্টটিকে আশা করি পাঠক ক্ষমাসুন্দর চোখে দেখবেন। আসলে উত্তেজনাবশত লিখতে গিয়ে হালকা বিপদে পড়ে গেছি! 

