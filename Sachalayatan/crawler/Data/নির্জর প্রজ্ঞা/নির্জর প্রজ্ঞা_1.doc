ছবির নাগরিক 



ছবিতে বাঁধানো মন বের হয়ে আসে
হৃদয়ো মন্দিরে প্রিয় চুপ করে হাসে
কত কথা বলি তবু দেয়না সাড়া
আদরের হাতছানি দেয়না নাড়া। 
বরফ-পাথর  বলে অভিযোগ করি
কাজের নুড়ি দিয়ে সময় ভরি
 তারপরো অকারনে চোখ চলে যায়
 বারবার  এ হৃদয় থমকে দাঁড়ায়।
চোখেতে চোখ রেখে ভাবনাতে দোলায়
আমার গানের সুর কুয়াশায় মিলায়
আবেগের জল-পাহাড়; তার নেই বিষ্ময়
 জোয়ারের ঝাঁপি ফেলে   নিশ্চল মৃন্ময়। 
মেঘলা শ্রাবণ ডুবে  চোখের দিঘিতে
নির্বাক বসে সে বাঁধানো সিঁড়িতে
ছবি থেকে রোদ আসে; ছুঁয়ে যায় ঘাস
 বিরহের শিশিরে আকাশ-তারার বাস। 
চারদিকে এত মুখ তবু ভাষা জাগেনা
জীবন্ত পৃথিবী স্থির- বিমর্ষ আনমনা
তার মাঝে জেগে আছে ছবি, জাগ্রত তুমি
 গলে যাই, উড়ে যাই থেমে থাকা আমি।  
কথার বকুল নেই- মেঘে জমে সকালের ঝুঁড়ি
নীলহীন কালো  ভাঁজে  ফুটন্ত রোদের কুঁড়ি
অমাবস্যার ঘরে  উড়ে  এক থোকা জোছনা
পথের ধূলিতে আঁকে মৌসুমি মোহনা। 
রহস্যে ঘেরা এক  ছবির ভুবন
জড়ানো দেহলতা তবু দূরত্ব যোজন
তবু তারে ভালবাসি প্রান-মন  দিয়ে
আনমনে হাসে সে প্রানটুকু  নিয়ে
নিবিড় নীরব ছবির নাগরিক হয়ে।   

