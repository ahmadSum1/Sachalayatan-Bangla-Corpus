মুজিব হত্যা, বাংলাদেশী জাতীয়তাবাদ ও জিয়াউর রহমান



প্রেসিডেন্ট জিয়াউর রহমানের মৃত্যু দিবসে ৭১ টিভির একাত্তর মঞ্চের আলোচনা অনুষ্ঠানে মেজর জিয়াউদ্দিন (কর্নেল তাহেরের সাথে যার ফাঁসির আদেশ হয়েছিল কিন্তু পরে অবস্থার প্রেক্ষিতে তাঁর ফাঁসি রদ করা হয়) নামে একজন প্রাক্তন সেনা সদস্য এসেছিলেন। উনি বলছিলেন যে "শেখ মুজিব কে সেনাবাহিনীর কিছু সদস্য মেরেছে তাঁর ব্যর্থতার জন্যে না, তাঁকে পছন্দ করত না সে জন্যে। সেনা বাহিনী স্যান্ডেল পড়া রাজনীতিবিদ দের কে অবজ্ঞার চোখে দেখত। রাজনীতিবিদরা এলাকার ছাপড়া চায়ের স্টলে চা খান...স্যান্ডেল পায়ে ধুলা মাখা পায়ে হেটে হেটে পাড়ার সবার সাথে হাত মেলান...এদেরকে সেনাবাহিনী তাচ্ছিল্যের চোখে দেখত।" কথা গুলো ভুলতে পারলাম না...কেমন যেন মনে গেঁথে গেল...মাথায় ঘুরতে থাকল। আবার ভারত পাকিস্তানের ইতিহাস টা মনে করার চেষ্টা করলাম............যা ভেবেছিলাম তাই। খাপে খাপে মিলে গেল। ৭১ পরবর্তী সময়ে সেনাবাহিনীতে যারা ছিল তারা কখনই সিভিল গভর্নমেন্টের অধীণে ছিল না। ১৯৫৮ সালে আইয়ুব খান খমতা দখলের পর থেকে ৭১ পর্যন্ত পুরটা সময়েই ছিল সামরিক শাসন। আর্মিরা উর্দি আর ভারী বুট পরা রাষ্ট্রপ্রধান দেখে ও তার অধীনতায় থেকে অভ্যস্ত। সাধারন সুতী কাপড়ের পাঞ্জাবী আর স্যান্ডেল পরা আটপৌড়ে এক নেতাকে সামরিক বাহিনীর সর্বাধিনায়কের উপর ওইসব তরুন আর্মি অফিসারদের নাখোশ থাকাটা তাই অস্বাভাবিক না। পাকিস্তান ফেরত একদল সেনাবাহিনী তাই শুরু থেকেই শেখ মুজিব সরকারের বিরুদ্ধে ক্ষিপ্ত ছিল। সেই ক্ষোভ কে কাজে লাগিয়ে ফায়দা লুটেছে কয়েকজন আর্মি অফিসার এবং নিজেদের আক্রোশ থেকে করা মুজিব পরিবার নিধন কে শেখ মুজিবের ব্যর্থতার ফলাফল বলে চালিয়েছে দিয়েছে। আসলে তারা আবার আর্মি শাসনই বহাল করতে চেয়েছিল।
শুধু তাই না...জিয়াউর রহমানের সময়ে যত জন সেনা সদস্য খুন হয়েছেন তারা সবাই মুক্তিযুদ্ধের সাথে সম্পৃক্ত এবং বাংলার আলো হাওায় বেড়ে উঠা, অন্তত সেনাবাহিনীতে যোগ দেয়ার আগ পর্যন্ত। খুন হওয়া এই সেনা সদস্যরা মনে প্রানে বাঙ্গালী ছিলেন। বিদ্রোহ দমন করে সেনাবাহিনী তে শৃঙ্খলা আর একাত্মতা আনার নামে খুন করা হয়েছে শুধু এই সব বাঙ্গালী মনা সেনা সদস্যদের। 
ওইদিনের ওই আলোচনায় আসা অন্য একজন প্রাক্তন সেনা সদস্যের, যিনি জিয়াউর রহমানের অনুগত ছিলেন, আলোচনা থেকে আরেকটি বিষয় পরিষ্কার হয়ে যায় আমার কাছে..."বাংলাদেশী" জাতীয়তাবাদের বিষয়টি। আমি এতদিন ভাবতাম বাঙালী জাতীয়তাবাদ বদলে দিয়ে বাংলাদেশী জাতীয়তাবাদ আসলে করা হয়েছে "অ"বাঙ্গালী কে অন্তর্ভুক্ত  করার জন্যে। কিন্তু ব্যাপারটির ব্যাপকতা/গভীরতা ঠিক অনুধাবন করতে পারি নাই। সেদিন বুঝলাম আসল ঘটনা। পাকিস্তান ফেরত যেসব সেনা সদস্য ও সরকারী অফিসার বাংলাদেশে ফিরেছিল তাদের অধিকাংশেরই বাংলা ভাষা, বাংলা কৃষ্টি কালচারে কোন সম্পৃক্ততা ছিল না, এই দলে জিয়াউর রহমান ও ছিলেন। সর্বোপরি বাঙালীত্ব নিয়ে তাদের মধ্যে কাজ করত একটা নাক শিটকান ভাব। সেই অবস্থা থেকে বের হবার জন্যে জিয়াউর রহমান বাঙ্গালী জাতীয়তা বাদ কে মুছে "বাংলাদেশী" জাতীয়বাদ প্রতিষ্ঠা করেন। পাকিস্তান ফেরত সেনা ও অফিসার তো বটেই, "বাংলাদেশী" জাতীয়তাবাদ বলবতের মধ্যে দিয়ে আসলে জিয়াউর রহমান নিজেকেই এই দেশে সম্পৃক্ত করেছেন। তিনি বাঙ্গালী হতে চাননি। 
আসলে ১৯৭৫ এ মুজিব হত্যার মাধ্যমে সামরিক শাসনের আওতায় বাংলাদেশকে নিয়ে আসা, বাঙ্গালী থেকে বাংলাদেশী জাতীয়তাবাদ প্রতিষ্ঠা, ইসলামকে রাজনিতীতে ঢোকানো এসব কিছুই করা হয়েছে পাকিস্তানের আদলে বাংলাদেশকে গড়ে তোলার নামে; সেই সাথে খুশী করা হয়েছে পাকিস্তান ফেরত সেনাবাহিনীর সদস্যদের।

