এ্যমনেস্টি ইন্টারন্যাশনালের সাবেক প্রধান আইরিন খান ও জঙ্গীবাদের প্রসার 



এ্যমনেস্টি ইন্টারন্যাশনালের সাবেক প্রধান বাংলাদেশী বংশোদ্ভূত আইরিন খান। শাহবাগের আন্দোলন ও যুদ্ধাপরাধের বিচারের ব্যাপারে এ্যমনেস্টি ইন্টারন্যানশনালের মনোভাব বিষয়ে ইন্টারনেটে একটু খোঁজাখুঁজি করছিলাম দিন কয়েক আগে। এই সুত্রেই জানতে পারলাম যে ২০০৯ এর শেষে আইরিন খান কে এ্যমনেস্টি ইন্টারন্যাশনালের প্রধানের পদ থেকে সরিয়ে দেয়া হয়েছে প্রায় ৫ মিলিয়ন ডলার অতিরিক্ত অর্থ দিয়ে। তার বিরুদ্ধে অভিযোগ টি ছিল গোয়ান্টানা মোবে তে যেসব মুসলিম বন্দী ছিল তাদের উপর অত্যাচারের ব্যাপারটি অতিরিক্ত একপেশে ভাবে বিশ্বের সামনে আনা যেখানে ওই টেরোরিস্ট বন্দীরা যে কি পরিমান নাশকতা ও নৃশংসতা ঘটিয়েছে সে বিষয়টি এ্যমনেস্টি অতটা সামনে আনেনি। অর্থাৎ আইরিন খান গোয়ান্টানা মোবে তে আটক থাকা বন্দীদের মানবাধিকার রক্ষায় যে পরিমান সোচ্চার ছিলেন তার কিয়দাংশও ছিলেন না ওই বন্দীরা যে সব মানবতা বিরোধী কাজ করেছে সেগুলোর প্রতিকার করা বা অন্তত সেগুলোকে বিশ্বের কাছে জানানোর ব্যাপারে। এই অভিযোগে আইরিন খান কে সরাসরি অভিযুক্ত করা না হলেও জঙ্গীবাদের উত্থান ও বিস্তারের প্রতি নমনীয় মনোভাবাপন্ন বলে মন্তব্য করে তাকে সরে যেতে বলা হয়। মনে করা হচ্ছিল যে জঙ্গীবাদের জন্যে "অতি" মানবতা দেখানো আইরিন খান সরে গেলে জঙ্গীবাদ নিয়ন্ত্রন সহজ হবে। আইরিন খান সরতে রাজি না থাকায় তাঁকে বিপুল অর্থের প্রস্তাব দেয়া হয় এবং আইরিন খান তাঁর বার্ষিক বেতনের চাইতে প্রায় পাঁচ গুন বেশী অর্থ নিয়ে নীরবে রফা করে সরে যান। এই বিপুল পরিমান অর্থ কেন আইরিন খান কে দেয়া হল এ নিয়ে এ্যমনেস্টির নিজেদের কর্মীদের মধ্যে ব্যাপক অসন্তোষ দেখা দেয়ার প্রেক্ষিতে বর্তমান প্রধান বলেন যে যেহেতু আইরিনের ভুমিকা প্রশ্নের সম্মুখীন হচ্ছিল তাই অর্থের বিনিময়ে তাকে সরে যেতে বলা ছিল একটি আপোষ এবং একে "Least Worst Outcome"  উল্ল্যেখ করে বলেন এব্যাপারে যেন এ্যমনেস্টি বা আইরিন কোন পক্ষই আর কথা না বলে তার জন্যেই এব্যাবস্থা।
এই ব্যাপারটি আমাকে আইরিন খান সম্পর্কে আরো জানতে আগ্রহী করে তোলে। একটি এতবড় প্রতিষ্ঠানের কর্ণধার যদি অর্থের বিনিময়ে আপোষ করে সরে যায় তা রীতিমত আতংক জাগানোর মত বৈকি। আরও জানার চেষ্টা করলাম আইরিন খান সম্পর্কে বিশেষ করে বাংলাদেশে মানবাধিকার প্রশ্নে তার ভূমিকা বিষয়ে। ২০০১ এ আইরিন খান এ্যমনেস্টি ইন্টারন্যাশ্নালের প্রধান হওয়ার প্রায় একই সময় বাংলাদেশ বিএনপি ক্ষমতায় আসে। আর বিএনপি ক্ষমতা নেয়ার সাথে সাথেই বাংলাদেশে ব্যাপক ভাবে সংখ্যা লঘু নির্যাতন, রাজনৈতিক হত্যা, ক্রস ফায়ারে খুন সহ বিভিন্ন ধারার মানবাধিকার লঙ্ঘনের ঘটনা শুরু হয়। এসময় আইরিন খান কয়েকবার বাংলাদেশে আসেন কিন্তু তার এসময়ে অবস্থান নিয়ে তদানীন্তন বিএনপি সরকার তেমন কোন উচ্চবাচ্চ্য করেনি। পরে জানা যায় সেগুলো ছিল পারিবারিক ভ্রমন। যাইহোক দুই একবার ডেইলি স্টার পত্রিকা সহ অন্যান্য মিডিয়াতে দুএকটি সাক্ষাৎকার দিলেও মানবাধিকার লঙ্ঘন বিষয়ে বিএনপি সরকারের উপর তেমন কোন জড়ালো চাপ সৃষ্টি করেনি। এদিকে মানবাধিকার লঙ্ঘনের ঘটনা বাড়তেই থাকে। 
২০০৩ সালের শেষের দিকে চিটাগাঙের বাঁশখালি এলাকায় বিমল কান্তি শীল নামের একজন তার পুরো পরিবারের ১১ জন সদস্য কে দাহ্য বস্তুর ব্যাবহারে নির্মম ভাবে পুড়িয়ে মারার মত একটি নৃশংস হত্যাকান্ডের মামলা করেন। এনিয়ে ব্যাপক আলোচনা হয় কিন্তু এ্যমনেসটি প্রায় নীরব থাকে। এর একমাস পর ২০০৩ সালের ডিসেম্বরে আইরিন খান আবার বাংলাদেশে পারিবারিক সফরে আসলে বাঁশখালির ঘটনা নিয়ে একটি বিবৃত দেন মাত্র এবং বলেন যে অনুসন্ধান চলছে। ওই রকম একটি উদ্বেগ জনক সময়ে যখন নোয়াখালী, কুমিল্লা সহ সাড়া দেশে মানবাধিকার লঙ্ঘনের উৎসব চলছে তখন আইরিন খানের দেশে এসেও বিষয় গুলকে গুরুত্বের সাথে মকাবেলার জন্য বিএনপি সরকারকে চাপ না দেয়া তাই ছিল খুবই আশ্চর্যজনক। শুধু তাইই, না আইরিন খানের বাংলাদেশে অবস্থানের ব্যাপারটিতে সরকার যেন নির্বিকার ... জোর করে দৃষ্টি সরিয়ে রাখার মত অবস্থা। এরমধ্যে বাংলাদেশে উত্থান ঘটল বাংলা ভাই, শায়খ আব্দুর রহমান, জামায়াতুল মুজাহিদিন সহ নানান জঙ্গী সংগঠনের। সংবাদ পত্র, রেডিও, টেলিভিশন সর্বত্র জঙ্গীবাদের উত্থান নিয়ে ব্যাপক প্রচার হলেও এ্যমনেস্টি ছিল প্রায় নীরব ও নিষ্ক্রিয়। ২০০৪ সালের ২১ আগস্ট গ্রেনেড হামলায় তদানীন্তন বিরোধী দলীয় নেত্রী গুরুতর আহত ও জাতীয় নেতা নেত্রী সহ ২০ জনের প্রান হানি ঘটলেও এ্যমনেস্টি কে তেমন কোন কোঠর অবস্থানে যেতে দেখা যায় নি। এ্যমনেস্টি ইন্টার ন্যাশানালের প্রথম বাঙ্গালী প্রধান হবার পরেও এবং  কয়েকবার বাংলাদেশে বেড়াতে আসার পড়েও বিএনপি সরকারের আমলে তাঁর বাংলাদেশ সফরকে তিনি আনুষ্ঠানিক সফর বলেন নি এবং সরকারী ভাবে বিএনপি প্রধানের সাথে মিলিত হয়ে মানবাধিকার লঙ্ঘন, জঙ্গীবাদ দমন কিম্বা রাজনৈতিক নিপীড়ন বন্ধের বিষয় গুলো নিয়ে সামনা সামনি চাপ দেন নি। আন্তর্জাতিক বিভিন্ন সংস্থা যেমন বলছে যে আইরিন খানের সময় সারা বিশ্বে জঙ্গীবাদের প্রসার ঘটেছে মানবাধিকারের নামে জঙ্গীদের প্রতি সহানুভূতি দেখানোতে ঠিক তেমনি অবস্থা হয়েছিল বাংলাদেশেও। 
যাই হোক, শেষ পর্যন্ত ২০০৮ সালের জানুয়ারি মাসে তত্ত্বাবধায়ক সরকারের সময়ে "প্রথমবারের" মত আইরিন খান এ্যমনেস্টি ইন্টারন্যাশনালের প্রধান হিসাবে বাংলাদেশে আনুষ্ঠানিক সফরে আসেন। বাংলাদেশে আইনের শাসন প্রতিষ্ঠা, রাজনৈতিক প্রতিহিংসা বন্ধ ও মানবাধিকার সমুন্নত রাখা বিষয়ে আইরিন খান ২০০৮ সালে এসে মইনুদ্দীন-ফখরুদ্দীন সরকারের প্রধানের সাথে  সামনাসামনি কথা বলতে পারলেন। এপ্রসঙ্গে এটি মাথায় রাখা  বোধহয় দরকার যে সাবেক এই এ্যমনেস্টি প্রধান আইরিন খান হলেন তারেক জিয়ার স্ত্রী যুবায়দা রহমানের (বিয়ের আগে যুবায়দা খান) আপন চাচাত বোন। সুতরাং পারিবারিক সফরেই যদি সব বিষয়ে মধ্যস্ততা হয়ে যায় তাহলে আর সরকারী সফরের কি দরকার !!!
হতে পারে যোগাযোগ গুলো কাকতালীয়। কিন্তু পুরো ব্যাপারটির অবতারণা করলাম এজন্য যে এ্যমনেস্টি ইন্টারন্যাশনালের মত আন্তর্জাতিক সংস্থা্র কর্ণ ধারদের দিকে আমরা আঙ্গুল তুলি না বা তাদের কাজের ব্যাপারে আমরা কোন প্রশ্ন করি না। উল্টো আমাদের ব্যাপারে তাদের যে কোন মন্তব্যই অতি গুরুত্বের সাথে মাথা পেতে নিই। কিন্তু তাদের দিকেও যে আঙ্গুল তোলা হয়, তারাও যে অর্থ পকেটে ভরে আপোষ করে আর তাদের পারিবারিক সম্পর্ক ও স্বজনপ্রীতি দ্বারা যে তাদের কার্যকলাপ নিয়ন্ত্রিত হতে পারে তা যেন আমরা ভুলে না যাই।

