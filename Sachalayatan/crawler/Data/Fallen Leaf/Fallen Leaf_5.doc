(স্মৃতির পাতা উলটে দেখা) বিদ্যুৎ সমস্যা ম্যানেজ করা নিয়ে তারেক রহমানের চিন্তা ভাবনা ও পরিকল্পনা 



অগাস্ট ১০, ২০১৩ এর ইকনমিস্ট পত্রিকার একটি রিপোর্টে সজীব ওয়াজেদ জয় আর তারেক রহমানের মধ্যে তুলনায় তারেক রহমান কে wilier বলা হয়েছে যার মানে তারেক রহমান তুলনামূলক ভাবে বেশী crafty (skillful in underhand or evil schemes যার অর্থ "শয়তানী কর্মকান্ডে দক্ষ") আর cunning (ধূর্ত)/ ইকনমিস্টের তুলনা ঠিক কি বেঠিক সেই আলোচনায় আমি যাব না তবে wily বিশেষণটির কারনে তারেক রহমান সম্পর্কে বেশ আগ্রহ জন্মালো। বেশ কিছু পুরোন ভিডিও দেখলাম এবং গত বিএনপি-জামাত জোট সরকারের আমলে বহুল আলোচিত টপিক "বিদ্যুৎ সমস্যা মোকাবেলা" সংক্রান্ত এই তারেক রহমানের একটি সাক্ষাতকার পেলাম (লেখার শেষে লিঙ্ক):
অদ্ভুত সাক্ষাতকার। বিদ্যুৎ সমস্যার সমাধান করা নিয়ে তারেক রহমানের এই সাক্ষাৎকার থেকে অজানা যেসব তথ্য জানলাম তা হলঃ 
১/ নিউ ইয়র্কে নাকি বিদ্যুৎ ক্রাইসিস চলেছে ২০০৬ সালে (২০০৬ সালে আমি নিজেই নিউ ইয়র্কের আশে পাশে ছিলাম, টাইম স্কয়ারের আলোতে মনে হয় আমি নিউ ইয়র্কের লোডশেডিঙের অন্ধকার টা মিস করে গেছি)। 
২/ ওয়ার্ল্ড ব্যাংকও নাকি ওই সময় বলেছিল বিদ্যুৎ সমস্যা নিয়ে নাকি বাংলাদেশে অহেতুক অতিরঞ্জন করা হচ্ছে, আসলে এই সমস্যা সমাধান করা সম্ভব না। 
৩/ যে কোন সরকারের জন্যেই নাকি বাংলাদেশের বিদ্যুৎ ঘাটতি মেটানো অসম্ভব কারন তা "কস্টলি"। 
৪/ বিদ্যুৎ উৎপাদন বাড়ানোর কোন প্ল্যান শুনলাম না এই ইন্টারভিউ তে, কিন্তু (কোন কারনে যদি অলৌকিক ভাবে) বিদ্যুৎ উৎপন্ন হয়েও যায় তাতে যেন বিদ্যুতকে একজায়গায় বসে থেকে পচে মরতে না হয় সেই কথা চিন্তা করে ৬৮০০০ কিলো মিটার লাইন টেনে ফেলা হয়েছে যদিও একসিস্টিং লাইন/বাসা/দোকানের বিদ্যুৎ কোথা থেকে আসবে তারই ঠিক নাই।
৫/ কখন আমরা চাহিদার চাইতে বেশী বিদ্যুৎ করব সেই সুদূররেও সুদূর ভবিষ্যতের কথা চিন্তা করে এই ৬৮০০০ নতুন লাইন আর ইনফ্রাস্ট্রাকচার (খাম্বার পোশাকি নাম মনে হয়) তৈরী করা হয়েছে যেন স্বপ্নে দেখা সেই বিদ্যুৎ (আলাদিনের চেরাগের সাহায্যে) উৎপন্ন হলে তার ব্যাবহার তৎক্ষণাৎ করা যায় (বাহ ...কি দারূন ফিন্যান্সিয়াল প্ল্যানিং ...পাওয়ার প্ল্যান্ট বসানো কস্টলি তাই যা টাকা আছে তাই দিয়ে পাওয়ারের জন্যে লাইন টেনে ফেলাই ভাল)... কিন্তু যতদিন ওই বাড়তি বিদ্যুৎ উৎপন্ন না হচ্ছে ততদিন ওই লাইন আর ইনফ্রাস্ট্রাকচার কি কাজে ব্যাবহার হবে তার কোন দিক নির্দেশনা আমাদের এই ভবিষ্যৎ কান্ডারী দেন নাই (আমার সাজেশান হল ইন্ডিয়া বা চীনকে কাপড় শুকানোর জন্যে ভাড়া দেওয়া...এতে আমরা বিপুল বৈদেশিক মুদ্রা আয় করতে পারব)।  
এখন আবার কৃষি ক্ষেত্র নিয়ে এই চিন্তাবিদ লন্ডনে বসে তাঁর চিন্তাভাবনা শুরু করেছেন। ফিলীং ইন্সিকিওর্ড।
[ https://www.facebook.com/photo.php?v=10151617993975886&set=vb.646085885&type=2&theater ]

