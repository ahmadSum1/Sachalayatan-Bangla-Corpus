পিনাকী ভট্টাচার্যের ব্লগঃ কেঁচো খুঁড়তে সাপ



[এই লেখাটি পিনাকী ভট্টাচার্যের http://www.somewhereinblog.net/blog/pinaki007/29863349 লেখাটির পরিপ্রেক্ষিতে লেখা। পিনাকী ভট্টাচার্য তার লেখাতে যে গ্রাফ গুলো দেখিয়েছেন সেগুলো আর নীচের লেখাতে ব্যাবহারকৃৎ গ্রাফ গুলো একই উৎস থেকে নেওয়াঃ http://www.indexmundi.com/g/g.aspx?v=29&c=bg&l=en। এই লেখার মূল উদ্দেশ্য গ্রাফের সত্যতা যাচাই নয়, মূল উদ্দেশ্য হল এটা বুঝানো যে একই উৎসে থাকা বিভিন্ন গ্রাফের মধ্যে থেকে নিজের হাইপোথিসিসের সাথে মিলে এমন তত্থ্য বেছে বেছে উপস্থাপন করেছেন পিনাকী ভট্টাচার্য তা ধরিয়ে দেওয়া.... Statistics এ এরকম নিজের সুবিধা মত বেছে বেছে উপাত্ত উপস্থাপন একটি Known Fallacy, যার পোশাকী নাম Confirmation Bias আর যাকে সহজ ভাষায় বলা হয় Cherry Picking] 
আজকে সকালে উঠেই এক বড় ভাইয়ের শেয়ার করা একটি লিঙ্কের সূত্র ধরে পিনাকী ভট্টাচার্যের একটি ব্লগ পোস্ট পড়লাম যার হেডলাইন "বিলবোর্ড কাহিনী: শাসক দল হিসাবে আওয়ামীলীগের সাফল্য কোথায়?" বেশ  কনভিন্সিং লেখা...অনেক ভারী ভারী শব্দ আছে, পুজিবাদী সমাজে সরকারের কোন টিকে সাফল্য হিসাবে দাবী করা উচিত আর কোনটিকে উচিত না ইত্যাদি নানা কথা। ব্লগ পোস্টটি এমন ভাবে লেখা যে এটি পড়লে আওয়ামীলীগ সরকারের উন্নয়নের দাবীর ব্যাপারে প্রশ্ন উঠা খুবই স্বাভাবিক। আমার মনেও প্রশ্ন জাগল। তাইতো !! পিনাকী ভদ্রলোক যেই সেক্টর টিকে সার্ভিস সেক্টর বলছেন সেই সেক্টরে আওয়ামীলীগ যেগুলোকে সাফল্য বলে দাবী করছে তা কি আসলেই শুভঙ্করের ফাঁকি? এই সার্ভিস সেক্টার মডেলের বর্ননা পিনাকী সাহেব দিয়েছেন এইভাবে "এই সার্ভিস ডেলিভারি মডেলগুলো আসলে রাষ্ট্র নামক প্রতিষ্ঠানটির একটি ধারাবাহিক সাফল্য, সরকারের নয়। রাষ্ট্রের সোশ্যাল কন্ট্রাক্ট বা সামাজিক চুক্তির যদি কোন পরিবর্তন না ঘটে তবে সেই ধারাবাহিকতা নষ্ট হয়না।" এরপর  পিনাকী সাহেবের দুটি গ্রাফের মাধ্যমে (এই লেখার শেষে সংযোজিত) দেখিয়েছেন যে "ইনফ্যান্ট মর্টালিটি" আর "পপুলেশান বিলো প্রোভার্টি লেভেল" নিয়ে আওয়ামীলীগ যে সাফল্যের দাবী করছে সেটি অযৌক্তিক কারণ এই দুই ক্ষেত্রে আওয়ামীলীগ সরকার শুধুমাত্র তার পূর্ববর্তী বিএনপি সরকার ও দুই বছরের কেয়ারটেকার/মিলিটারী ব্যাকড সরকারের রেখে যাওয়া ট্রেন্ডটি ধরে রেখেছে মাত্র ... আর কিছু না (যদিও আমার মতে ট্রেন্ড ধরে রাখা টিও একটি সাফল্য, তবে আমি সেই বিতর্কে যাব না)/ পিনাকী সাহেবের কথার সূত্র ধরেই শুধু তিনটি প্রশ্ন রাখতে চাইঃ ১/ যে যে ক্ষেত্রে আওয়ামীলীগ সরকার তার পূর্ববর্তী সরকারের রেখে যাওয়া ট্রেন্ড গুলোকে পুরোপুরি উলটো দিকে টেনে নিয়ে গেছে সেগুলো কে সরকারের সাফল্য বলা যাবে কিনা? ২/ যে যে ক্ষেত্রে বিএনপি সরকার তার পূর্ববর্তী আওয়ামীলীগ সরকারের (২০০১-২০০৬) ট্রেন্ড ধরে রাখতে পারে নাই সেগুলোকে বিএনপি সরকারের ব্যার্থতা বলা যাবে কিনা? ৩/ গ্রাফের স্লোপ উন্নত হলে তাকে সাফল্য বলা যাবে কিনা? 
আসুন নিচের গ্রাফ গুলো একটু পর্যবেক্ষন করি (এই গ্রাফ গুলো সেই একই ওয়েব সাইট থেকে নেয়া যেখান থেকে পিনাকী ভট্টাচার্য তার লেখার গ্রাফ গুলো নিয়েছেন):


উপরের গ্রাফ দুটিতে দেখা যায় যে পূর্ববর্তী বিএনপি সরকারের আমলে জনসংখ্যা বৃদ্ধির হার ও শিশু জন্ম হার এ্যলার্মিং হারে বেড়ে গিয়েছিল। বোঝাই যাচ্ছে যে এসময়ে সরকারের জন্মনিয়ন্ত্রন কর্মসূচীর ইফেক্টিভনেস প্রায় ছিলইনা। কেন? এক্ষেত্রে কি বিএনপি সরকার এই খাতে টাকা ও জনবল বরাদ্দ দেয় নাই? নাকি এ সময় শফি হুজুরদের কথা মত জন্ম নিয়ন্ত্রন কর্মসূচী বন্ধ ছিল? জনসংখ্যা বৃদ্ধি শিশু জন্ম হার কমিয়ে আনাতে আওয়ামীলীগ সরকার তাদের কোন ভুমিকা আছে বলে দাবী করতে পারে কি? 

উপরের গ্রাফটিতে বছর হিসাবে মৃত্যুর হার দেখানো হয়েছে। মৃত্যু হার কমিয়ে এত সাফল্য জনক হার কমিয়ে আনা কি ডাক্তার ও মেডিক্যাল ফ্যাসিলিটিস বৃদ্ধি, স্বাস্থ্য সেবার মান উন্নয়ন ইত্যাদি কে রিপ্রেজেন্ট করে না? আর এগুলোর জন্যে কি সরকারের পলিসি ও এর ইমপ্লিমেন্টেশানের প্রয়োজন নেই?

উপরের গ্রাফে দেখা যাচ্ছে এই সরকারের আমলে বাংলাদেশে মানুষের এক্সপেক্টেড গড় আয়ু (জন্ম থেকে) উল্লেখযোগ্য হারে বৃদ্ধি পেয়েছে। গড় আয়ু বৃদ্ধি অনেক কিছুই রিপ্রেজেন্ট করে যার মধ্যে উন্নত স্বাস্থ্য সেবা নিশ্চিত করা থেকে শুরু করে জীবনের মানোন্নয়ন ও খাদ্য নিরাপত্তা অনেক কিছুই সম্পৃক্ত। আগের হারে চলতে থাকলে ২০১২ তে  লাইফ এক্সপেক্টেন্সি হত ৬৫ বছর কিন্তু প্রকৃত পক্ষে লাইফ এক্সপেক্টেন্সি বেড়ে হয়েছে ৬৯/ এই এক্সট্রা বৃদ্ধির পেছনে কি আওয়ামীলীগ সরকারের নেয়া জনমূখী বিভিন্ন কর্মসূচী বাড়তি সহায়ক হিসাবে কাজ করে নি? 

এখন আসা যাক একটি অতি গুরুত্ব পূর্ন প্যারামিটার..."ফার্টিলিটি রেট" এর বিষয়ে উপরের গ্রাফ টি ব্যাপারে। জন্মনিয়ন্ত্রন কর্মসূচীর সফল ইমপ্লিমেন্টেশান তো আছেই, কিন্তু তাছাড়াও এই প্যারামিটারটি অন্যান্য অনেক সামাজিক অগ্রসরতার তথ্য বহন করে; যেমনঃ নগরায়ন, নারী শিক্ষার প্রসার, মহিলাদের কর্মসংস্থান, বাল্য বিবাহ রোধ ইত্যাদি সহ সামগ্রিক ভাবে ধর্মান্ধতা, কুসংস্কার ও কুপমন্ডুকতাকে সরিয়ে সমাজিক অগ্রসরতার মাপকাঠি হিসাবে পরিগনিত হয় প্যারামিটারটি। উপরের গ্রাফটি তাই খুব উল্লেখযোগ্য একটি বার্তা বহন করছে এই বর্তমান আওয়ামীলীগ সরকারের গ্রাসরুট উন্নয়ন কর্মসূচীর ব্যাপারে। এই গ্রাফ টি আমাকে একটি অতি গুরুত্বপূর্ন প্রশ্নের মুখে দাঁড় করিয়েছে...আসলেই কি জামাতের সাথে জোট বদ্ধ বিএনপি সরকার সামাজিক ভাবে বাংলাদেশকে পিছনের দিকে টেনে নিয়ে যাচ্ছিল ২০০১ থেকে ২০০৬ এ?
এত কিছু বাদ দিয়ে কেন পিনাকী সাহেব মাত্র ওই দুটি গ্রাফ নিয়ে (নীচে সনযোজিত) এত কথা লিখে ফেললেন যেখানেও কিনা আওয়ামীলীগ সফল ভাবে অগ্রযাত্রা ধরে রেখেছিল, তা আমার বোধগম্য হচ্ছে না। তবে এক দিয়ে ভালই করেছেন তিনি। তার ব্লগ পোস্ট টি থেকে মনে প্রশ্ন না জাগলে এই সরকারের সামাজিক উন্নয়নের এত সব চিত্র আমার অজানাই থেকে যেত। ধন্যবাদ তাই পিনাকী ভট্টাচার্য কে। 
পিনাকী ভট্টাচার্যের লেখায় উল্লেখিত দুটি গ্রাফঃ


