দেশ নেত্রী নাকি দেশ নায়ক ? কাকে প্রাধান্য দেবে আওয়ামীলীগ?



২৬ শে মার্চ ১৯৯৬ সালে ৩০০ আসন ধারী বিএনপি সংসদে একটি বিল এনে একরাতে পাশ করিয়ে ফেলে যাতে বলা হয় কোন রাজনৈতিক দলে অফিসিয়ালি নাম নেই (যাদের কে বলা হয়েছে নির্দলীয়) এবং মানসিক ভাবে কোন রাজনৈতিক দলের প্রতি সহানুভূতিশীল নয় (যাদেরকে বলা হয়েছে নিরপেক্ষ) লোকজন দিয়ে নির্বাচন কালীন একটি প্রেক্ষাপট তৈরী করা হবে। এক্ষত্রে নির্দলীয় মানুষ খুঁজে পাওয়া গেলেও বাংলাদেশে নিরপেক্ষ মানুষ খুঁজে পাওয়া সম্পর্কে দেশনেত্রী বেগম খালেদা জিয়া তাঁর এপিক কথাটি বলেছিলেনঃ বাংলাদেশে একমাত্র শিশু ও পাগল ছাড়া কেউ নিরপেক্ষ নয় (আমি ব্যাক্তিগত ভাবে এই মহান বানীটির খুব ভক্ত কারন দেশ নেত্রী এদেশের মানুষের মনজগতের কারসাজি যতটা ভাল করে বুঝেন, জননেত্রী সেই এঙ্গেল থেকে বুঝেন না বলেই মনে করি)
এরপরের ঘটনা বুঝতে আমাকে ব্যাপক সাহায্য করেছে ২০০৬ সালে দেশ নায়ক তারেক জিয়ার একটি ভিডিও ক্লিপ (লেখার শেষে) যেখানে আওয়ামীলীগের তত্ত্বাবধায়ক ব্যাবস্থা সংস্কারের দাবীর ব্যাপারে দেশ নায়ক বলেনঃ তারা তো ৯৬ থেকে ২০০১ পর্যন্ত ক্ষমতায় ছিল তারা তখন পরিবর্তন করল না কেন? কেন তারা আমাদের কাছে দাবী করে? তারা যদি এতই পরিবর্তন চায় তাহলে তারা এটাকে তাদের মেনিফেস্টো তে ঢুকাক। তারা যদি কখনও ক্ষমতায় আসতে পারে তাহলে তারা তাদের মত করে পরিবর্তন করে নিবে। আমাদের কাছে খালি দাবী করে কেন বারবার? আমরা তো যা করার করেই দিয়েছি।" দেশ নায়কের পরামর্শেই কিনা কে জানে আওয়ামীলীগ তাদের নির্বাচনী মেনুফেস্টোতে স্পষ্ট ভাবে লিখে দিল যে নির্বাচন কালীন সরকার ব্যাবস্থাকে পরিবর্তন ও পরিমার্জন করা হবে। 
দেশ নেত্রীর "শিশু ও পাগল" তত্ত্বের পর দেশ নায়কের এই কথা টি যে "তারা যদি কখনও ক্ষমতায় আসতে পারে" আবার আমার কাছে ভীষণ গুরুত্বপূর্ন মনে হয়েছিল। 
১৫ ফেব্রুয়ারীর ইলেকশানের মাধ্যমে ৩০০ আসন ধারী বিএনপি সরকার বিরোধীদল হীন সংসদে এমন ভাবে ১৩ তম অধ্যাদেশ পাশ করিয়েছে যা কিনা নজির বিহীন কারন এতে যেমন নির্বাচনকালীন সরকারের কোন সম্যসীমা বেধে দেয়া নেই ঠিক তেমনি তারা যদি ক্ষমতা না ছাড়েন তাহলে সেটাকে সামরিক অভ্যুথান বা ক্যু ও বলা যাবে না কারন তা সংবিধান দ্বারা সিদ্ধ। যাইহোক সদ্য অবসরে যাওয়া বিচারপতির চাকূরীর বয়স বাড়িয়ে নিজেদের মনের মত লোককে তত্ত্বাবধায়ক প্রধান করার "মৌ-দূদী" প্ল্যান যখন কাজ করল না তখন ওই ১৩ অধ্যাদেশ বলেই বিএনপির প্রেসিডেন্ট ইয়াজুদ্দীন সাতটি ধাপ অতিক্রম করে নিজেই তত্ত্বাবধায়ক প্রধান হয়ে গেলেন...প্রেসিডেন্টের সর্বময় ক্ষমতার প্রয়োগ ঘটাতে দ্বিধা করলেন না। নির্বাচনের তফসিল ঘোষণা দিয়ে দিলেন এবং দেশ নায়ক তারেক রহমান বিনা প্রতিদ্বন্দ্বিতায় নির্বাচিতও হয়ে গেলেন। একটা বিষয় উল্লেখ্য যে বিএনপি যখন ইয়াজুদ্দিন কে প্রেসিডেন্ট নিয়োগ দেয় তাও একটি ব্যাক আপ চিন্তা থেকেই দেয় কারন ইয়াজুদ্দিন বিএনপি বা আওয়ামীলীগের বা অন্য কোন দলে নাম লেখানো লোক নয়। একারনে ইয়াজুদ্দিন যখন তত্ত্বাবধায়ক প্রধান হয়ে গেলেন নিজেই তাতে তিনি সংবিধানের মধ্যেই ছিলেন "নির্দলীয়" হিসাবে।... এরপর তো নানান ঘটনা। আওয়ামীলীগ কে ২৬৭ আসন দিয়ে দেশের মানুষ সরকারে বসিয়ে দিল। 
এখন আসা যাক দেশ নায়কের সেই মহান উক্তি "যদি কখনও ক্ষমতায় আসতে পারে তাহলে তারা তাদের মত করে পরিবর্তন করে নিবে। আমাদের কাছে খালি দাবী করে কেন বারবার?" এই ব্যাপারে আওয়ামীলীগ কি করল সেই প্রসঙ্গে। না আওয়ামীলীগ কিছুই করে নি। ২০০০ সালে দায়ের করা একটি রীটের রায় (যাতে বলা হয়েছেঃ 13th amendment unconstitutional এবং Keep judges out of caretaker government) অনুযায়ী ব্যাবস্থা গ্রহন করেছে। 
চুল উড়ে যাওয়া ঘটিত জ্বালাময়ী বক্তব্য যে জনসভায় দিয়েছেন তাতেই শুনলাম দেশনেত্রী আদেশ দিয়েছেন ২৬৭ আসন ধারী আওয়ামীলীগ সরকারকে যে "তত্ত্বাবধায়ক সরকারের বিল আনুন এবং যেহেতু আপনাদের দুই তৃতীয়াংশ আসন আছে তাই নিজেরাই পাশ করুন। আমরা বিল আনব না।" আমার দেখার ইচ্ছা আওয়ামীলীগ কি করে ...দেশ নেত্রীর ইচ্ছা অনুযায়ী বিল এনে পাশ করে নাকি দেশ নায়কের কথা মত নির্বাচন কালীন সরকার বিষয়ে নিজেরা সিদ্ধান্ত নেয় যে তারা কি করবে (যা তারা সংবিধান মোতাবেক নিয়েছে বলেই বলছে)।
http://www.youtube.com/watch?v=U5phtkxEVoM

