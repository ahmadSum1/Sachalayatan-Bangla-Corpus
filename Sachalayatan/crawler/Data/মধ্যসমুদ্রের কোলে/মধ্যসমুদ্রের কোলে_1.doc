সুপ্রিয় অফিসবিমুখীতা আমার



(১)
সুপ্রিয় অফিসবিমুখীতা আমার, তুমি কেন শুধু সাভারের পথ কাট?
সুবেশিনী ব্যস্ত জেনেও, তাকে বেকার কবিতা করো।
দেখছো না? কি প্রাণহীন হয়ে গেছে আমাদের ফড়িং এর জীবন!
একজন অংশুমান রায়ের জীবন।
তবুও প্রতি সকালে তুমি অফিসমুখী-ই হও,
কিছু উর্ধতন অপদার্থকে “পদার্থ, পদার্থ” বলে সম্বোধন করো।
অনায়াসে তাদের গলবস্ত্র হও।
অফিসবিমুখীতা, তুমি আসলে একটা অলস কাক।
চায়ের দোকানে সাঁটানো ফালতু পোস্টার,
দূরপাল্লার বাসে হারিয়ে যাওয়া আমার ‘অফিস পালানো সময়’।
(২)
আজকাল প্রায়শই নিজেকে 'একটা পরাজিত মহাসড়ক' মনে হয়।
মনে হ্য় অবশেষে বারনলে বাঁধা পড়লো বুঝি এক জোড়া পা,
ক্যালেন্ডারে বন্দী হলো আমার এক রাশ হাওয়া বসন্তের দিন।
---------------------------------------------------------------

