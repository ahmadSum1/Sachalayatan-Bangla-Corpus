ওয়েনব্রেনারের জুতো



ওয়েনব্রেনারের জুতো
কত আর?
এই ধরেন, মাস ছ'য়েক হবে আমরা একসাথে আছি।
তুমুল বর্ষার তারিখে দূর সম্পর্কের আত্মীয়ের মতন।
আমরা প্রায় হেঁটে গেছি এই পার্কের পথ ধরে।
এই সেদিনও অনেক গড়িমসি করে নামা
একটা বিকেলের বেঞ্চিতে বসে
আমি ভাবছিলাম এইসব।
ভাবছিলাম বিভিন্ন শতাংশ,
বিভিন্ন প্রাইজ ট্যাগ,
কোন চেনামুখ স্টোর।
হয়তো ভাবছিলাম আরো অনেক কিছুই।
অথচ আমি কেমন অমলিন ভুলে থেকেছি
আমাদের এই ভ্যাটযুক্ত সম্পর্কের কথা।
কুয়াশার মাসগুলোতেও
যারা যথেষ্ঠ উষ্ণতা পেয়ে উঠেনি
আমার সেল্ফের কোনে।
ভেতরের দরজায়, সংলগ্ন পাপোশে।
যারা নিয়মিত ভিজে গেছে কতনা স্নানঘরে।
তবে মাস ছ'য়েকে অনেক বদলেছি আমি।
বদলেছে আমার দু্ই পাটি জুতোও।
ওরাও যেমন জেনে গেছে আমার যাবতীয় অক্ষাংশ দ্রাঘিমাংশ।
এমনই জড়িত হয়ে গেছে আমার প্রতিটি পর্যটন।
----------------------------------------------------------------------------------------

