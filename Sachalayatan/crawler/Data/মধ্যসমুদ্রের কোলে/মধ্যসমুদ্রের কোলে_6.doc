জুনের চিঠি



জুনের চিঠি 
একটা চিঠি আসবে এবার।
নিকট ডাকবাক্সে।
যার ভেজা খামে জমা আছে সব অফুরান বর্ষা।
আমাদের শীতল বিষাদ!
স্কুলপথে আকাশ দ্যাখেনি বলে
অভিযোগ ছিলো তার মলিন মুখে।
যখন থামেনি কোন মেঘ চার্চের চূড়োয়
বিভিন্ন বন্দর হতে এসে
এইখানে নমিত হয়েছে এমন
দীঘল ডানা ভেঙ্গে।
তাই পালক পেয়েছি আমি
স্খলনের বহু আগে
ছাতাসহ আটক হলো যেবার
নিখিলের মেয়ে।
শুনেছি কলেজের পথে যেতে তিমিত বর্ষায়।
যার ফলে একটা চিঠি আসবে এবার।
নিকট ডাকবাক্সে।
অন্তত: নিখিলের নামে।
------------------------------------------------------------------------------------

