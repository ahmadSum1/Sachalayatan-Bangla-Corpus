মূলতঃ অমুদ্রিত ভ্রমন্থন




(১)
তখনো "বিশেষ অতিথি" লোকটা
চেয়েছিলো বিকট;
অবধারিত পনেরো ডিগ্রীতে
কৌনিক সভায়
মুখায়নের তুরি কেটে কেটে,
একজন "সভ্যতা"-র মা মরে গ্যাছে জেনে
আধাগেরস্ত পরিচ্ছেদে।
সে ফিরে গেলেই বাস্তবিক ধারণা করা যায়
মূলত: উগ্রপন্থী বলতে কি বোঝায়?
-------------------------------------------------------------------------------
(২)
বহুবিধ প্রেয়সী হেসে
কখনোই বলবে না আর
সঘন বিনুনিতে এমন সঘন সঞ্চার।
এমনই নিরালম্ব ভেবে
এই সব বিভাবরী পাঠ
বিষয়ীভবন মুখে সহিস ও চৌকাঠ।
তবুও প্রশ্নমুখিন মেঘে
এতো বিস্তারিত মন্থন
পাহাড়ের আশা করে এক নীলঘুম স্তন।
--------------------------------------------------------------------------------

