ক্যাকটাস ১৪১৬



১.
হা ঈশ্বর! কেন তুমি আমায় মানুষ বানালে?
আমি তো পাখি জনম চেয়েছিলাম...
সেই সোনালি ডানার চিলের মতো ঘুম ঘুম চোখে
পালকে ভেজা মেঘের স্বপ্ন দেখেছিলাম...
২.
অনন্ত অম্বরে সম্মোহিত কালের পথিক,
বৃষ্টিছায়া খুঁজে ফেরে গোপন-গহীনে নি:স্ব কাপালিক।
৩.
ঘুম ঘুম রাত,
জল-জোছনায় তবুও স্বপ্ন বোনা।
হাত বাড়ালেই মেঘের ভেলা,
আকাশ ছুঁতে চাই, ছুঁতে পারি না।
৪.
পুঞ্জীভূত ক্ষোভ
যেন বেদনারও অধিক,
তারা কি পেয়েছে দিশা
পথের সঠিক।
৫.
দু:খরা সব অভিসারে গেছে,
মাতাল ভালোবাসা খুঁজে ফেরে কেবলই অথৈ জল,
ভুল জলে পাল তুলেছে প্রাচীন নাবিক,
থেমে গেছে নাগরিক উচ্ছ্বাস, জীবনের কোলাহল।
×× বিক্ষিপ্ত ক্যাকটাস.......  সবাইকে নববর্ষের শুভেচ্ছা..........

