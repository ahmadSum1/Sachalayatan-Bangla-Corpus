দুষ্টু ক্যাকটাস



অনেকদিন পরে আবারো ক্যাকটাস। আর এবারের ক্যাকটাসগুলো বেশ দুষ্ট। কতটা  খোঁচা লাগবে সেটা পাঠকই বলুক!!
***********************************************
মানুষ নেবে বিদায় মানুষের কাছ থেকে
মানুষের হাতে জন্মাবে ধারালো নখর !
অসহায় বোধ যাবে বাণপ্রস্থে, নাও শিখে
শ্বাপদের হিংস্রতা... রক্তের স্বাদ প্রখর !
************************************************
১.
_________________________
কেন মিছেমিছি এতো সাধাসাধি
বলিহারি ধৈর্য্য ওই বুড়ো ঠাকুরের…
ফ্রয়েডের শিষ্য আমি প্রেমের নাগর,
নগদে পেলে অপেক্ষা কেন বাসরের?
২.
______________________
তোমার প্রতি বাঁকে বাঁকে
লুকিয়ে আছে হাজার কবিতা,
ছেনাল কবির কাছে গেলে পরে’ 
বলে দেবে সবই-তা। 
৩.
____________________________________
তুমি দাঁড়িয়ে থাকো, শুধু তোমার জন্য বিকেলটা 
সন্ধ্যাবধি হাঁটে…
আর সন্ধ্যা হলেই জোনাকগুলি ফুচকি মারে
রূপশায়নের ঘাটে।
৪.
___________________________________
তুমি-আমি আর আমি-তুমি 
হই না নদী-নাব্য,
বাঁধন খোল, ফটিক জলে 
ভাসাও শরীর-কাব্য।
৫.
_____________________
এবার একটা মিষ্টি ক্যাকটাস
______________________
বুনো ফুল করে ভুল
যদি ছোঁয় তোমার সিঁথি,
ধুর ছাই বলে তাই
কেন দলে যাও কঙ্কাবতী?

