পার্বতী সমাচার



পুষ্পিত কানন, সুবাসে সুঘন চারিদিক
গগনে পঞ্চমীর চাঁদ, দিকভ্রান্ত পথিক।
ব্যথিত হিয়া, জমাট ব্যাথা যেন শিশিরদাম
মায়াবী কষ্টের জার্নালে পার্বতী শিরোনাম।
একাকী ধ্যানমগ্ন পর্বত শিখরে যোগীন্দ্র শিব,
প্রতীক্ষায় পার্বতী, নিভে একে একে সহস্র দীপ।
শ্মশানে শয্যা পাতে যত শাক চুন্নীর দল,
উদ্বাহু নৃত্যে মাতে জোয়ান ভূতেরা সকল।
ম্লান হলে চাঁদ মুখ খসে পড়ে শুভ্র বসন,
জোয়ানে ভূতের হাতে খেলা করে পার্বতীর স্তন।
হায় মহামুনী শিব, তপস্যারত নিভৃত কৈলাসে-
ফের পার্বতী ঘুমিয়ে পড়ে রতিক্রিয়া শেষে। 
** অনুপ্রেরণা --- আবু হাসান শাহরিয়ার 

