যে গান গাওয়া হয়নি . . .



হে নাগরিক কবিয়াল সুমন-
তুমিই প্রথম শিখিয়েছিলে দ্রোহের ভাষা,
তুমিই দেখিয়েছিলে দিন-বদলের স্বপন,
তোমার জন্যই লেখা এ গান- আমার ভালোবাসা।
-------------------------------
পথের ধারে কেঁদে কেঁদে একাকার তুমি,
শুধু সাথী তোমার ওই ধুলি ধূসরিত ভূমি।
কান্নার জলে জানি যাবে ভেসে এ শহর,
নাগরিক মৌনতা ভাঙ্গবে না কভু নষ্ট প্রহর।
আজো কেন শিশুরা কাঁদে, কাঁদে ক্ষুধার জ্বালায়,
বলো পৃথিবী, বলো স্রষ্টা, জবাব চাই।
কেন বলেছিলে যদি না দেবে অন্ন ওই মুখে,
স্মরণ করো তোমরা আমায় সুখে-দু:খে।
শিশুরা সুন্দর, নিষ্পাপ যেন একেকটি ফুল,
সবই মিথ্যে, জেনেছি আজি- সবই ভুল।
ফুল কি কভু পড়ে থাকে ওই ধুলিমাখা পথে,
কেন কেউ নিলো না তুলে সেই ফুল নিজের হাতে?
আজো কেন শিশুরা কাঁদে, কাঁদে ক্ষুধার জ্বালায়,
বলো পৃথিবী, বলো স্রষ্টা জবাব চাই।
কেন বলেছিলে যদি না দেবে অন্ন ওই মুখে,
স্মরণ করো তোমরা আমায় সুখে দু:খে।
ওই ম্যানশনগুলো কত-শত সুখী মানুষে ভরা,
কেউ চেয়ে দেখেনি, তুমি পথে একা, দিশেহারা।
কেন মুছিয়ে দিলো না কেউ কষ্টের এই নোনা দাগ,
জন্মই তোমার যেন বিধাতার দেয়া আজন্ম অভিশাপ।
আজো কেন শিশুরা কাঁদে, কাঁদে ক্ষুধার জ্বালায়,
বলো পৃথিবী, বলো স্রষ্টা জবাব চাই।
কেন বলেছিলে যদি না দেবে অন্ন ওই মুখে,
স্মরণ করো তোমরা আমায় সুখে দু:খে।

