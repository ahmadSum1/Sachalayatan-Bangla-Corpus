আরো কিছু অপেক্ষা



আরো কিছু জল ঝরুক এই অবেলায়,
আরো কিছু মানচিত্র নির্মাণ হোক স্বকীয় অভিমানে;
আরো কিছু বিষাদ ভাসুক হাওয়ার তানপুরায়,
আরো কিছু ঘৃণা উপচে উঠুক দু'চোখের কোণে।
আরো কিছু হাহাকার জমাট বাধুঁক বুকে,
আরো কিছু গোপন কান্না ফেরী হোক রাত্রির অভিসারে;
আরো কিছু অন্তর্জালা পুড়িয়ে খাক করে দিক তনু-মন,
আরো কিছু কষ্টের লাল রং ঝাঁপিয়ে পড়ুক চুপিসারে।
আরো কিছু সময় কেটে যাক নিস্ফল আক্রোশে,
আরো কিছু স্মৃতি ঠাঁই নিক হতাশার বুকপকেটে;
আরো কিছু উন্মত্ত আবেগ ঝড় তুলুক হৃদয়ে,
আরো কিছু পথ পেরুলেই তুমি পৌঁছে যাবে স্বপ্ন-শকটে।

