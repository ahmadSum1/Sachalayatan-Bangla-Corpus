শুধুই ক্যাকটাস




১. আমার বুকপকেটে তার আধখানা ছবি,
   আর আধখানা খেয়েছে উইপোকা কোন কালে,
   আধখানা মুখ খুঁজে বেড়ানোই সবই,
   শুধু আধখানা দিয়ে কি আর চলে?
২. আতাতায়ী প্রেমিক আজ
           উড়িয়েছে শান্তির নিশান,
   ভালোবাসা পোষ মেনেছে হীরে আর জহরতে
          প্রেমিকা তাই বড় পেরেশান।
৩. বাড়িয়ো না হাত আর
           ওই হাতের দিকে,
   সে হাত ঢুকে গেছে নাবিকের পকেটে
           তোমার একলা রেখে।
বোনাস ক্যাকটাস
___________________
৪. নিষিদ্ধ আধাঁর আছে জমাটবদ্ধ করতলে,
    ঢেউয়ে ঢেউয়ে ভাঙ্গছে মৌনতার পাহাড়;
   দুর্বৃত্তের হাতে আজ ক্ষমতার দন্ড,
   জুয়ারি শরীর খোঁজে রাত্রির অভিসার।

