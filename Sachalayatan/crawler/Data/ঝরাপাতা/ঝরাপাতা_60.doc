লুটেরা বৃষ্টি এবং ভেনাস . . .




বৃষ্টিটা হঠাৎ-ই এমন বেয়াড়ার মতো এসে হামলে পড়লো না-  তুমি একটুও অবসর পেলে না নিজেকে সামলে নেবার। সে উড়িয়ে নিয়ে যেতে চাইলো তোমার শাড়ির আঁচল, হাজার রাতের নির্ঘুম কষ্ট, দেহের সন্তাপ, আর বিগত জন্মের ক্ষয়ে যাওয়া প্রেম। 
আর অমনি তুমিও বুঝি হয়ে গেলে বৃষ্টিকন্যা। প্রথম প্রেমের ভীরু সচকিত স্পর্শের মতো তুমিও কেঁপে কেঁপে উঠছিলে বার বার। 
তরুণ জল কি অবলীলায় ছুঁয়ে গেলো তোমার গোলাপ রাঙা অধর, মরাল গ্রীবা, শুভ্র বাহুমূল পেরিয়ে আরো. . . তোমার আরো গভীরে . . . . . কি অবলীলায় তুমি লুন্ঠিত হলে বৃষ্টির কাছে। 
ইস্ আগে জানলে আমি নিশ্চিত বৃষ্টি হতাম।

