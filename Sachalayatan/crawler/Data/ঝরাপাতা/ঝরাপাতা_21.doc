আঁচল পাতো ঘাসে . . . 



আঁচল পাতো ঘাসে।
আজ আমার সবটুকু বিষাদ দেবো ঢেলে,
সবুজ পাতা পোড়াবো এই বুকের হলাহলে।
আঁজলা ভরে নেবে যত মন খারাপের সুর,
রোদের তাপে বাষ্প হবে দু:খ সমুদ্দুর।
বিরান পথে বিলিয়ে দেব নষ্ট নীড়ের কষ্ট,
দিনবদলের স্বপ্ন'রা সব মলিন, পথভ্রষ্ট।
উপচে দেব দু'চোখ ভরা জমাট কালীদহ,
ভাসিয়ে দিয়ে ব্যাথার আকাশ ছোঁবে অচীন গ্রহ।
ক্লান্তি আমার দূর হবে আজ শিশির ভেজা ঘাসে,
আচঁল পেতে একটু শুধু বসো আমার পাশে।
চাইব না আর ছুঁতে কভু বুকের মাঝের তিল,
অবাক হয়ে রইবে চেয়ে আমার দু'চোখ নীল।
যতই আমায় যাওনা ডেকে কোন কথাই কইব না,
তোমার কোলে মাথা রেখেও তোমার কাছে রইব না।

