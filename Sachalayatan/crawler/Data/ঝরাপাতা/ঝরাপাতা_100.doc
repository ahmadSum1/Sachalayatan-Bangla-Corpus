ভালো লাগে না এসব



ভালো লাগে না এসব। সত্যি বলছি, একদমই না। সেই তো গুনে গুনে ত্রিশটা দিন হাসফাঁস করে পার করা। মাসের শুরুতে বেলি ডেন্স উইথ সোয়ান লেক দেখা, ভরপেট খেয়ে গলা ভেজাতে ভেজাতে পৌন:পুনিক হেঁচকি তোলা কিংবা ম্যাটিনি শো শেষে রিক্সার অপেক্ষায় থেকে থেকে খিস্তি করা। অথচ আপনারাই বলেন- আমি নাকি খুব ভালো আছি। প্রতিদিন নতুন রেজারে দাড়ি কামাচ্ছি, রঙচঙা হাওয়াই শার্ট গায়ে দিয়ে উড়ে বেড়াচ্ছি, মাঝে মাঝে অফিসিয়াল ট্যুরের সুবাদে ব্যাংকক-সিঙ্গাপুরে মৌজ করছি। কিন্তু বিশ্বাস করুন- এসব আমার একেবারেই ভালো লাগে না। ইচ্ছে হয় সবকিছু ছেড়ে দিয়ে শুধু একটা পালতোলা নৌকা নিয়ে হারিয়ে যায় সাগরের বুকে। হয়ত ভাবছেন- এসবই সুখের অসুখ। এতোই যদি পালাতে চান, তবে লটকে আছেন কেন? 
সত্যি বলতে কি, কেন লটকে আছি তা জানা নেই। মনে হয় মানুষের নিয়তিই সব মানুষকে কোথাও না কোথাও লটকে রাখে। চাইলেও সে ছিড়তে পারে না তার বাহুপাশ। 
__________________________
** হাসান মোরশেদের স্বাক্ষরের কথাগুলো ভাবনা যুগিয়েছে লেখাটার। তবে ধন্যবাদ দিচ্ছি না 

