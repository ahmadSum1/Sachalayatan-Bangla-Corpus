চাইলেই পারি



হর-হামেশা আসতে পারি-
তোমার কাছে।
একটু খানি অভয় দিলে
দু'হাত দিয়ে টানতে পারি-
বুকের খাঁজে।
একটি দুপুর স্বপ্ননীলে
মেঘের ভেলায় ভাসতে পারি-
মনের মাঝে।
একটুখানি সুবাস নিতে
মুখখানি তাই ঢাকতে পারি-
চুলের ভাঁজে।
একটি বিকেল সন্ধ্যা হলে
অন্য কিছুও চাইতে পারি-
ঈষৎ লাজে।
একটু বেশি মাতাল হয়ে
হয়ত দু'জন নাইতে পারি-
দেহের আঁচে।
একটি রাতের আঁধার ভেঙ্গে
কষ্টগুলো মুছতে পারি-
আলোর নাচে। 
হর-হামেশা আসতে পারি-
তোমার কাছে।
অন্যরকম কষ্ট নিয়েই
তোমায় ভালো বাসতে পারি- সকাল সাঁঝে। 
** পূর্ব প্রকাশিত, ঈষত পরিবর্তিত।

