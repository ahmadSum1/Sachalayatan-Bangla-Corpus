হাউ টু রাইট অ্যা রিসার্চ প্রপোজাল? - ১



রিসার্চ প্রপোজাল লেখাটা খুব সহজ। শুনে অনেকে একচোট হেসেছেন সন্দেহ নেই। তবুও বলি হ্যাঁ সহজ যদি আপনি সঠিক পথে এগুতে পারেন। রিসার্চ প্রপোজাল লেখার আগে যে কাজগুলি করতে হবে সেগুলো নিয়ে প্রথমে আলোচনা করা যাক। 
১. প্রি-স্টাডি : প্রথমে সাবজেক্ট সিলেক্ট করুন। অর্থাৎ কোন ফিল্ডে আপনি রিসার্চ করতে আগ্রহী। সেটা ঠিক করার পরে সেই সাবজেক্টের কিছু স্পেসিফিক এরিয়া সিলেক্ট করুন। যেমন আপনি ঠিক করলেন হিউম্যান কম্পিউটার ইন্টার-অ্যাকশনের উপর কাজ করবেন। তাহলে পরবর্তী স্টেপ হবে, এর সাথে সম্পর্কযুক্ত টার্মগুলো থেকে যেকোন একটি সিলেক্ট করা, যেমন: ইউজাবিলিটি, ইউজার রোল অ্যানালাইসিস, প্রটোটাইপিং ইত্যাদি। 
স্পেসিফিক এরিয়া নির্বাচন শেষ হলে এবার সেই বিষয়ে পাবলিশড জার্নালগুলো পড়া শুরু করুন। প্রযুক্তির ক্ষেত্রে আই.ই.ই.ই, এ.সি.এম -এর জার্নালগুলো আপনাকে ভালো দিকনির্দেশনা দিবে। এই প্রি-স্টাডি থেকেই আপনি নির্বাচন করুন এমন একটি টপিক যেটা আপনার কাছে ইন্টারেস্টিং।
২. গোল সেট-আপ: আপনি এরই মাঝে টপিক পেয়ে গেছেন। এবার কাজ হলো- সেই টপিকের উপর কি ধরনের কাজ করা যায় সেটা নির্ধারণ করা। মনে রাখবেন, যে কোন রিসার্চের প্রফেশনাল পাঠকদের দুটো ক্যাটাগরিতে ভাগ করা যায়, প্রথমত: রিসার্চার- যারা আপনার রিসার্চটাকে বেইস করে নতুন কিছু করার চেষ্টা করবেন কিংবা আপনার রিসার্চ থেকে গাইডলাইন পাবেন; দ্বিতীয়ত- কোন অর্গানাইজেশন, যারা আপনার রিসার্চটি পৃষ্ঠপোষকতা করতে ইচ্ছুক কিংবা তারা রিসার্চটির আউটপুট বানিজ্যিকভাবে ব্যবহার করতে চান। সাধারণত ইমপ্লিমেন্টশন বেইসড রিসার্চগুলো এই ক্যাটাগরিতে পড়ে। 
টার্গেট অডিয়েন্স ঠিক করা হলে এবার লেগে পড়ুন মূল কাজে মানে রিসার্চ প্রপোজাল দাঁড় করানোর কাজে। একটা কথা বলে রাখি, রিসার্চ মানেই কিন্তু নতুন কিছু আবিষ্কার করা নয়। বর্তমান রিসার্চগুলির উপর গবেষণা, পর্যবেক্ষণ, তুলনামূলক বিশ্লেষন, উপযোগিতা, অনুপোযোগিতা যাচাই করা এসবও কিন্তু রিসার্চের অন্তর্গত। 
[যদি পাঠকদের আগ্রহ থাকে তবে পরের পর্বে রিসার্চ প্রপোজাল লেখার স্টেপগুলি নিয়ে লিখবো। এই লেখাটা অনেকটা দু:সাহসী প্রয়াস বলে আমার ধারণা যেহেতু এখানে বেশ কয়েকজন ব্লগার আছেন যারা এ বিষয়ে অনেক অনেক বেশি জানেন। উনাদের মন্তব্য, সমালোচনা আমার প্রয়াসকে দিক নির্দেশনা দিবে বলেই আমার বিশ্বাস।]

