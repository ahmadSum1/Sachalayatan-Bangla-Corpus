কাঁটাযুক্ত ক্যাকটাস, কাঁটামুক্ত ক্যাকটাস



১.
সে পথে হেঁটেছি আমি
যে পথ পৌছেঁ গেছে ফুল্লরার কাছে,
সে বুকে গুজেঁছি মুখ
যে বুকে সিন্ধুর জোড়া চাঁদ লুকিয়েছে ।
২.
যতই গভীরে যাই
কেবলই অথৈ জল,
আহা! সুধা সঞ্জিবনী
এমনই মায়ার ছল ।
৩.
হলুদ পাপিয়ায় ছেঁয়ে গেছে ফুটপাত
রঙের আগুন কৃষ্ণচূড়ার ডালে,
তবু কবিতা ছোঁয়নি প্রেয়সীর ভীরু হাত
অশ্লীল বুটের শব্দ নাগরিক সকালে ।
৪. 
সুন্দরী প্রেমিকার
এক অদ্ভুত বায়না,
বানরের খাঁচাতে
পুষিবে সে হায়েনা ।
প্রেমিকের চোটপাট-
এ হবার নয়,
হায়েনা-বানরে কি
সহবাস হয়?
হেসে বলে প্রেমিকা
দেখো চোখ মেলে,
এদেশের হায়েনারা
সব বানরের কোলে।
**  আরো ক্যাকটাসের খোঁচা/ফুল দেয়ার ইচ্ছে ছিলো, দিলাম না, পাবলিক যদি খেইপা যায়। সবার উপর পাবলিক সত্য তাহার উপর নাই, খালি বোঝেনা জলাপাই ভাই। 

