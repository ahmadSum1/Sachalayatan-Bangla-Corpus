ক্যাকটাস আবারো



১.
ছুঁয়ে ছুঁয়ে রই নিরন্তর
অন্ধকার মৌনতা,
ফিরিয়ে দিয়েছি আলোর উঠান
ক্ষমা করো এ দীনতা।
২.
নিষিদ্ধ উৎসবে মাতোয়ারা চাঁদ
ভাঙছে জল-জ্যোৎস্নার রাতে,
হাওয়ার তানপুরায় কাপালিক উচ্ছ্বাস
খেলছে জুয়া মাতাল প্রেমিকের সাথে। 
৩.
এইখানে ছিলো বটের ঝুরি
 ছিলো ফুল-কিশোরীর দল,
জড়াজড়ি করে ছিলো হাসি-কান্না
কত শতাব্দীর অশ্রু-বিহ্বল।
ফাউল ক্যাকটাস
______________
তুমি শুধু তুমি নও
আমারই অন্য রূপ,
আমি ছুঁয়ে ছুঁয়ে যাই বলে
তুমি রও চুপ।
আমি কি শুধুই আমি?
তোমার কিছু কি নই?
তুমি না থাকলে বলো
আমি কোথায় রই?

