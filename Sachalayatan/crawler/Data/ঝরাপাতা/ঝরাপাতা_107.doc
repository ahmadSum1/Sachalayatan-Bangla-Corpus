একটি কবিতা ও চিরন্তন ভালোলাগা



যে কাল পিছনে ছিলো
সে কাল সমুখে ফিরে আসে-
অবগুন্ঠিত মুখে তারকাখচিত পট্টবাসে-
কে তারে ভূষণ দিল, দিল অলংকার
ক্ষণস্থায়ী ঐশ্বর্য্যের বসন্তবাহার?
স্পর্শহীন স্রোতে তার রূপহীন আবেগে অতুল
কে ফোটাল ফুল?
শূন্যের সমুদ্র হতে নিমিষে নিমিষে ধরে কায়া-
বেলাহীন বেলাতটে তরঙ্গের মৃত্যুময়ী মায়া।
------------- মৈত্রয়ী দেবী
মির্চা এলিয়াদের 'লা নুই বেঙ্গলী' বা বাংলার রাত আর মৈত্রয়ী দেবীর 'ন হন্যতে' বাংলা সাহিত্যের দুই কালজয়ী প্রেমের উপন্যাস। সেই 'ন হন্যতে' প্রথম যখন পড়ি তখন মুগ্ধ হয়েছিলাম এই কবিতাটি পড়ে। এখনো একইরকম মুগ্ধ হই। বার বার পড়ি, তবু আবার পড়তে ইচ্ছে করে। সচলায়তনের কাব্যপ্রেমীদের সাথে শেয়ার করলাম একান্ত ভালোলাগাটুকু।

