যোগ্যতা




আব্দুর রহমান
আর একটু ফরসা হলে
ইঞ্চি দুয়েক লম্বা হলে
প্রেমটা আমার হয়েই যেতো,
অনেক যদি টাকা হোত,
এদের মতো, ওদের মতো,
প্রেমটা আমার হয়তো হোত।
কেউ জানেনা, এই মনেতে,
ভালোবাসার ইচ্ছা কতো,
পরখ করেই দেখো সখি
কেউ হবেনা আমার মতো।
গুণের আমার শেষ কি আছে?
বলছি খুলে তোমার কাছে
বিকট সুরে গাইতে পারি,
নিকট দূরে যাইতে পারি,
শীতল জলে নাইতে পারি
একটু খানি অভয় দিলে
তোমায় কাছে চাইতে পারি।
এত কিছুর পরেও সখি
না যদি পাই তোমায় নারী,
নাহয় তুমি নিজেই বলো
কেমনে তোমায় পাইতে পারি?

