প্রথম আলোর সম্পাদকীয় : এবিএম মুসার ভীমরতি



আওয়ামী লীগে ধর্ষক-যৌননিপীড়ক শুনলেই এবিএম মুসার গা জ্বলে কেন? এর আগে ধর্ষক মানিকের পক্ষে অবস্থান নিয়েছিলেন এবিএম মুসা এখন আবার সানির পক্ষ নিলেন কেন? সামনে আওয়ামী লীগ ক্ষমতায় আসবে এটা বুঝতে পেরে কি আগেভাগেই ধর্ষক-নিপীড়কদের পক্ষে তার অবস্থান স্পষ্ট করতে চাইছেন? মিথ্যাচারিতার একটা সীমা থাকা উচিত। বুড়ো ভাম এবিএম মুসা এইসব কী লিখছেন? আর প্রথম আলো এইসব মিথ্যাচার কি উদ্দেশ্যে ছাপছে? তারাও কি বুঝতে পেরেছে আওয়ামী লীগ আসছে, সুতরাং আগেভাগেই আওয়ামী লীগের ধর্ষক-নিপীড়ক-দুর্নীতিবাজদের পক্ষে কিছু লেখাপত্র ছাপানো যাক?
জাহাঙ্গীরনগর বিশ্ববিদ্যালয়ে যৌন নিপীড়নের বিরুদ্ধে আন্দোলন বিষয়ে বুড়োভাম এবিএম মুসা বৃহস্পতিবারের প্রথম আলোতে যে সম্পাদকীয় লিখেছেন এবং যেটা আরেক বুড়ো ভাম মতিউর রহমান প্রথম আলোতে ছাপিয়েছেন, তার কয়েকটা স্পষ্ট মিথ্যাচার ও উদ্দেশ্যমূলক বিভ্রান্তিকর তথ্য এখানে তুলে ধরছি।
১. জাহাঙ্গীরনগরে যখন যৌননিপীড়নের ঘটনা যখন ঘটে (১৯৯৮), "তখণ আমি সিন্ডিকেট সদস্য মনোনীত হয়েছিলাম" এই বাক্যটিতে তথ্য গোপন করা হয়েছে, তখন এবিএম মুসাকে আওয়ামী লীগ সরকার সিন্ডিকেটে সরকারের প্রতিনিধি হিসেবে মনোনীত করে ছাত্রলীগের ধর্ষকদের বাঁচানোর জন্য; মুসা পুরো সময় জুড়েই মানিক ও তার সহযোগীদের বাঁচানোর জন্য আপ্রাণ চেষ্টা করেন, এমনকি আন্দোলনরত ছাত্রছাত্রীদের সাথে দুর্ব্যবহার-ও করেন।
২. মুসা প্রশ্ন করেছেন, ১৯৯৬ সালের ঘটনা সেদিন প্রকাশ পায়নি কেন, সরকার পরিবর্তনের পর কেন প্রকাশ পেল? এবং প্রথম কেন মানবজমিন পত্রিকায় রিপোর্টটি ছাপা হলো, ইতিপূর্বে অন্য কোনো কাগজে কেন ছাপা হলো না? আওয়ামী লীগের আমলে এই ধরনের নাক-কাটা যাওয়া ঘটনা প্রকাশিত হওয়াতে আওয়ামী লীগের নাক-রক্ষক হিসবে মুসা সাহেব ব্যথিত হয়েছেন, সেটা বোঝা যাচ্ছে। অন্য কাগজগুলো কেন ছাপালো না, সেটি বরং কাগজ-ওলাদেরই প্রশ্ন করুন। বিশেষ করে যে কাগজে এখন লিখছেন, তাদেরকে জিজ্ঞেস করুন, তখন তো আপনিও সাংবাদিকতা করতেন, অন্য ভামগুলোও করতো। তখন তো আপনারা এমনকি ধর্ষণ শব্দটিও নাকি মুখে আনা খারাপ-  আমাদেরকে এইসব উপদেশ দিয়েছেন।
৩. অভিযুক্তদের সবাই নাকি "তড়িঘড়ি আওয়ামী লীগের অঙ্গসংগঠন ছাত্রলীগের ক্যাডার বনে গেছে।" এমনকি মুসা লিখেছেন, "মানিক ও অন্যান্য অভিযুক্ত দবৃত্ত (ধর্ষক শব্দটি মুখে আনতে ওনার আবার কষ্ট হয়, পচাঁ শব্দ কিনা) মাত্র কয়েকদিন আগে জাতীয়তাবাদী ছাত্রদল ছেড়ে ছাত্রলীগে যোগ দিয়েছে।" বলিহাড়ি যাই! এমন মিত্থুক না হলে বাংলাদেশের বুদ্ধিজীবী!!! যে দেশ দুর্নীতিতে পাঁচবারের চ্যাম্পিয়ন, তার পেছনে এইসব মিথ্যাচারী বুদ্ধিজীবীদের অবদান কতোটা, এমন লেখা ছাপা না হলে তো আমরা বুঝতেই পারতাম না। মানিক কয়েকদিন আগে ছাত্রদল থেকে ছাত্রলীগে যোগ দিলো, আর রাতারাতি মানিককে ছাত্রলীগ বিশ্ববিদ্যালয় শাখার সাধারণ সম্পাদক এবং কেন্দ্রীয় কমিটির সদস্য করে দেওয়া হলো। শুনি ছাত্রলীগের কমিটি নাকি শেখ হাসিনা নিজেই করেন, মাত্র দুদিন আগে ছাত্রদল থেকে আসা একটা পরিচয়হীন ছেলেকে ছাত্রলীগের কেন্দ্রীয় কমিটির সদস্য করে দেওয়াটা কতোটা বিবেচনার পরিচয় হলো? মিথ্যাচারের একটা সীমা থাকা উচিত। সব ধর্ষক আর দুর্নীতিবাজকে অন্য দলের বলে চালানোর যে ঘৃণ্য চেষ্টা, সেটা আপনার কাছেও দেখতে পেয়ে, আপনার প্রকৃত মনোভাব জানতে পেরে খুব ভালো লাগলো। ধন্যবাদ!!!
৪. বিশ্ববিদ্যালয় প্রশাসন নাকি "স্বতঃপ্রণোদিত হয়ে" তদন্ত কমিটি গঠন করেছিলেন! আহারে আনন্দে আমার নাচতে ইচ্ছা করছে। দেশ এতো এগিয়ে গ্যালো, আমি জানতেই পারলাম না। এমনকি যে তদন্ত কমিটি গঠন করার জন্য আন্দোলন করতে গিয়ে লাণ্ছিত হয়ে হল ছাড়তে হলো, আমার রুম ভাঙচুর করে রুম থেকে বিছানা কাথা পর্যন্ত লুট করে নিয়ে গেলো এবিএম মুসার সোনার ছেলেরা, সেই তদন্ত কমিটি যে "স্বতঃপ্রণোদিত হয়ে" গঠিত হয়েছিলো, আমি সেটা জানলাম-ই না। আহা কোন্ বোকার স্বর্গে আছি আমি। দেশ এগিয়ে যাচ্ছে আর আমি তথ্যহীন এক অন্ধকার কুঠুরিতে বন্দী হয়ে আছি!
৫. "বামপন্থী ছাত্রমৈত্রী ব্যতীত কোনো ছাত্রসংগঠন ছাত্রীদের আন্দোলনে অংশ নেয়নি"। (রূপকথা শুনতে খুব ভালো লাগছে) জাহাঙ্গীরনগরে কস্মিনকালে ছাত্রমৈত্রী ছিল কিনা, আমার মনে পড়ছে না। আন্দোলনটাকে কেবল ছাত্রী আন্দোলন বলে নারী ও পুরুষ শিক্ষার্থীদের মধ্যে বিভাজন করার যে অপচেষ্টা ছাত্রলীগ, আওয়ামী লীগ এবং ধর্ষণকারীরা চেষ্টা করেছেন, সেই একই কাতারে মুসা তার অবস্থান পরিষ্কার ভাবে বুঝিয়ে দিলেন। ১৮ আগস্ট প্রথম যে মিছিল থেকে ১৯৯৮-এর ধর্ষণবিরোধী আন্দোলন শুরু হয়, সেই মিছিলের প্রথম স্লোগানদাতাদের আমি একজন। ওই মিছিলে পুরুষ শিক্ষার্থীর সংখ্যাই বেশি ছিল, নারী শিক্ষার্থী আনুপাতিক হারে কম ছিল। পুরো আন্দালন জুড়েই শত শত পুরুষ শিক্ষার্থী অংশ নিয়েছেন। ছাত্রফ্রন্ট, ছাত্র ইউনিয়ন এবং ছাত্র ফেডারেশন আন্দোলনে প্রথম থেকে শেষ পযর্ন্ত সক্রিয় ছিল। মুক্তিযুদ্ধের ইতিহাস বিকৃতির মতো আন্দোলনের ইতিহাস বিকৃতির চেষ্টা করে মুসা সাহেবরা আসলে কাদের ঝোল টানছেন, এই বিষয়টি পরিষ্কার হওয়া দরকার।
৬. মুসা সাহেব লিখেছেন, তারা ধর্ষকদের জোর করে "স্বীকারোক্তিতে স্বাক্ষর করতে বাধ্য করলাম"। এবং অন্যত্র লিখেছেন, "আমাদের দেওয়া শাস্তিগুলো যদি সেদিন কেউ আদালতে চ্যালেঞ্জ করতো, তবে বাতিল হয়ে যেত।" আমি জানতে চাই, আওয়ামী লীগ কি ওই ধর্ষক-নিপীড়কদের আগামী নির্বাচনে নমিনেশন দেওয়ার জন্য নির্বাচিত করেছে? নইলে মুসার মতো সাংবাদিক ধর্ষকদের পক্ষে সাফাই গেয়ে পত্রিকায় সম্পাদকীয় লিখে তাদের দায়মুক্তি করেন কেন? আর প্রথম আলো-ই বা কেন ধর্ষকদের দায়মুক্তির এই সম্পাদকীয় ছাপায়?

