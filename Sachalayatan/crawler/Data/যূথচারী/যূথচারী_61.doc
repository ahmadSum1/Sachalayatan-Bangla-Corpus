সচলায়তন সংকলন : কয়েকটি কথা



সচলায়তনে প্রকাশিত কিছু লেখার সঙ্কলন "সচলায়তন সংকলন" প্রকাশিত হলো। অধিকাংশ লেখাই প্রকাশিত হওয়ার মতোই, ব্লগে প্রকাশিত হওয়ার পর সেগুলো নিয়ে ব্যাপক আলোচনা-ও হয়েছে। অধিকাংশ লেখাই ভালো। সেসব নিয়ে 'বেহুদা প্যাচাল'পেড়ে কোনো লাভ নেই। সঙ্কলনটির ছাপাই বাধাই নিয়েই বরং দুএকটি কথা বলি।
নামের বানান ভুল, সঙ্কলন বানান আজকাল অনেকেই সংকলন লিখছেন, আমি এই পক্ষের লোক না। রিঙ্কি ফন্ট হিসেবে ভালো, তবে সেক্ষেত্রে স্পেস বাড়িয়ে দিতে হয়। সম্পাদনা আদৌ হয়েছে কিনা সন্দেহ। লেখার শিরোনাম এক পাতায়, লেখা পরের পাতায়, এই সন্দেহ ঘনীভুত করে। দাম তিনশো চল্লিশ টাকা ঠিকই আছে, কিন্তু ছাপার মান দেখে মনে হলো, নীলক্ষেত থেকে কম খরচে ফটোকপি করা হয়েছে। সূচিপাতা নেই, যা থেকে মনে হয়, কোন কোন লেখা যাচ্ছে, সেই বিষয়ে স্থিরতা ও পৃষ্ঠাসংখ্যা নিয়ে সংশয় ছিল।
কিন্তু- কিন্তু এতো কিছুর পরেও এটাকে একটা অসাধারণ সঙ্কলন বলতে হচ্ছে,  ব্লগিং ধরনের সহাবস্থানকে বিন্যস্ত ও আরো সংবদ্ধ করতে এটা কয়েকদিন প্রেরণা হয়ে থাকবে। এই ধরনের "মহতী" উদ্যোগগুলোর পরিণতি সাধারণত ভাঙ্গনের মধ্য দিয়ে শেষ হয়। সচলায়তনে সেটা না হোক, এটাই প্রত্যাশা।
আরো কয়েকটা পৃষ্ঠা কি স্ক্যান করে আপলোড করবো?
কিভাবে একাধিক ছবি আপলোড করা যায়, কেউ কি জানাবেন?

