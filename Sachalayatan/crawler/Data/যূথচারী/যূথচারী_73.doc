প্রথম আলো এবং বসুন্ধরা গ্রুপ : মুদ্রার এপিঠ ওপিঠ




প্রথম আলো এখন খুব বসুন্ধরা গ্রুপের বিরুদ্ধে লেগেছে। গতকাল বৃহস্পতিবার বসুন্ধরার আবাসিক প্রকল্পসমূহের গুষ্ঠি উদ্ধার করতে গিয়ে প্রথম আলো এমনকি বসুন্ধরার বিজ্ঞাপনের মিথ্যাচারের কথাগুলোও তুললো। অথচ মাত্র কয়েকদিন আগে পর্যন্ত প্রথম আলোর এমন একটি কপি ছিল না, যেখানে বসুন্ধরা গ্রুপের কোনো বিজ্ঞাপন ছিল না। বিজ্ঞাপনের কথা বাদ দিলাম, প্রথম আলো এবং তার সহযোগী স্টার, ২০০০ পত্রিকাগুলো নিয়মিত প্রতিবেদন এবং ফিচার করেছে এইসব শিরোনামে- "কোথায় ফ্লাট/জমি কিনবেন?" "কোথায় হবে আপনার স্বপ্নের বাড়ি?" "ফ্লাট/জমি কেনার আগে জেনে নিন" ইত্যাদি; এই লেখাগুলোতে প্রথম আলো গং বসুন্ধরার জমিই যে সেরা এবং সবার সেখানেই জমি কেনা উচিত- এই ধরনের বক্তব্যই প্রকাশ করেছে। এমনকি পত্রিকাগুলো বসুন্ধরা গ্রুপকে প্রমোট করার জন্য ক্রোড়পত্র এবং বিশেষ সংখ্যাও বের করেছে। আমি নিজেও প্রথম আলোর প্রতিবেদন পড়ে বসুন্ধরা গ্রুপের জমি কেনার জন্য উৎসাহিত হয়ে ১৫-১৬ জন বন্ধুর সাথে যৌথনামে জমিকেনার চিন্তা করেছিলাম, পরে জানলাম, প্রথম আলোর কাহিনী নাকি পুরোটাই ভূয়া। প্রথম আলোর যে সম্পাদক এবং সাংবাদিকেরা একসময় বসুন্ধরা গ্রুপের এতো গুণগান গাইলেন তারা হঠাৎ বসুন্ধরা গ্রুপের বিরুদ্ধে চলে গেলেন কেন? ভাগাভাগি নিয়ে সমস্যা হচ্ছে? কেউ জানলে বলবেন।
আর একটা কথা, মতিউর রহমান, মাহফুজ আনাম এবং তদ্বীয় সাংবাদিকরা বসুন্ধরার ভেজাল জমি কেনার ব্যাপারে যেভাবে মানুষদেরকে উৎসাহিত করেছেন, প্রথম আলোর সংবাদপত্র রূপ ব্যবহার করে জনগণের সাথে প্রতারণা করেছেন- এই জন্যে কি এই ব্যক্তিদের বিচার হওয়া উচিৎ নয়?

