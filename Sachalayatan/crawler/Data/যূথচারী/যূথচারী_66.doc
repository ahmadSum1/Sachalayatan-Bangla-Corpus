ইংরেজি মাধ্যম ও কিন্ডারগার্টেন থেকে পাস করা সব ছেলেমেয়ের সব সার্টিফিকেট বাতিল করুন



বিশ্বাস করুন আর নাই করুন, ইংরেজি মাধ্যম থেকে পাস করা ছেলেমেয়েরা অবৈধ ভাবে ডিগ্রি নিয়েছে। কারণ তাদের স্কুল সার্টিফিকেটগুলো অবৈধ। আসলে তাদের স্কুলগুলোই ছিল অবৈধ। ছিল না, এখনো আছে। সরকারের ক্রমাগত অনুরোধ আর তেল মালিশের প্রেক্ষিতে মাত্র ১০৮টি স্কুল বৈধ রেজিস্ট্রেশন নিয়েছে, বাকি প্রায় ৪০ হাজার স্কুল অবৈধ।
আমরা যারা সরকারি প্রাথমিক বিদ্যালয় থেকে পাস করেছি, যারা এবিসিডি লেবেল পাস করিনি, চাকরি-বাকরিতে আমরা কিন্তু ঐ অবৈধদের সঙ্গে প্রতিযোগিতায় পিছিয়ে পড়ি। কারণ অধিকাংশ নিয়োগকর্তা অবৈধ পছন্দ করেন। বাস্তবে কিন্তু ঘোড়ার আন্ডা। আমার অবৈধ কলিগরা কেউই কাজে আমার থেকে দক্ষ নয়। জীবনে হতে পারবেও না। কারণ, অবৈধগুলোর মতো আমি তুলোতুলো হয়ে এবং ফার্মের মুরগি হয়ে বড়ো হইনি। ফিগারের মাপ ছাড়া এই অবৈধগুলো আর কোনো কিছুতেই তেমন একটা সচেতন না।
যাই হোক, কথা সেটা না। কথা হলো, এদের প্রাইমারি সার্টিফিকেট অবৈধ, সুতরাং হাইস্কুলে পড়ার কোনো অধিকার এদের নাই। সুতরাং এদের হাইস্কুলের সার্টিফিকেটো অবৈধ। সুতরাং এদের বাকি সব ডিগ্রিই অবৈধ।
আর ও লেবেল, এ লেবেল? বাংলাদেশ সরকারের শিক্ষা মন্ত্রণালয়ের হিসেবে এই সব ডিগ্রি অর্জনের জন্য যেসব জায়গায় এরা পড়াশোনা করেছে সেগুলো-ও অবৈধ।
অবিলম্বে এই অবৈধ ডিগ্রিগুলো সব বাতিল করা হোক।
*এই লেখাটা আমার অন্য ব্লগ গুলোতেও দিবো। সচলায়তনের আপত্তি থাকলে মুছে দিন।

