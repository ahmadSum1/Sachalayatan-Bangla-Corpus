পাণিনি-ই মানিনি, আর রবীন্দ্রনাথ? ঘ্যাচ করে কেটে দিন!



ব্লগিংয়ের জন্য কথ্য ভাষা পছন্দ করেন জামাল ভাস্কর। প্রমিত লিখতে নাকি জান বেরিয়ে যাচ্ছে! আমার অবশ্য কথ্য লিখতে গেলেই জান বেরিয়ে যায়। আসলে আমার জন্য লেখালেখিটাই কষ্টকর। তবু আমি জামাল ভাস্করের এই কথাগুলো সমর্থন করি। "গুতোগুতির শীর্ষে আজ", "ঘ্যাচাং", "টিপি দেন" ইত্যাদি খুবই চমৎকার। সুনীতিবাবু বাংলা ভাষায় কি এবং কী বিষয়ে রবীন্দ্রনাথের আলোচনার সূত্র* ধরে বলেছিলেন, "পাণিনি-ই মানিনি, আর রবীন্দ্রনাথ? ঘ্যাচ করে কেটে দিন।" তার ঘ্যাচ শব্দটি আমার মনে ধরেছে। তার চেয়েও বেশি মনে ধরেছে না মানার, আয়তন ভাঙ্গার যে সাহস তিনি দেখিয়েছেন- সেটা।

সচলায়তনের বাংলা ভাষাকে আমরা কি মানুষের মুখের ভাষার আরেকটু কাছাকাছি নিয়ে যেতে পারি না?
