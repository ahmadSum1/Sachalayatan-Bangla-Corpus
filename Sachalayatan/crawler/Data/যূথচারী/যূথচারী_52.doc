খাঁচার ভিতর অচিন পাখি লালনের মূর্তি নয়, বাঙালির মূর্তি



হযরত সাইদী (রঃ)-এর বিবৃতি
লালন ফকিরের কোনো ছবি নেই, কস্মিনকালেও ছিল না। যে ছবিটিকে সাধারণত লালনের ছবি হিসেবে উপস্থিত করা হয়, সেটি লালনের নয়, সাধারণ এক বাউল বা বয়াতীর ছবি। এ বিষয় নিয়ে ফরহাদ মজহার "বাংলার ভাব আন্দোলন" নামে একটা লেখায় বিষয়টি পরিষ্কার করেছেন, সুতরাং এ বিষয়ে বিস্তারিত লেখার প্রয়োজন মনে করছি না।
মৃণাল হক যে ভাস্কর্যটি নির্মাণ করছিলেন বিমানবন্দর সড়কে, সেটির নাম "খাঁচার ভিতর অচিন পাখি", সেখানে যে বাউলের ভাস্কর্য করা হচ্ছিলো, সেটি লালনের নয়। লালনের মূর্তি করা সম্ভব না। কেননা লালনের কোনো ছবি বা স্কেচ নাই।
লালনের ছবির নামে এতোদিন যা হয়েছে এবং লালনের মূর্তির নামে আসলে যা হচ্ছিলো, তা আসলে বাঙালির চিরন্তন রূপের একটা প্রকাশ। হুজুররা এই মূর্তি ভাঙ্গার মাধ্যমে আসলে বাঙালি জাতিসত্তার ওপরে একটা সরাসরি আঘাত হানলেন। বাঙালির আত্মপরিচয়ের একটা বড় অংশই হলো বাংলার ভাববাদ। বাংলার ভাববাদের প্রধান যে নির্মাতা তাদের অন্যতম লালন এবং বাংলার বাউলেরা। এই মূর্তি ভাঙ্গার মাধ্যমে বাংলার দর্শন তথা বাঙালি জাতীয়তাবাদকে বিচূর্ণ করা হয়েছে।
এই ভাস্কর্য ভাঙ্গার প্রতিবাদে শনিবার বেলা ১২টায় চারুকলার সামনে মানবন্ধনের কর্মসূচি দেয়া হয়েছে।
* বিবৃতিটি ৬ জানুয়ারি ২০০২ দৈনিক ইত্তেফাক থেকে নেয়া
 
