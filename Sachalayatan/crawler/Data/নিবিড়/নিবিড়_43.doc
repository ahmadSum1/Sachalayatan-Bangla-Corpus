ক্যাম্পাস থেকেঃ ১৪ই ফেব্রুয়ারী রোজ শনিবার 



প্রেক্ষাপট২০০৬-
মনে পরছে মনে পরছে, বার না মনে পরলেও তারিখ টা মনে পরছে। সেইদিনও ছিল ১৪ফেব্রুয়ারী সবে বিশ্ববিদ্যালয়ে চান্স পাইছি কিন্তু ভাগ্যে তখন কোন ডিপার্টমেন্ট জুটে নাই। কিন্তু তাতে কি? এমন ভাব নেই যেন পুরা এলাকাটাই আমার। এমন কঠিন ভাবের সময়ে কেমনে ১৪ফেব্রুয়ারী সক্কাল বেলা ঘরে বসে থাকি কেমনে। তাই সোজা হাজির হলাম টিএসসিতে। কিন্তু তখনও দুনিয়ার আসল ভাব বুঝা হয় নাই। চারিদিকে তাকায়ে দেখি জোড়ায় জোড়া, সাদা লাল কাল নানা রঙের জোড়া। এইসব ভাবসাব দেখে আমিতো পুরা বেকুব। কাউকে চিনি না, প্রতিদিন একাএকা এসে ঘুরি কেও কিছু বলে না কিন্তু আজকে সবাই দেখি চীজ দেখার মত করে আমাকে দেখছে। বুঝলাম জোড়াহীন থাকার ফল। কিন্তু মনে মনে নিজেকে আশা দিলাম, গুরু সবে তো শুরু। হবে হবে, একদিন তোমারো সব হবে।
প্রেক্ষাপট২০০৯-
২০০৬-০৯ প্রায় তিন বছর। এর মাঝে অনেক পরিবর্তন হয়েছে, ম্যাডাম জিয়া থেকে ফখরু সাহেব হয়ে ক্ষমতা এখন হাসিনা আপার কাছে। কিন্তু কিসের কি? আমাদের মত আমজনতার ভাগ্যের কোন পরিবর্তন আর হইল না। আজকে ক্লাসে গিয়ে দেখি ঈদের মত চারিদিকে নতুন কাপড়ের গন্ধ, হাজার টা রঙ। আর আমি? সেই পুরান একটা সাদা শার্ট। রঙের মাঝে রঙহীন, বড়ই বেমানান। বুঝলাম গুরু আমাদের শুরু আর কখনো হবে না। 
দীর্ঘশ্বাসঃ
আমাদের ক্লাসের পাশের রুম টা বারয়ারি রুম। হাজার টা ডিপার্টমেন্ট এর ক্লাস হয়। দুপুরে ক্লাসের শেষে দাড়িয়ে আছি ঐরুমের সামনে। দেখি অন্য এক ডিপার্টমেন্টের আমাদের ক্লাসমেটরা আসছে ক্লাস করতে। হঠাৎ  একজনকে দেখলাম অনেকদিন পর। অনেক স্মৃতি আবার নতুন করে অনুরনন শুরু করল অনেক পুরান কথা নতুন করে বলার জন্য ভীড় করল। কিন্তু টাইম নাইরে ভাই টাইম নাই পরের ক্লাসে যাইতে হবে তাই কথা বলার টাইম নাই। 
ফ্লাগুনী বিকেল আর কাকতলীয় ভাবে মারা ভাব অথাবা হারান ইজ্জতঃ
আজকে সারাদিন পুরা ফাউল গেল। বন্ধু বান্ধব কাউকে পাইনা গল্প করার জন্য। সবাই আজ ব্যস্ত কিন্তু তাই বলে তো ক্যাম্পাসের বৈকালিক ভ্রমণ থেমে থাকতে পারে না। টিএসসিতে গিয়ে  দেখি মাইলস এর কনর্সাট হচ্ছে, দারুন ভীড়। গান শুনতে শুনতে দেখি বিকেল প্রায় শেষ। সারা সন্ধ্যা কি করব ভেবে বের করতে পারলাম না। একবার ভাবলাম যাই দেখি মেলায় সচলের কার সাথে দেখা হয় কিনা আরেকবার ভাবি না থাক যাই গা। এইসময় দেখি টিএসসির ভীড়ের মাঝে কয়েকটা পাখি কিচকিচ করে বলছে কি ভাইয়া একা নাকি? এতদিনেও কাওকে পাইলেন না! পিছনে ফিরে দেখি একদল কচিঁকাঁচা, ডিপার্টমেন্টের ফার্স্ট  ইয়ার। আমি পিছনে ফিরে বলি আরে তোমরা? নারে ভাই, কেও নাই। এরা বলে তাইলে বসি ভাইয়া আপনার সাথে। আমি বললাম বস। 
                 এই কচিঁকাঁচারা কেন যেন আমারে খুব ভালা পায়। এদের যতই বলি ভাই আমার পিছনে ঘুইরা লাভ নাই আমি ভাল ছাত্র না, আমার কাছে ক্লাস নোট পাইবা না এরা তত বেশি দেখি আমারে ভালা পায়। কি ঝামেলা। এরা আমার সাথে বসেই শুরু করে কিচিরমিচির। আমি খালি হুঁ হুঁ করি। এদিকে আসা যাওয়ার সময় অনেকে আমাদের দেখতে পায়। বজ্জাত পুলাপাইন মিসকল মারে অনেকে দেখি যাওয়ার সময় শয়তানী হাসি দেয়। আমি কিছুই বলি না খালি মনে মনে বলি- আল্লার দুনিয়ার কি রকম বিচার, কি ঘটনার কি ব্যাখ্যা।        
               এদিকে যাই কিনি তার বিল আর দেওয়া আর সম্ভব হয় না, কঁচিকাঁচারা বলে আরে ভাইয়া আমরা দিব। ঠিক এইসময় দেখি ক্লাসের সবচাইতে মিচকা জুটি কই থেকে জানি হাজির হইতাছে। কাছে এসেই কচিকাচাদের বলে কি ব্যাপার কি খবর? এরপর আমার দিকে তাকায়ে বলে আরে দোস্ত তুই এইখানে, বলেই মিচকা একটা হাসি কপোত-কপোতীর। বুঝলাম এরপর আমার কপালে খারাবি আছি। বলে কি ব্যাপার খাওয়াচ্ছে কে? আমি বলি আমি না ওরাই খাওয়াচ্ছে। তখন বিরাট একহাসি দিয়ে এক মিচকা উত্তর দেয় তোর মত কিপটা আর কখনো বিল দিল না। এইবার দাঁতে দাঁত কড়কড় করে মনে মনে বলি- সেলিমের বাচ্চা তোকে এইবার পাঁচ তলা থেকে যদি না ফেলছি।
                এইভাবে কঁচিকাঁচাদের সাথে ঘন্টা দুয়েক কাটিয়ে চারিদিকের রঙ দেখতে দেখতে ফিরে চললাম বাসার দিকে। এদিকে মোবাইলে খালি এক্টার পর পর ফোন আসছে। সবার এক কথা- কিরে বিকেলে নাকি পক্ষীদের সাথে বসেছিলি। সবাই কে উত্তর দিই- হুঁ। এর পর প্রশ্ন- আসল পক্ষী কোনটা। এর উত্তরে এমন একটা হাসি যার মানে তুই খুজে দেখ। বিরক্ত হয়ে  ঠিক করলাম আর না এইবার একটা কিছু করতেই হচ্ছে। 

