এইটা কি হইল ???? 



সামাজিকতার ক্ষেত্রে আমি আবার পেন্টিয়াম-১ মডেলের কম্পিউটার । তাই শেষ সচলাড্ডায় প্রথমবারের মত গিয়ে আমি একটু ফেঁসে গেলাম । চারিদেকে বয়সে বড় লোকজন । যাও পান্থ ভাইকে দেখে আমার বয়সী মনে হচ্ছে কিন্তু উনি যেভাবে বাকিদের সাথে বাতচিতে ব্যস্ত তাতে মনে হল বয়সে ছোট হলেও বয়সীদের দোস্ত গোত্রীয় । আমি শুকনো মুখে যখন চারিদিকে তাকাচ্ছি তখন রায়হানের আগমন , হাতে এক বিশাল বাক্স । আমি এইবার হালে পানি পেয়ে যখন বললাম- কিরে দোস্ত কি খবর ? তখন ব্যাটা একটু অবাক হয়ে বলে আরে তুই এইখানে কি করস ? আমি বললাম এই তোরে দেখতে আসলাম । আমি হাতের বাক্স টাতে কি আছে প্রশ্ন করতে রায়হান হেসে উত্তর দিল স্টিকার আছে । আমি মনে মনে ভাবলাম এইখানে তাইলে স্টিকারও পাওয়া যায় । 
        রায়হান কে দেখে প্রথমে আশ্সস্ত হলেও পরে বুঝলাম ব্যাপার সুবিধার না । কারন রায়হান মাঝে মাঝেই হাওয়া হয়ে যায় । বিডিআর ভাইকে জিজ্ঞেস করতেই উনি আমাকে বললেন ছাদে দেখতে । ছাদের মাজেজা আমি না বুঝলেও এইটা বুঝলাম রায়হানের মাঝে মাঝ হাওয়া হওয়ার ক্ষমতা আছে । যাই হোক একটু পরে দেখি রায়হান তার সেই বিশাল বাক্স থেকে কি যেন বের করে প্যাক করছে । আমি ভাবলাম একটূ কাছে গিয়ে দাড়াই নাইলে কোন খান দিয়ে হাওয়া হবে আল্লাই জানে । 
          কাছে গিয়ে দেখি স্টিকার আর ক্যালেন্ডার । আর আমার ভাবা পিচ্চিদের কোন স্টিকার না বরং যুদ্ধপরাধীদের বিচারের দাবিতে কিছু স্টিকার । আস্তে আস্তে প্রশ্ন করতে জানা গেল এই স্টিকার এর জন্ম বৃত্তান্ত । একটু অবাক হলাম শুধু সচলের মত একটা ব্লগীয় প্লার্টফরমের কয়েকজনের সদিচ্ছায় এইরকম একটা ভাল কাজ হতে । পরে স্পর্শ , তারেক , এনকিদু , বিডিআর ভাই ও আর কয়েক জন সহ যখন রায়হান স্টিকার গুলো বিলি করছিল তখন ভাবলাম মাঝে মাঝে ছাদে হাওয়া হলেও রায়হান পোলাটা পুরা আকাজের না  
          আসার সময় রায়হান অনেক গুলা স্টিকার হাতে ধরায়ে দিয়ে বলল ভার্সিটিতে সয়লাব করে দিতে । আমি বললাম ইয়েস বস ।
           আমার আসল ঘটানার শুরু এইখান থেকে । আমি পরেরদিন ভার্সিটিতে এসেই স্টিকার লাগানো শুরু করলাম । আমি হলাম কলা ভবনের মানুষ তাই কলা ভবন হল আমার টার্গেট এরিয়া । আমার সাথে আমার এক দোস্ত সেলিম জুটে গেল এই কাজে। স্টিকার কম তাই আমরা এমন জায়গায় স্টিকার লাগানোর সিদ্ধান্ত নিলাম যাতে সবচেয়ে বেশি লোকের চোখে পরে। পুরা বিকাল কলা ভবনের ভিতর উপযুক্ত জায়গা খুজে স্টিকার লাগিয়ে মনের খুশিতে আমরা বাগবাকুম করতে করতে চলে এলাম। লাগান শেষে গল্প করতে করতে আমি আর সেলিম দুইজনেই আলচনা করতে লাগলাম যে অনেক আকাজের পর অন্তত একটা ভাল কাজ করতে পেরেছি । 
        পরের দিন সকালে ক্লাস ছিল না তাই দুপুরের দিকে ক্লাসে শেষে নামতে গিয়ে দেখি সিড়িতে  স্টিকার গুলা নাই বা নাইলে এমন ভাবে ছিড়া যে বুঝা যায় না কি লেখা ছিল । এর পর কলা ভবনের বাকি জায়গা গুলাতে চক্কর মেরে দেখলাম বাকি সব জায়গায় এই একই অবস্থা। ভার্সিটি লাইফে আমার করা মাত্র দুই একটা ভাল কাজের একটার এইরকম অবস্থা দেখে আমার খালি মনে হল এইটা কি হইল ??? মুখ দিয়ে খালি একটা কথাই আসল - শালা বাচ্চা রাজাকারের দল । 
        এই ঘটানার পর থেকে আমার মনে হয় রাজাকার খালি একাত্তরে ছিল না এখন আছে । আর গোপনে আর সংগঠিত উপায়ে । তাই সংগ্রাম এখন শেষ হয় নি কারন এখন রয়ে গেছে কিছু বাচ্চা রাজাকারের দল । 

