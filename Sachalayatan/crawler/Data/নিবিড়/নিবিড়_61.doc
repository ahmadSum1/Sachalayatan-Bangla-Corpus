                ঈদলিপি



                ঈদলিপি
ঈদের সকালটাই কেমন যেন ঘুম ঘুম ভাবে শুরু হল ।প্রতিবার ঠিক করি এই বার অবশ্যই জাতীয় ঈদগায়ে নামায পড়ব কিন্তু সকাল বেলা ঘুম থেকে উঠলেই সিদ্ধান্ত পালটে ফেলি । আজকেও ঘুম থেকে উঠে মনে উঠল দার্শনিক ভাব - কি হবে  জাতীয় ঈদগায়ে গিয়ে , দুই দিনের দুনিয়ায় সবই এক, থাক বাসার পাশেই নামায পড়ি । কোন রকমে মসজিদে নামায ধরলাম , হুজুর দ্বীন দুনিয়া আখিরাতের সবার জন্য দোয়া দিয়ে নামায শেষ করল । নামায শেষে পরিচিত কাওকে পাইনা যে একটু কোলাকুলি করব , শেষে কলেজের এক পুরান বড় ভাই কে পেলাম । উনার প্রথম কথা, 
-আমি তোমাকে কয় বছর ধরে চিনি ?
-এইতো ভাইয়া প্রায় দশ বছর
-মিঞা তুমি একটুও পাল্টাইলা না
-কেন কি হইছে?
- আরে তোমারে দেখলে বুঝা যায় বাজারে কি ফ্যাশন চালু
আমি তো খুশিতে বাক বাকুম কিন্তু উনি আমার খুশিতে পানি  ঢেলে বলে মিঞা তুমি এখনো প্রতি বার উলটা ফ্যাশন এর জামা পড়া ছাড় নাই । আমি বলি কি করলাম আবার ? উনি বলে এইযে তুমি যে পানজাবি পড়ছ এই ফ্যাশন তো আউট অফ মার্কেট প্রায় দুই বছর । এই বার একটু আশে পাশে তাকাই কেউ আমাকে লক্ষ্য করে কিনে দেখার জন্য । তারপরও ঐ ভাইকে বলি বুঝলেন ভাইয়া আমি যুগকে অনুসরন করি না যুগ আমাকে অনুসরন করে ।ভাইয়া ক্ষেপে বলে ধুর ঈদের দিনেও তোমার খালি ফালতু প্যাচাল ।
                            ০২
                  .........................................................
ঢাকা শহর বড়ই অদ্ভুত , নামায থেকে বাসায় যাবার সময় ঠিক করলাম এবার ছোটবেলার মত যত পাড়ি কোলাকুলি করব । তাই পরিচিতদের সাথে শেষ করে এবার চোখ বাড়ালাম অপরিচিতদের দিকে । সবার সামনে যাই বলি আঙ্কেল আসসালামুআলাকুম , এই বলে সামনে হাত বাড়াই কোলাকুলি করার জন্য । এইবার দেখি সবায় অবাক হয়, বলে আপনেকে তো ঠিক চিনলাম না । আমি এবার মিষ্টি স্বরে বলি জ্বী আমিও আপনাকেও আমি চিনি না তবে ঈদর দিন তাই কোলাকুলি করতেতো মানা নাই, কি বলেন? এই কথা শুনেয় সবার চোখ বড় বড় হয়ে যায় । আমি মনে মনে বলি ভাইরে কোলাকুলি করার জন্য এত প্রশ্ন করার কি আছে ? এই ভাবে দুই ভদ্রলোকের(!) সাথে ট্রাই নেবার পর ভাবি থাক দরকার নাই ছোটবেলায় ফেরত যাবার । হুম শহরে শুধুই সন্দেহ ।
                              ০৩
                      .................................
নামায শেষে অবশিষ্ট দোস্ত কুলদের সাথে মানে যারা এইবার গ্রামের বাড়ি যায় নায় তাদের সাথে আলাপ হয় । বলি চল বাসায় সালাম টালাম শেষ করে ঘুরতে বের হই । কিন্তু সবাই দেখি গাইগুই করে, বলে দোস্ত আজকে না । আমি বলি আরে আজকে না হইলে কেমনে ? এরপর সবার ভাবসাবে বুঝা গেল তারা সবাই তাদের পরান পাখির সাথে দেখা করতে যাবে সেখানে আমারে টাইম দেয় কেমনে। আমি সবগুলারে শুনায়ে বলি আহারে সেই দিন আর নাই মানুষ আর বন্ধুদের আর সিরাম দাম দেয় না । তোদের মত বন্ধুদের সাথে থাকাও বৃথা । আর মনে মনে আফসোস করি শালা কেন যে একটা প্রেম করলাম না? 
নিবিড়
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%69%62%69%72%31%31%30%40%68%6f%74%6d%61%69%6c%2e%63%6f%22%3e%6e%69%62%69%72%31%31%30%40%68%6f%74%6d%61%69%6c%2e%63%6f%3c%2f%61%3e%27%29%3b'))

