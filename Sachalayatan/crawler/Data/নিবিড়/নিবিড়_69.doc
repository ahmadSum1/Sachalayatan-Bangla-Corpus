                             ভালছেলে




                             (নিবিড়)
               ...................................................................
আমি যে বদ এ ব্যাপারে আমার বাপ মা ছোট কাল থেকেই নাকি নিশ্চিত ছিল । আরো ভাল করে বললে আমার দুই বছর বয়সে যখন আমি আমার পাঁচ বছরে বড় বোন কে কামড়ে রক্ত বের করে দিলাম তখন থেকেই তারা আমার বজ্জাতির ব্যাপারে নিশ্চিত ছিলেন । কিন্তু ব্যাপার হল বদ হিসেবে আমার সুনাম শুধু আমার বাবা মার মধ্যে সীমাবদ্ধ রইল না আস্তে আস্তে এটা আত্মীয় স্বজন থেকে পাড়া প্রতিবেশী সবার মধ্যে ছড়িয়ে পরতে থাকল যাদের প্রধান কাজ হল তাদের ন্যাদা ন্যাদা পোলাপাইন গুলারে আমার কাছ থেকে যত সম্ভব দূরে রাখা । আর এভাবে এক সময় বিশ্ববিদ্যালয়ে পড়তে পড়তে আমার বদ গুণাবলী আরো অক্ষুন্ন হল আরো ভাল করে বললে ভার্সিটির কিছু ফাউল নাখাস্তা টাইপ পোলাপাইন আমাকে গুরু মাইনা নিল ।
        অবশ্য আমি যে কখনো ভাল ছেলে হইতে চাইছি তাও কিন্তু না । আমাদের ক্লাসের মাসুদের মত গুডু গুডু পোলাপাইন গুলার মত আমি কখন ক্লাসে বেশি নাম্বার পাইতে চাই নাই কিংবা একটু লায়েক হবার পর থেকে নিজের মা বোন ছাড়া আর কোন মেয়ে কে মা বোনের নজরে দেখি নাই । আর মাঝে মাঝে রাত্রে বেলা আওলা লাগলে যে মাল টানি নাই তা বলবো না । ক্লাসে আমি কখনোই ঠিক মত যাই নাই আর গেলেও লাস্ট বেন্চ ছাড়া বসি নাই । ক্লাসের মেয়েরা কখনো আমার পাশে বসার সাহস করে নায় কিংবা কথা বলতে চায় নায় কারণ মেয়েদের সুন্দর ফিগার নিয়ে জোরে কমেন্ট দিতে আমি কখনো ছাড়ি নাই । তবে এইগুলা আমি কখনো অস্বীকার করি নাই কেননা আমি কখনো ভাল ছেলে হইতে চাই নাই ।
        ক্লাস টেনের পর থেকে কোন মেয়ের শরীর ছাড়া তার অন্য কোন দিকে তাকাই নাই তবে  এক পহেলা বৈশাখে কেন জানি আমাদের ক্লাসের রিনি মেয়েটা যখন শাড়ি পড়ে ভিড়ের মধ্যে দিয়ে হেটে যাচ্ছিল তখন আমার মনের মধ্যে একটা করুন হিন্দি গানের সুর বার বার চিড়িক মারতে লাগল । তখন কিছু না বুঝলেও পরে যখন বার বার ঐ গানের সুর মনের মাঝ খানে চিড়িক দিতে লাগল তখন বুঝলাম যে আমার রিনিরে কিছু কথা বলা দরকার । মাল খাইয়া টাল হইয়া আমি যখন এই কথা দোস্তদের বললাম তখন  দোস্তরা বলে - মামা তোমার তো হয়ে গেছে , শালা তোমারতো ইশক হয়ে গেছে । সেই রাত্রেও আমি ভাল ছেলে হইতে চাই নাই , এমনকি যখন রিনিরে নিয়া রাতের বেলা গরম স্বপ্ন দেখলাম তখনো না ।
          কিন্তু ............ কিন্তু যখন আমি তারপরের দিন রিনিকে লাইব্রীরির কোণায় আমার স্টাইলে সরাসরি বললাম - রিনি আমি তোমাকে ভালবাসি । তখন রিনির উত্তরে আমি চমকায়ে গেলাম কারণ কোন মেয়ে আমার সাথে এইভাবে কথা বলে নায় তারা সবসময় আমার এইসব ফাউল কথাবার্তার পর আমাকে এড়ায়ে গেছে কিন্তু সরাসরি কিছু বলে নায় তবে রিনি বলল । এই মেয়ে আমাকে বলে কিনা তোমার মত এত বড় ফাউল ছেলে কিভাবে আমাকে প্রোপোজ করার সাহস পাও । আমি বললাম আমার মধ্যে তুমি খারাপ ছেলের কি দেখলা ? মেয়ে বলে কিনা আমি গাঞ্জাখোর , বেয়াদপ , মেয়েদের সম্মান করতে জানি না । হায় হায় , মেয়ে বলে কি ? বলে কিনা মাসুদ কে দেখে আমাকে শিখতে ভদ্র ছেলে কি রকম , প্রেম করলে এইসব ছেলের সাথে করবে যাদের কিনা মাসুদের মত উজ্জল ক্যারিয়ার আছে । এইসব শুইনা আমি কিছুটা টাসকি খাইয়া গেলাম আর আমারে সেই রকম টাসকি খাওয়া অবস্থায় রাইখা মেয়ে আবার চলে গেল মাসুদের সাথে লাইব্রীরির কোণায় গল্প করতে । 
        সব শুনে দোস্তরা বলল - তুই খালি একবার বল , মাসুদরে রিনি কেন নিজের বাপের নাম ভুলাইয়া দিমু , শুধু তুই একবার বল । কিন্তু আমি বললাম - থাক বাদ দে । এইটা বললাম কারণ তখনো আমার মনের মাঝখানে ঐ হিন্দি গান টা বাজতেছিল । তবে আমি তখনো ভাল ছেলে হইতে চাই নাই ।
         আমি ভাল ছেলে হইতে চাই নাই তাই ঐ দিন রাত্রেও সবার সাথে আমি সোহরাওয়ার্দী উদ্যানের গাড় অন্ধকারে মাল খাইতে বসে যাই । তবে মাল খাইলে আমরা সবাই সত্যবাদী হয়ে যাই আর আমাদের মুখ বন্যার মত খুলে যায় । তাই আমরা মাল খাইতে বসলে রায়হানরে সাথে আনি না কারণ ব্যাটা কখনো মাল খায় না । কিন্তু শালা আমাদের ঠিকই খুজে বের করে ফেলে । আমরা তখন আর কিছু বলি না কারণ আমরা সবাই তখন সত্যবাদী হয়ে যাই । 
         ঐদিন রাত্রে কয়েক ঢোক পেটে পরতেই আমি সত্যবাদী হয়ে যাই । তখন কথার বন্যায় আমি সবার অতীত বর্তমান ভবিষ্যত ভাসিয়ে দিতে চাই কিন্তু কেও কিছু বলে না কারণ বাকি সবার তখনো সত্যবাদী  হতে আরো অনেক ঢোক বাকি । তখন হঠাত আমি আরো সত্যবাদী হয়ে যাই । আমি বলি আজকের বোতলটা ফাউল, তোরা সব ফাউল আর আমি সবচেয়ে বড় ফাউল । তখন সবার সত্যবাদী হতে আর মাত্র কয়েক ঢোক বাকি তাই সবাই কয় - কেন কেন ? এমন কি মিথ্যুক রায়হানো বলে- কেন কেন ?
তখন গলায় কয়েক ঢোক ঢাইলা আমি বলি - কারণ রিনি কইছে আমি ফাউল । সব কয়টা এক সাথে কয় ঠিক ঠিক কিন্তু রায়হান শালার পুত কিছু কয় না । 
       আমি আবার বলি- এই হারামির বাচ্চারা আইজ থাইকা আমি আর তোদের সাথে থাকুম না , আমি ভাল হইয়া যামু আমি লেখাপড়া করুম । বাকি সব শালাই কয় আমরাও তোর সাথে থাকুম না আমরাও ভাল হইয়া যামু । কিন্তু রায়হানের বাচ্চা কিছু কয় না শুধু আন্ধার মাঠের মধ্যে গান ধরে চান্নি পসর রাইতে যাতে আমার মরণ হয় । আমার মাথায় রক্ত উইঠা যায় আমি কই- ঐ হারামি না ভাল হইয়া আমি মরুম না ।
         এই সময় একটু দূরে লাইটপোষ্টের নিচে এক মাইয়া হঠাত এক ছেলের জামা ধরে চিতকার দেয়- এই খানকির পোলা আমার বাকি বিশ টেকা দিয়া যা । ছেলেটা তখন মেয়টাকে ধাক্কা দিয়ে ফেলে দেয় ঠিক তখন রায়হান পোলা মাইয়া দুইটার দিকে দৌড় দেয় । মারুফ কয় শালা একা একা ভাল হইতে ভাগতাছে । আমিও ভাল হমু এই বইলা আমিও পিছে পিছে দৌড় দিই সাথে বাকি সবাই । তখনো মাইয়া টা চিতকার করতাছে- ঐ হারামি কাজের আগেতো ৫০ টেকা দিবি  কইছিলি এখন বাকি ২০টেকা দে । আমরা এই সময় রায়হানের পিছে পিছে পোলা মাইয়া দুইটার সামনে দাড়াই ঝাপসা চোখে বুঝার চেষ্টা করি কি হচ্ছে । পোলাটা তখন কয় - এই মাগী ভাগ , যা দিছি তা নিয়া ভাগ । ঠিক এই সময় রায়হান বলে - কিরে মাসুদ তুই ? 
নিবিড়
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%69%62%69%72%31%31%30%40%68%6f%74%6d%61%69%6c%2e%63%6f%6d%22%3e%6e%69%62%69%72%31%31%30%40%68%6f%74%6d%61%69%6c%2e%63%6f%6d%3c%2f%61%3e%27%29%3b')) 

