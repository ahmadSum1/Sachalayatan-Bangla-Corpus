মেলায় যাইরে 



সারাদিন নানা অকাজ করার পর হঠাৎ মনে যাই আজকে বিকেলে একটু হাওয়া খেয়ে আসি। তাই হাটা দিলাম শাহাবাগ থেকে সোজা কার্জন হলের দিকে। যেতে যেতে হঠাৎ দেখি সামনে বাচ্চা কালের দোস্ত রহমান। আমাকে দেখেই বলে নে পরিচিত হ, তাকাতেই দেখি আরে এযে সচল বান্দা রায়হান। অন্যদের নাম শুনতেই একজন কে আবার চিনে ফেললাম, উইকি মুহাম্মদ। শুনলাম সবার মেলা দেখা শেষ তাই বাড়ি যাবার পায়তারা করছে। এর মধ্যে দেখি একজনের হাতে জায়গীরনামা। মুহাম্মদ কে প্রশ্ন করতে জানা গেল এইটা আসলে কিনেছে মুহিব। কোন মুহিব প্রশ্ন করতে ভাল করে জানা গেল এই সেই পরিবর্তনশীল।এইবার যখন প্রশ্ন করলাম কোনটা মুহিব তখন দেখি গ্রুপের সবচেয়ে শান্ত ছেলেটি কে আঙ্গুল দিয়ে দেখানো হচ্ছে। মনে মনে ভাবলাম মেয়ে টু দি পাওয়ার ইনফিনিটি এর লেখক যদি শিক্ষানবিস এর মত গম্ভীর হয় তাইলে কেম্নে কি।
শিক্ষানবিস আর পরিবর্তনশীল ঢাকা শহর থেকে আইইউটি এর দিকে যাত্রা করতে আমি আর রায়হান মেলার ভিতর ঢুকে পরলাম। ঢুকেই দেখি মূর্তলা রামাত ভাইয়ের কবিতার বইয়ের মোড়ক উন্মোচন হচ্ছে। দেখে মনে হল উনি দারুন নার্ভাস। মন্ব্ঞে নাই কোন মাইক্রফোন আবার পাশেই ঘোষণা মন্ব্ঞ থেকে যে ঘোষণা হচ্ছে তার জন্য এখানে ভাল করে কিছু শুনাই কষ্ট হয়ে পড়েছে। বুঝাই যাচ্ছে অন্তত এইখানে মেলার ব্যবস্থাপনা অব্যবস্থার শিকার। মোড়ক উন্মোচন চলতে চলতেই দেখি দাঁড়ি গোফ সমৃদ্ধ তারেক ভাই হাজির। প্রশ্ন করতে জানা গেল প্রিয়া নয় বরং পরীক্ষার জন্যই এই সাজ। 
মোড়ক উন্মোচন শেষ হতেই মেলার ভিতর রায়হান আর আমি ভদ্র ছেলের মত হাটা শুরু করলাম। বিভিন্ন স্টলের ভিতর কঠিন কঠিন বই নেড়ে চেড়ে দেখি আর ততধিক কঠিন চেহারা নিয়ে দাম জিজ্ঞেস করি কিন্তু দোকানদাররা মিচকা হাসি দিয়ে ভাব করে চান্দু পড়বা না তো ছাই শুধু শুধু দাম জিজ্ঞেস কর কেন। ঠিক করলাম এর পর থেকে আধুনিক সমাজতত্ত্বে মার্কসীয় প্রভাব এই টাইপ বই হাতে নিয়ে ঘুরব, আর তখন পাত্তা না দিয়ে যাবে কই।
এরমাঝে হাজির হলাম শুদ্ধস্বরের সামনে, দেখি এইখানে যুদ্ধপরাধীদের বিচারের দাবিতে সাক্ষর সংগ্রহ করা হচ্ছে। এইখানে দেখি হঠাৎ  করে নজরুল ভাই হাজির। ওনার সাথে গল্প করতে করতে সাক্ষর সংগ্রহকারীদের পিছনে চোখ পড়তে দেখি গত সাপ্তাহে দেখা যুদ্ধপরাধীদের বিচারের দাবিতে লাগান স্টিকার ছেড়া। মনে মনে বলিলাম হা ঈশ্বর, বাচ্চা রাজাকারের সংখ্যা দেখি আসলে কম না। 
 মেলার শেষের দিকে লিটল ম্যাগ চত্বরে হাজির হতে দেখা গেল এইখানে রামাত ভাইয়ের সাথে দাড়িয়ে আছে সাইফুল ভাই, পান্থ ভাই, তারেক ভাই। একটু দূরে দাড়িয়ে আছে নজরুল ভাই আর নূপুর ভাবী। তারেক ভাইয়ের হাতে দেখি অনেক গুলো বইয়ের প্যাকেট। বের করে দেখি প্রায় সবি কবিতার বই। বললেন বই কিনে ফতুর আর বই কিনবেন না এইবার কিন্তু ঠিক সেই সময় জানা গেল তারেক ভাই এই মেলায় আর কয়েকবার এই কথা বলেছেন কিন্তু পরের দিনই তাকে বইয়ের প্যাকেট হাতে নাকি দেখা গেছে। ভাবলাম কবিরা তো কত কিছুই ভুলে এইটা আর এমন কি। 
এইভাবে ঘুরতে ঘুরতে আর জায়গায় জায়গায় গল্প করতে করতে দেখি মেলার টাইম শেষ। বের হবার সময় দেখি আরেক হুজ্জত, সোজাসুজি বের হওয়া যাচ্ছে না বরং ঘুরে বের হতে হচ্ছে, কি কারনে এই ব্যাবস্থা তা ঠিক বুঝা গেল না। বের হয়ে শাহাবাগের দিকে হাটতে হাটতে দেখি চারুকলায় সাজসাজ রবরব, কালকের পহেলা ফাল্গুনের জন্য প্রস্তুতি নিচ্ছে। বুঝা গেল কালকে ক্যাম্পাস থাকবে রঙ্গিন আর মেলায় থাকবে দারুন ভীড়। তাই আসতেই হচ্ছে কালকের মেলায়। 
বিশেষ খবরঃ মেলায় আজ আর দেখা গেছে লীলেন্দা, মৃদুল ভাই, টুটুল ভাই আর শেখ জলিল ভাই কে।
শেষ খবরঃ অনেক মোবাইল ফটুক তুলা হইছিল আমার নোকিয়া ১১০০ মোবাইলে কিন্তু সময়ের অভাবে তা এই ব্লগে সংযুক্ত করা গেল না। 

