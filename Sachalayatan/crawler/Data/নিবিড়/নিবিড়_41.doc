ইনভেস্টিগেটিভ পোষ্টঃ  প্রহরী আজকাল যেথায় যা করে......



ফেসবুক নামক যন্তর মন্তর ঘরে একদা এক সচলবাসী আমাকে বলিল- বিডিআর বড়ই ভাল লোক। তার হাসিখানাও মিষ্টি আর লেখার হাতও যথেষ্ট উমদা। কিন্তু তাকে আজকাল সচলে কম দেখা যায় কেন? আমি বলিলাম ভাই আপনার শেষ কথা খানি আমার মনেও সন্দেহর উদ্রেক করিতেছে। তাৎক্ষনিক ভাবে উনি বলিলেন- কি ব্যাপার? কি ব্যাপার? আমি বলিলাম- সন্দেহ হয় বিডিআর অদৃশ্য এবং সুক্ষ এক জালে ফাঁসিয়া গেছে। উনি বলিলেন- কেমনতর সেই জাল? আমি একটু অবাক হইয়া বলিলাম- ভাই এই সেই জাল, যেই জালে ধরা খাইবার জন্য বালক বালিকারা ১৫ বছর বয়স থেকে উদগ্রীব থাকে  উনি এইবার বলিলেন- তাইলে বিডিআর ছেলেটার ভাগ্য খুলিল কিন্তু তোমার কাছে প্রমাণ কি? আমি বলিলাম- এই বান্দা প্রমাণ ছাড়া কাওকে সন্দেহ করে না  উনি আবার বলিলেন বল দেখি দু'এক খান প্রমাণ। আমি বলিলাম তাইলে এইবার আপনার কর্ণ খানা একটু খাড়া করতেই হচ্ছে- 
প্রমাণ০১।
 ফেসবুক নামক যন্তর মন্তর ঘরে স্ট্যাটাস নামক এক বস্তু আছে। সেইখানে প্রহরী ঘন্টা বাজাইয়া সবাইকে জানায়- শহরের উষ্ণতম দিনে বুকে হিমেল হাওয়া, হেমন্তের রাত; দরজায়-জানালায় অবিরাম প্রেমের আঘাত... বুঝেন এইবার অবস্থা। এইটা শুনে সচল ভ্রাতঃ বলিলেন চিন্তার বিষয়  
প্রমাণ০২।
যেই বালিকা কে নিয়ে বিডিআর এর মনে প্রেমের আঘাত বলে সন্দেহ করা হয় সেই বালিকার প্রোফাইলে একদিন দেখি প্রহরী ভাইজান লেখছেন- আজকে রাতের আকাশের দারুন চাঁদ খানা তোমার জন্য।
পোড়াকপাল আমার এইটা পইড়া বাইরে আকাশের দিকে তাকিয়ে দেখি মেঘযুক্ত আকাশে পুরা আমবস্যার ঘুটঘুটে অন্ধকার  এইবার সচল ভ্রাত আবার বাগড়া দিয়ে প্রশ্ন করলেন- মেঘ থাকলে প্রহরী আকাশে চাঁদ পাইল কই 
আমি বললাম ভাই এইটাও বুঝেন না,মনে রঙ লাগলে রাতের আকাশে চাঁদ কেন সূর্যও পাওয়া যায় 
প্রমাণ০৩।
আমি সচল ভ্রাতঃ কে প্রশ্ন করিলাম- আপনি কি প্রহরী ভাইজানের  সাইজ ডোন্ট ম্যাটার চপিং উড লেখা খানা  পড়িয়াছেন? উনি বলিলেন না তো!!! আমি হাসিয়া বলিলাম গ্রেট মিস। ঐখানে প্রহরী ভাইজান একদা এক লম্বা উঁচা বালিকা কিভাবে তাকে ছ্যাকা দিয়াছিল সেই কাহিনি বিবৃত করিয়াছেন। এইবার সচল ভ্রাত পুনরায় প্রশ্ন করিলেন তাইলে এইটা তো পুরান কাহিনি কিন্তু এইটা দিয়ে বর্তমানের কি প্রমাণিত হয়??? আমি বলিলাম আগে আমার অন্য কথা গুলা ভাল করে শুনিবেন তারপর ঐ পোষ্টের শেষ চার লাইন মনযোগ দিয়া একবার পড়িবেন তাইলে দিন দুনিয়া পুরা ক্লিয়ার  
প্রমাণ০৪।
এইবার পহেলা ফ্লাগুন রোজ শুক্রবার ছিল দারুন একখান দিন।আগে থেকেই দেশের নানা প্রান্তের সচলবৃন্দ এইদিন বইমেলায় হাজিরা দেওয়ার আশা প্রদান করেন। মুঠোফোনে বার্তা পাঠাইয়া প্রহরী ভাইও আমাকে সেইদিন হাজির থাকিবেন বলে আমাকে জানান। দুনিয়ার সব জায়গায় পরে গেলেও সেইদিন কেম্নে জানি শাহাবাগে বিকেল ৩ঘটিকায় হাজির হয়ে গেলাম। আগে যখন এসেই পরেছি তাইলে চারুকলার ভিতরে একটু ঘুরে যাই এই চিন্তায় ভিতরে ঢুকে হাটাহাটি শুরু করলাম। হঠাৎ চোখ পড়ল কয়েকজন বালক আর দুই জন বালিকার এক দলের উপর। দেখি গ্রুপের মিষ্টি চেহারার এক বালক বালিকাদ্বয়ের সাথে হাসতে হাসতে গড়িয়ে পরছে  বালিকাদ্বয়ের একজনকে দেখে মনে হল আরে এই মেয়ে তো প্রহরী ভাইয়ের ফেসবুক ফ্রেন্ড  এইটা দেখে আমার মনে হল এইটা কেম্নে  হয়??? প্রহরী ভাই তো বলছিল উনি বালিকাদের সামনে গেলে নাকি ওনার হাসি বন্ধ হয়ে যায় আর মেয়ে কলিগরা নাকি এই কারনে ওনাকে বলে লৌহমানব   দূর থেকে পর্যবেক্ষণ করতে করতে একসময় দেখি প্রহরী ভাইয়ের জমজ ভাই আর প্রহরী ভাইয়ের ফেসবুক ফ্রেন্ড লিস্টে অবস্থানকারী বালিকা দুই জনেই কি কারনে জানি দাড়াল। এইবার ভাল করে তাকায়ে দেখি বালিকা প্রহরী ভাইয়ের মাথার উপর এক হাত উঁচা 
                                পুরা কাহিনি বলা শেষ করে আমি আবার সচল ভ্রাতঃ কে প্রশ্ন করিলাম-ভাই আর প্রমাণ চান??? উনি মিষ্টী করে বললেন নারে ভাই। আমি আবার বললাম- ভাই তাইলে কি বুঝিলেন? একটা হাসি দিয়া উনি উত্তর দিলেন- প্রেম, পিরিতি, ভালবাসা এই তিনই সর্বনাশা  

