আজ জনৈক সচলের জন্মদিন 



আচ্ছা সচলের অনেকেই কি জানেন একবার এই সচলে মডু নির্বাচন নিয়ে একটা দারুন ক্যাচাল লেগেছিল। রংধনু মডুগণের আবির্ভাবের বহু আগের কাহিনী সেইটা। সে এক বিশাল ইতিহাস যাকে বলে পুরা ধুমান্ধার কান্ড। বস্তিবাসী লীলেন ভাইয়ের বাসায় সেইবার হাজির হয়েছিল মডু হইতে ইচ্ছুক বহু সচল। কাসেলবাসী হিমু ভাইয়ের সাথে তো ধূগোদার প্রায় লেগেই গিয়েছিল। হয়রান আবীর, পরিবর্তনশীল আর স্বপ্নাহতরা তো ধূগোদার পক্ষে শ্লোগান দিয়ে  লীলেন ভাইয়ের বাসাটা কে প্রায় পল্টনের মাঠ বানিয়ে ফেলেছিল। ভাগ্যিস সেইখানে বদ্দা ছিল। বদ্দা ছিল বলেই তো না হিমু ভাই আর ধূগোদা সব বুঝে শেষ পর্যন্ত ইজি ছিল। আর মুমু আপু তো সেইখানে গিয়ে হইচই দেখে ভেবেছিল মডু বুঝি কোন খাওয়ার জিনিস তাইতো রান্না ঘরে পর্যন্ত উকি দিতে ছাড়ে নি। তবে শেষ পর্যন্ত কাজের কাজটা কিন্তু করেছিলেন সন্ন্যাসীদা। উনার কথাতেই না শেষ পর্যন্ত সবাই মডু নির্বাচন করতে পারল। আর এইসব মস্তবড় গন্ডগোলের মূলে কে ছিল জানেন? জানতে হলে দেখে আসুন এইখান থেকে। 
আরেকবার অনিকেত ভাইয়ের বিয়েতে কি গন্ডগোল হয়েছিল শুনেন নি? জন্মদিন আর বিয়ে দুইটাই ছিল একসাথে, পুরা এলাহী কারবার। সমগ্র আম্রিকার সচলগণ জমায়েত হয়েছিল সেই উপলক্ষ্যে। কেউ এসেছিল বিয়ে খেতে, দ্রোহীদার মত কেউ আচার নিয়ে আর কেউ কেউ অনিকেত ভাইয়ের সুন্দরী দুই শ্যালিকা কে হাত করার লোভে। সেই রকম একজন এসেছিল লুইজিয়ানা থেকে, উদ্দ্যেশ সেই আদি অকৃত্রিম শালী পটানো। কিন্তু এসেই বেচারা টের পেল ইশতি ভাইয়ের মত শক্তিশালী প্রতিদন্দ্বী আছে মাঠে তাই ফাঁকা মাঠে গোল দেওয়ার সম্ভাবনা শূণ্য। বেচারা তাই প্ল্যান করে, শালী পটানোর প্ল্যান। কখন দ্রোহীদার আনা আচার খেতে খেতে আর কখন বা সাইফ ভাইকে এড়িয়ে রাতের বেলা আখের রস খেতে খেতে। আর প্ল্যান করেই নিজের উপর পূর্ণ আস্থাশীল ছিল বেচারা তাই বিয়ে বাড়িতে গিয়ে  ভুলে গিয়েছিল ইশতি ভাই কি জিনিস। ব্যাপারটা অবশ্য টের পেল একটু পরেই যখন খবর এল অনিকেত ভাইয়ের শ্যালিকা কে বিয়ে করে ইশতি ভাই হানিমুনে হাওয়াইয়ের পথে।  আর এর পর বেচারা আর কত আখের রস খেয়েছিল মনের দুঃখে তার বিশদ প্রমাণ অবশ্য আমাদের কাছে নেই। 
আইইলটিস পরীক্ষা দিয়ে কাউকে বাংলাদেশ ক্রিকেট টীমে চান্স পেতে শুনেছেন? আগে নজির না থাকলেও আমাদের এক সচল কিন্তু সেইরকম করে বাংলাদেশ টীমে চান্স পেয়ে গেলেন। তাও যে সে ব্যাপার না, ছাদের ক্রিকেট থেকে পুরা অস্ট্রেলিয়া সফরে। যাকে বলে পুরা বাঘের মুখে। বাঘের মুখে গেলে যা হওয়ার তাই হয়। তাই বেচারা মাত্র একটা ম্যাচ খেলার সুযোগ পেল। কিন্তু তাতে কি আর সেই সচল দমে যাওয়ার পাত্র। হাজার হইলেও এর সাথে শত শত সচল লেখক আর পাঠকের মান সম্মান জড়িত। তাই এর পরের পাকিস্তান সফরে "চিত্ত যেথা ভয় শূণ্য উচ্চ যেথা শির" এই মন্ত্রে উজ্জীবিত হয়ে ক্যাপ্টেন হয়ে গেল লাল সবুজের বাংলাদেশ দলের। যেই সেই ক্যাপ্টেন না ডাটের ক্যাপ্টেন। পুরা দল নাকি নির্বাচিত হয় তার কথায়। তাকে নাকি ভাই ভাই ডাকতে ডাকতেই আশরাফুল আর মাশরাফিদের দিন শেষ। তবে যত যাই হোক লোকটা কিন্তু কম জিনিয়াস না। নাইলে এইভাবে কেউ প্ল্যান করতে পারে। ইনজামামের মত ব্যাটসম্যান কে কিভাবে খ্যাপায়ে দিতে হয় আর খ্যাপায়ে দিয়ে কিভাবে আউট করতে হয় তার তরিকা তো উনিই বের করলেন। তারউপর যে আশরাফুল কে দিয়ে বাংলাদেশ একটা ফিফটি বের করতেই কষ্ট হয়ে যায় তাকে দেখেন কিভাবে খেপিয়ে দিয় সেঞ্চুরী নিয়ে নিলেন। একেই বলে এক যাত্রায় ভিন্ন ফল। নাইলে ইনজামম ব্যাটা ক্ষেপে গিয়ে আউট আর আমাদের বাশের ফুল আশরাফুল কিনা সেঞ্চুরী করে বসে থাকে। 
থাক এইবার সেই সিরিজের কথা বাদ দিই নাইলে এক যাত্রায় ভিন্ন ফলের আর বহু কাহিনী যে লিখতে হবে। বরং  কাহিনী সংক্ষেপ করি। এতক্ষণে নিশ্চয় বুঝে গেছেন মডু নির্বাচনে ঝামেলা পাকানো সচল, অনিকেত ভাইয়ের বিয়েতে আখের রস খেকো শালী সন্ধানী আর বাংলাদেশ দলের ক্যাপ্টেন একি ব্যক্তি। তাইলে আরেকটা তথ্য দিয়ে আপনাদের উপকৃ্ত করি, আজ একদা মগবাজার ইস্কাটন নিবাসী বর্তমানে  আম্রিকার লুইজিয়ানায় প্রবাসী আদি অকৃ্ত্রিম সচল রেনেট ভাইয়ের জন্মদিন। 
শুভ জন্মদিন রেনেট ভাই  

