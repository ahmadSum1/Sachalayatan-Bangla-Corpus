তোরা আর কত ছিড়বি ??? আমরা আর লাগাব 



সে এক বিরাট ইতিহাস । সুন্দরীরা কোন দিন পাত্তা না দিলেও আজকে দেখি ফার্স্ট ইয়ারের কিছু কচিকাচা এসে বলে ভাইয়া পরশুদিন পরীক্ষা , কি কি পড়ব একটু সাজেশন দেন । যদিও ক্লাসে আমি শেষের দিক থেকে প্রথম দশজনে আছি তাও এই চান্সে কচিকাচাদের নানা উপদেশ দিতে থাকলাম ।
               আর ঠিক এইসময় , ঠিক এই সময় মিঞা মোহাম্মদ রায়হান আমাকে ফোন দিল । ফোন দিয়া বলে তাড়াতাড়ি আয় । আমি বলি শালা কোন খানে ।রায়হান বলে ব্যাটা কাটাবনের ঢালে আয় । কি আর করা করুণ মুখে কচিকাচাদের বলি-আসি । ওরা বলে ভাইয়া সাজেশন ? আমি বলি কালকে হবে ভাইয়া । আর মনে মনে বলি শালা রায়হানের বাচ্চা তোর একদিন কি আমার একদিন  ।
              কাটাবনে পৌছাতেই রায়হান বলে রাইয়্যান ভাইও আছে । যদিও এইনামের কাউকে চিনি বলে মনে করতে পারলাম না তাও বললাম তাই নাকি । কিন্তু কাছে গিয়ে দেখি একি এ যে আমাদের এনকিদু ভাই । কাটাবনের এই তস্য গলির মাঝে এইবার কোন সচলাড্ডা হবে কিনা তাই ভাবতে লাগলাম মনে মনে ।
               মনের কৌ্তূহল মেটাতে আমাদের জ্ঞানী রায়হান সাহেব কে প্রশ্ন করতে জানা গেল আসল রহস্য । মুস্তাফিজ ভাইয়ের বদান্যতায় আমরা এইবার আর পাঁচ হাজার স্টিকার পেয়েছি । আর এইটা শুনে দিলে একটু ঠান্ডা হাওয়া লাগল । প্রথম বারের মত কচিকাচাদের উপদেশ দেওয়া ছেড়ে রায়হানের পিছনে দৌড়ানোর ফজিলত খুজে পেলাম ।
              এরপরের ইতিহাস কি? আর কি? আমরা এনকিদু ভাই আর রায়হানের নেতৃত্বে হানা দিলাম শুন্ধস্বরে টুটূল ভাইয়ের আস্তানায় । সেইখানে টুটুল ভাইয়ের সাথে ফাউ দেখা হয়ে গেল নুরুজ্জামান মানিক ভাই আর ক্যামেলিয়া আপুর সাথে । ঠিক হল পাঁচ হাজার স্টিকাররের মধ্যে তিন হাজার রেখে দেওয়া হবে টুটুল ভাইয়ের হেফাজতে । আর বাকি এক হাজার নিয়ে গেল এনকিদু ভাই আর কিছু নিলাম রায়হান আর আমি । আরেকটা খবর শুদ্ধস্বরের গিয়ে শুনলাম সামনেই আসছে আর নতুন ধরনের স্টিকার , কার্টুন সহ যুদ্ধাপরাধীদের বিচারের দাবিতে । তাই অপেক্ষায় রইলাম । 
                     বিশেষ বিজ্ঞপ্তি
              ************************
যারা যারা যুদ্ধাপরাধীদের বিচারের দাবিতে তৈরি করা এই স্টিকার পেতে চান তারা যোগাযোগ করুন আজিজ সুপার মার্কেটে শুদ্ধস্বরে টুটুল ভাইয়ের সাথে তবে আজিজের গলির চিপায় শুদ্ধস্বর খুজে না পেলে খুজে নিন তিন তলার ৯১ নাম্বার দোকান ।ছড়িয়ে দিন এই স্টিকার আর জোর গলায় বলুন এইবার তোরা কত ছিড়বি আমরা আর লাগাব । 
কৃতজ্ঞতা স্বীকারঃ মুস্তাফিজ ভাই(যার বদান্যতায় এইবারের স্টিকার) , এনকিদু ভাই , রায়হান আবীর সহ আর বাকি সবাই যারা এর পিছনে জড়িত । 

