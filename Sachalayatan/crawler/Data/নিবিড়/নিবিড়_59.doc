                             দোযখের রাস্তা




                          ( নিবিড় )
             .......................................................
-	আসসালামু আলাইকুম ভাই
-	ওয়ালাইকুম
এই নিয়ে ভার্সিটির ট্রেন থেকে নামার পর ৫ মিনিটে প্রায় ২০বার সালামের উওর দিলাম । এত উওর দেওয়া কষ্ট হলেও আমি কিন্তু ব্যাপারটা খুব উপভোগ করি । অনেকটা নতুন টাকার গন্ধ নেওয়ার মত , ক্ষমতার গন্ধ । কে আর জানত মা বাবার ছোট ছেলে আমি মোহাম্মদ আফজাল হোসেনের এত দাপট আর ক্ষমতা হবে । একটা ছাএ সংগঠনের ভার্সিটি শাখার সেক্রেটারি হওয়াতে পাহাড় ঘেড়া এই বিশ্ববিদ্যালয়ে আমার দাপট কিন্তু কম না । আমাকে দেখলে পোলাপাইন হাত থেকে সিগ্রেট ফেলে দেয় , জুটিরা ছিটকে আলদা হয়ে যায় আর প্রতিপক্ষ দিন দুপুরে নিজেদের কাটা হাত পা এর দুঃস্বপ্ন দেখে । কিন্তু গত কয়েক দিন ধরে আমার জানি কি হইছে ।
        আমার রাজনীতি শুধু দুনিয়াবি না সাথে দ্বীন , দুনিয়া , আখিরাত সব আছে একবারে কমপ্লিট প্যাকেজ । তাই আমার সব কাজ করলে হয় না সব কিছু নিয়ে চিন্তা করা সাজে না । কিন্তু গত কয়েক দিন যাবত আমার জানি কি হইছে ।
        আমার আসলে কি হইছে ? আমি নিজেও জানি না , খালি জানি আমার সব চিন্তা এখন কেমন জানি আওলায়া যায় । এটা ঠিক না এটা উচিত হচ্ছে না । কিন্ত একটু পর পর আমার চিন্তা গুলা আওলায়া কেমন জানি একদিকে চলে যায় । ঐদিন দলের ভরা মজলিসে বয়ান দেবার সময় চিন্তা গুলা আবার কেমন জানি আওলায়া গেল , নেতারা বলল আফজাল তোমার শরীর মনে হয় ভাল নাই , যাও বাড়ি যাও । কি লজ্জার কথা আমার বয়ান শুনে কত পোলাপাইন দলে আসছে তার ঠিক নাই আর সেই আমার কিনা আজ এই অবস্থা ।
        ভার্সিটিতে ফাস্ট ইয়ারে বশির ভাই বয়ান দেবার সময় বলছিল - বুঝলা আফজাল , মেয়ে জাতি হল দোযেখের রাস্তা ভার্সিটিতে এই কথা আরও সত্য । দেইখ এই ফান্দে আবার ফাইসো না । আমি বলছিলাম কি যে বলেন বশির ভাই আমি এই লাইনে নাই । তখন কি আর জানতাম ? শালা মাইয়া জাতটাই আসলে দোযেখের রাস্তা ।
        ছোটকালে মা বলছিল শয়তান নাকি মুমিনরে ঘায়েল করার জন্য নানা রূপে আসে আমার কাছে আসছে মেয়ে হয়ে আরো ভয়ংকর শালা আসছে মালাউনের মেয়ে হয়ে । কেও জানলে আমার কি হবে এই চিন্তায় শালা ঠিক করে ঘুম আসে না , পার্টি জানলে শালা লাশ ফেলে দিবে । আল্লাহ কেন যে তুমি এই মালাউন টারে এত রূপ দিস কে জানে এখন তুমিই তোমার এই মুমিন বান্দারে বাঁচাও ।
         আসলে আমার সমস্যা এই মালাউন মেয়েটারে নিয়ে আরো ভাল করে বললে আরতি কে নিয়ে । গত কয়েক দিন আগে শালা কি একটা নারী বিষয়ক মিছিল ছিল এই বেদায়িতি মিছিল বন্ধ করতে গিয়ে দেখি এক মেয়ে ভয়তো পায় না উল্টা আমাদের দিকে তেড়ে আসে । একটু পর আমরা সব যখন তালেবের দোকানের সামনে চা খাচ্ছি তখন দেখি আমার সামনে এসে বলে,
-	কি ব্যাপার
-	আমিও বলি কি ব্যাপার
-	আমাদের মিছিলটা ভাঙ্গলেন কেন
-	আমি বলি আমি এসব বিষয়ে মেয়েদের সাথে কথা বলি না
-	মেয়েটা বলে আপনারা মানুষ না জানয়ার
     এর উওরে আমি শুধু হাসি । কিন্তু সত্য বলতে কি সেই দিন থেকে আমার জানি কি হইছে  সব চিন্তা শুধু আওলায়া যায় । হাসবেন না একদম হাসবেন না, সত্যি বলছি এর পর থেকে আমি সব জায়গায় খালি ঐ মেয়েকে দেখি । শালা সব  শয়তানের কারসাজি ।
       যেই আমি কোন দিন কোন বেগানা মেয়ের দিকে ভাল করে তাকাই নাই সেই আমি কিনা এই মেয়ের ভার্সিটিতে নানা কীর্তিকলাপ লক্ষ করতে লাগলাম । এভাবে কিভাবে কিভাবে যেন জেনে গেলাম মেয়ের নাম আরতি , পড়ে থার্ড ইয়ারে , শহরে থাকে আসে ট্রেনে এরকম আরো নানা কিছু । এমন কি আরতি যে নাসিরাবাদে থাকে এটাও জেনে গেলাম । শয়তানের ক্ষপ্পরে পড়লে মানুষ যে আরো কত কিছু করে আল্লাই জানে । 
       বশির ভাই একবার এক বয়ানে বলছিল আল্লাহ নাকি কাফের নাছারাদের বিদ্যা বুদ্ধি বেশি দিবেন এই মেয়েরে দেখলে যে কেও এই কথা মাইনা নিবে । সমস্যা খালি যে এইটা তাও না , আরো আছে । মেয়ে আবার নাকি ছাএ ইউনিয়ন করে । কি সমস্যা বলেন দেখি খালি মালাউন হইলেও কথা ছিল আবার পুরা নাস্তিক কমিউনিস্ট । ঐদিন দেখি মামার ঝুপড়ি দোকান গুলার সামনে দাড়ায়া জুনিয়র পোলাপাইনদের কি সব নারী অধিকার বুঝাইতেছে । আকবর এইসব দেইখা বলে আফজাল ভাই এইসব জুনিয়র পোলাপাইন গুলারে দুই তিনটা চড় থাপ্পড় মাইরা ভাগায়া দিই তাইলে এই কমিউনিস্টদের ভূত মাথা থেকে ফার্স্ট ইয়ারেই চলে যাবে । কিন্ত আপনাদের আগেই বলছি আমার জানি কি হইছে , কেন জানি আমার সেই দিন মেয়েটার মুখ থেকে এইসব কথা শুনে খারাপ লাগছিল না । আমি তাই আকবর কে বললাম আরে ভার্সিটিতে আর কয়টা কমিউনিস্ট আছে , থাক মারা মারি কইরা গ্যাঞ্জাম বাড়ানোর দরকার নাই , চল যাই গা । 
        ঐদিন লাকি প্লাজার সামনের মোড়ে দাড়িয়ে আছি রাত ৮টার দিকে যাব হালিশহর । হঠাত দেখি আরতি বাসে উঠছে এটা দেখে আমার মনে হল এত রাতে মেয়েটা একা একা বাসায় যাবে যদি বিপদ আপদ কিছু একটা হয় । এটা ভাবতে ভাবতে হঠাত দেখি আমিও একই বাসে দাড়ায় আছি । কি বিপদ আমি যাব হালিশহর এই বাস যাবে জিইসিতে পুরা উলটা রাস্তা , কেমনে কি বলেন দেখি । বাসে উইঠাও মাথা লুকায়ে রাখতে হইল যদি দেইখা ফেলায় তবে কেমনে হবে । আসলেই মেয়েরা দোযখের রাস্তা , ভুলাই ভালাইয়া পোলাপাইনদের যে কত কি করায় আল্লাই জানে । আর আমারে তো ধরছে এক মালাউন । হায় আল্লাহ শয়তান ধোকায় ফেলাইয়া আমারে দিয়া আর যে কত কি করাবে তুমিই ভাল জান 
       এভাবে আস্তে আস্তে সময় চলে যাচ্ছিল আর আমার মাথা আরো আওলায়া যেতে লাগল । শয়তানের কাজ , কি বলেন ? আমি এই সাধারণ মানুষ তারে কি করে ঠেকাই । নাইলে আল্লার খাটি বান্দা এই আমি আফজাল কি করে এই মেয়েরে দেখতে নাস্তিক কমিনিউস্ট গুলার মিটিঙ এর পিছনে দাড়ায়ে থাকি । বশির ভাই একদিন আমাকে ডেকে নিয়ে বললেন - কি ব্যাপার আফজাল তুমি নাকি এখন ঐ ইউনিয়ন এর পোলাপাইন গুলার  মিটিঙ এর আশে পাশে ঘুরা ঘুরি কর । আমি বলি না ভাই কি যে বলেন , আসলে আমি ভাইবা দেখলাম ওদের যুক্তিতে হারাইতে হইলে ওরা কি বলে তা জানতে হবে তাইতো ওদের  মিটিঙ এ কি বলে তা শুনার চেষ্টা করি , এর বেশি কিছু না । এইটা শুনে বশির ভাই খুশি হয় , বলে আর দেখ কয়েক জন আমারে আইসা বলে তুমি নাকি ঐ পার্টিতে যোগ দিবা । লোকজন আসলেই বদ , শুধু শুধু তোমার নামে কথা লাগায় । আরে আমিতো বলি আমাদের পার্টি তোমার মত কর্মী গত দশ বছরে এই ভার্সিটিতে পায় নায় । যাক এই নাইলে তোমার বুদ্ধি , চালায় যাও কেও কিছু বললে আমার কথা বলবা । সব কথা শুনে আমি মনে মনে শান্তির নিঃশ্বাস ফেলি , যাক এইবার এর মত বেঁচে গেছি কিন্তু কয়বার যে বাঁচব আল্লয় জানে । 
      কিন্তু এরমাঝে একটা নতুন ঘটনা ঘটল , নতুন হওয়া হলের কি নাম হবে এই নিয়ে এন্টি পার্টি গুলা একজ়োট হল । শালারা দেখি আস্তে আস্তে শক্ত আন্দলোন দাড় করায়ে ফেলতে লাগল , ঢাকা থেকে নির্দেশ আসল হিট করতে হবে । ঐদিন বৃষ্টি হচ্ছিল ঠিক হল আজকেই হিট করতে হবে । কারণ আজকে শহর থেকে পোলাপাইন বেশি আসে নায় ওরাই ওদের মেইন পাওয়ার তাই যা করার আজকেই করতে হবে । বেশি কিছু না শুধু লিডার গুলারে ধরে ধরে হাত পা ভেঙ্গে ভেঙ্গে সাইজ করতে হবে । সব সময় এর মত হিট পার্টিকে লিড দিব আমি । তাই কারে কারে বেশি বেশি সাইজ করতে হবে এই কথা শুনার সময় দেখি আরতির নামও আছে । আমার মাথা এবার আবার আওলায়া গেল , হাত পা কাঁপতে লাগল । আমি বলি কি ব্যাপার মেয়ে মানুষকেও হিট করতে হবে নাকি । শুনে বশির ভাই বলে , শালী মেয়ে হলেও তেজ বেশি তারপর মালাউন । বেশি না হাত পা এ দুই একটা বারি মারবা , ভাঙ্গতে পারলে ভাল নাইলেও সমস্যা নায় । সবাই বুঝবে আমরা দোষ করলে মেয়েদের ও ছাড়ি না । তবে খেয়াল রাখবা মেয়েটারে পিটানোর সময় জানি কেও ছবি না তোলে তাইলে আবার এইটা জাতীয় ইস্যু হইয়া যাবে ।আমি বলি ঠিক আছে কিন্তু বিকাল এর আগে করা যাবে না । সবাই বলে এত দেরী করার পিছনে যুক্তি কি ? আমি বলি সকাল সকাল মারলে সাংবাদিকরা আইসা ভিড় করবে , আজাইড়া ঝামেলা । এছাড়া ওদের পোলাপাইন গুলা আবার আসতে  পারবে না , বিকেলে ডাউন ট্রেন নাই তারপর পোলাপাইন বাসে কইরা সন্ধ্যার সময় টাকা খরচ করে ঝামেলায় আসবে না । আর তাইলে রাতে হলে হলে সাইজ দিতেও সুবিধা হবে ।
সবাই বলে সাবাশ এই না হলে আফজাল ভাইয়ের বুদ্ধি । বশির ভাই বলে তোমাদের বলছিলাম এই ছেলে একটা জিনিয়াস , পার্টির অনেক কাজে লাগবে ।
      আমি মিটিঙ থেকে বের হয়ে সোজা হাটা দিলাম ঝুপড়ি দোকান গুলার দিকে । এখন একটা বিশ তাইলে ঐ খানে যাইতে দশ মিনিট লাগবে । গুড়ি গুড়ি বৃষ্টি হচ্ছে হোক কিন্তু তাড়াতাড়ি ঐ খানে পৌছান চাই আমার । আমি জানি আরতি এই সময় প্রতিদিন ঐ দোকানে থাকে  ,ওকে ওখানে গেলেই পাওয়া যাবে । বৃষ্টিতে ভিজতে ভিজতে দোকানের সামনে যাওয়ার পর মনে হইল হায় হায় আমি একি করতাছি । শয়তান আমারে দিয়া এক মালাউন কে বাঁচাই নিয়ে যাইতেছে । কিন্তু আবার মাথার ভিতর কে যেন চিল্লায়া উঠল শাল তুই ঠিক করতাছস । ওরে না বাঁচাইলে তোকে তো একটা মেয়েকে মারতে হবে আর আল্লার কালামের কোথাও বলা নাই যে মেয়েদের এভাবে মারা যায় । তাইলে তুইতো আর শয়তানের কাজ করতাছস না আল্লার কাজই করতাছস , আর কে জানে মেয়েটারে বাঁচাইলে ঐ মেয়ে তোর লাইনে আসতে পারে তোর ধর্মেও আসতে পারে । শেষ কথাটায় আমার বুকের বল যেন দশ গুণ বেড়ে গেল । আমি দেখি বৃষ্টির মধ্যে দোকানে তেমন কোন লোক নায় তবে আরতি আছে । আমি ওর দিকে হাটা দিলাম । 
       আরতির সামনে গিয়ে আমি বললাম ভাল আছেন তো । ও বলল কি ব্যাপার আপনি এখানে কি করেন । আমি বলি তোমার সাথে কথা আছে , আমার সাথে একটু আস । কিন্তু শালা মেয়েটার তেজ কি বলে কিনা আপনার মত লোকের সাথে আবার কথা কি । আমি মনে মনে বলি হায়রে বোকা মেয়ে বাচাইতে আসলাম আমি আর তুই কিনা আমারে অপমান করিস । মেয়ে জাতির বুদ্ধি আর কোন দিন বাড়ল না । আমি ওকে বলি প্লীজ আমার কথা শুনুন, আজকে বিকেলে আপনাকে আমরা মারার প্ল্যান করছি , বাচতে হলে আজকে বিকেলে দুইটায় যে ট্রেন আছে ঐ টায় আপনি শহরে চলে যাবেন । বোকা মেয়ে বলে কিনা ওর সাথীদের ছাড়া যাবে না , আরে আপনি বাচলে বাপের নাম । আমি এইবার বুদ্ধি করে বলি  আমাদের প্ল্যানে শুধু আপনি আর আসগর আছেন কিন্তু আজগর তো আজকে আসে নায় আমি জানি । তাইলে খালি আপনিই আছেন । এইবার মেয়ে মনে হয় একটু ভড়কায় গেল , বলে ঠিক আছে চলেন । এই সময় তুমুল বৃষ্টি শুরূ হল , সুবিধাই হইল এই সময় স্টেশনে কেও আর আমাদের দেখবে না । আর এভাবে কারও সাথে দেখা হওয়া ছাড়াই আমরা স্টেশনে পৌছে গেলাম ।
            এর পরের গল্প খুবই ছোট , বৃষ্টির মাঝখানে সবাই আজকে লেট করলেও   ট্রেন লেট করল না । আরতি যাবার সময়  মনের মাঝে কে যেন বলে উঠল - এইবার, এইবার হয়ত মেয়ে তোমাকে কিছু বলবে । কিন্তু যাবার সময় মেয়ে খালি বলে কিনা থ্যাঙ্কস । আমার বুকের মাঝখানে যে বল আসছিল তা হঠাত কেমন জানি দশ হাত নিচে নেমে গেল । মনের মাঝখানে   অন্য কে যেন বলে উঠল - হায়রে , শয়তান তোরে দিয়া কত কি যে করাইয়া নিল টেরও পাইলিনা ।এই সময় আমার মোবাইল বেজে উঠল , আমি ফোন রিসিভ করে বললাম তোরা সব রেডি কর আমি মালাউন গুলারে দোযখে পাঠাইতে আসতাছি ।
নিবিড়
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%69%62%69%72%31%31%30%40%68%6f%74%6d%61%69%6c%2e%63%6f%6d%22%3e%6e%69%62%69%72%31%31%30%40%68%6f%74%6d%61%69%6c%2e%63%6f%6d%3c%2f%61%3e%27%29%3b'))

