স্যান্ডেলটি আমি অহেতুক হারিয়েছিলাম 



আজ থেকে ১৮ বছর আগে এই দিনে আমরা ক্ষোভে দূ:খে আর ক্রোধে ফেটে পড়েছিলাম ।
এই দিনে আমরা রাস্তার পরে রাস্তায় বেরিকেড বসিয়েছিলাম , এই দিনে আমরা খাকি পোশাক দেখলেই তেড়ে গিয়েছিলাম , এই দিনে আমরা টিয়ারগ্যাস আর গুলিকে তোয়াক্কা করিনি , এই দিনে আমরা জ্বালিয়েছিলাম সরকারী আদালত , পুলিশের গাড়ি ....।
আজ থেকে ১৮ বছর আগে এই দিনে ডাক্তার মিলনের বুকের রক্তে ভিজেছিল এই দেশের মাটি ।
মিলন হত্যার বিচার হয়নি , কারন স্বাক্ষীরা কেউ আদালতে যায়নি । মিলন হত্যার বিচার হয়নি কারন রাষ্ট্র খুঁজে বের করতে চায়নি সেই খুনীকে । 
আর আজ ১৮ বছর পরে গনতন্ত্রের মানসকন্যা শেখ হাসিনা এই দিনে শহীদ মিলন দিবসে একটি বানী দিয়েছেন । অবশ্য এই বানীটি তিনি একাই দিয়েছেন , গনতন্ত্রের অগ্রযাত্রায় উনার বান্ধব , মহাজোটের মহা পার্টনার এরশাদ সাহেবকে সঙ্গী করেননি এই বিবৃতিতে । এতে মহাজোটের ঐক্যে কোন আছর পড়বে কি না , কোন জ্ঞানী সাংবাদিক এখনও এ বিষয়ে খবর প্রকাশ করেননি । 
এরশাদ বিরোধী আন্দোলনে আমি বা আপনি , আমরা যারা মিছিলে ছিলাম , তারা যে কেউ মারা যেতে পারতাম ।
আমি মারা যাইনি । আপনি যখন এই ব্লগটি পড়ছেন , এর মানে হচ্ছে আপনিও মারা যাননি ।
সেই আন্দোলনে আমি একপাটি স্যান্ডেল হারিয়েছিলাম । পুলিশের ধাওয়া খেয়ে ছুটতে ছুটতে সেই স্যান্ডেলের পাটিটি কোথায় গিয়েছিল তার আর খোঁজ পাইনি । 
আজ ১৮ বছর পরে সেই একপাটি স্যান্ডেলের জন্যও আমার দূ:খ হচ্ছে । এই সব বাঞ্চোৎ গনতন্ত্রের জন্য কিশোর বয়েসে একপাটি স্যান্ডেল ত্যাগ করাটা আমার উচিত হয়নি ।
এই ালের গনতন্ত্রের দাম আমার একপাটি স্যান্ডেলের দামের চাইতে কম । স্যান্ডেলটি তাই আমি হুদাই হারিয়েছি।  হুদাই ।

