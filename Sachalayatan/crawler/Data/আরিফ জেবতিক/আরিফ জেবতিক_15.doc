মুসা ইব্রাহিমের ছবিগুলো



১.
মুসা ইব্রাহিমের বক্তব্য প্রকাশ করার একটা চেষ্টার কথা আমি আগে সচলে জানিয়েছিলাম, কিন্তু পরবর্তীতে বিষয়টি আর তেমন করে এগোয় নি, সেখানেই থমকে আছে।
২.
এভারেস্ট জয় নিয়ে সন্দেহ সৃষ্ঠি নতুন নয়, সবচেয়ে কম সময়ে এভারেস্ট জয়ী পেমবা শেরপার বিজয় নিয়েও সন্দেহ তৈরী হয়েছিল এবং নেপালি টুরিজম বোর্ডের তদন্ত দল ( the evidence cross-checked by the team included flags, photographs and a written document which he had seen or collected on his ascent of the 8,850 m peak. ) পেমবার ৮ ঘন্টা ১০ মিনিটে এভারেস্ট সামিটকে বৈধতা দিয়েছিল। 
মুসার এভারেস্ট সামিটের দাবির স্বপক্ষে কোনো ভিডিও ফুটেজ নেই, এবং তিনি ভিডিও করেছেন বলেও কোথাও জানান নি। কিন্তু ব্যাটারির সমস্যা সত্ত্বেও তিনি এভারেস্টের চূড়ায় কিছু ছবি তুলেছেন বলে আমরা সংবাদ মাধ্যমে জেনেছিলাম। এর মাঝে বৌদ্ধ মূর্তির সঙ্গে তাঁর ছবি আছে বলেও আনিসুল হক লিখেছেন বলে শুনেছি। ( লিংক খোঁজার কষ্ট করতে যাই নি, কারন আনিসুল হক এর এভারেস্ট সংক্রান্ত লেখা প্রতিদিন যে হারে প্রকাশ হচ্ছিল, সেগুলো পড়ার সময় পাই নি, এটা কুণ্ঠিত চিত্তে স্বীকার করছি।) 
বৌদ্ধ মুর্তির সঙ্গে মুসার ছবি আছে কি না এবং থাকলে সেই ছবি এখনও প্রকাশিত হচ্ছে না কেন, এ নিয়ে অনেক কথাবার্তাও হয়ে গেছে। এখানে আমরা সচলে এক অতিথির কমেন্টে জেনেছিলাম যে প্রচুর ছবি সাংবাদিকদের সরবরাহ করা হয়েছে, এবং সাংবাদিকরা মেমরি স্টিকে সেই ছবি নিয়ে গেছেন।
সেই আলোচিত ছবিগুলো আমি সংগ্রহ করেছি। যেহেতু আমি টেকি মানুষ না, তাই ছবিগুলো সংগ্রহ করার পরেই সচল মুস্তাফিজ ভাইকে সঙ্গে নিয়ে দেখেছি। ছবিগুলো যেহেতু পত্রিকার পাতা থেকে নেওয়া হয় নি, তাই এগুলোর রেজুলেশন তুলনামুলক ভাবে ভালো। ৫১৪টি ছবির মাঝে মুসার বাসার ৫টি ব্যক্তিগত ছবিও চলে এসেছে। মুস্তাফিজ ভাই নিশ্চিত করেছেন যে সংগৃহিত ছবিগুলো একই ক্যামেরায় তোলা এবং কোনো রকম বিকৃত করার লক্ষন দেখা যায় নি। বাসার ৫টি ছবির পরে, এভারেস্ট যাত্রার সময়কালীন ছবিগুলোর মাঝে ৮ এপ্রিল বিমানের মাঝের একটি ছবি দিয়ে শুরু এবং শেষ ছবিটি ৩১ মে তারিখে একটি নেপালি দোকানের ছবি। 
যাত্রার বিভিন্ন ধাপের ছবি আছে এলবামটিতে।
এর মাঝে চূড়ায় মোট ছবি আছে ২০টি, যার সবগুলিই কয়েক মিনিট ব্যবধানে ২৩ মে সকাল ৫.১১ মিনিট থেকে ৫.২২ মিনিটে তোলা। অধিকাংশ ছবিই ক্লোজ করে তোলা এবং পেছনের ব্যাকগ্রাউন্ড পরিস্কার বোঝা যায় না।
মাত্র দুটি ছবির অবস্থান থেকে গবেষকরা গবেষনা করতে পারেন। 
একটি ছবিতে পেছনের একটি পিক দেখা যায়। এখানে জ্বিনের বাদশা অথবা পিপিদার এক মন্তব্য থেকে জানলাম, ঐ পিককে চোমোলোনজো পিক বলে। গুগলিং করে দেখলাম, Doug Scott নামের একজন অভিযাত্রী, যিনি has made 45 expeditions to the high mountains of Asia. He has reached the summit of 40 peaks, of which half were climbed by new routes or for the first time in Alpine Style. Apart from his climb up the South West Face of Everest with Dougal Haston during Chris Bonington's Expedition of 1975, he has made all his climbs in lightweight or Alpine Style, without the use of artificial oxygen. He has reached the highest peaks on all seven continents - "the seven summits."  তার ছবিতেও এই পিকটি দেখা যাচ্ছে। 
মুসার ছবিতে এই পিকটি নিচে তীর চিহ্ন দিয়ে দেখাচ্ছি :

Doug Scott এর ছবিটিতে পিকের অবস্থান: ( ছবিটি Doug Scott এর নিজস্ব ওয়েবেও আছে, তবে ভালো রেজুলেশনের জন্য ছবিটি নেওয়া হয়েছে এখান থেকে ।)

এই ছবিতে পিকটির নাম সম্পর্কে নিশ্চিত হতে পারছি:

দ্বিতীয় যে ছবিটি এভারেস্টের পশ্চিমে এভারেস্টের ছায়া দেখা যায়, সেই ছবিটির ভালো রেজুলেশনের ছবিটি এখানে :

যেহেতু ছবিটি মুসার অন্যান্য ছবির সঙ্গে মাত্র কয়েক মিনিটের ব্যবধানে তোলা এবং একই ক্যামেরায় তোলা বলে নিশ্চিত হওয়া গেছে, সুতরাং এভারেস্টের ছায়ার অন্যান্য ছবির সঙ্গে মিলিয়ে এই ছবিটিও আগ্রহী গবেষকরা গবেষনা করে দেখতে পারেন। যদি অন্যান্য যেসব ছবি এভারেস্টের চূড়া থেকে তোলা হয়েছে বলে দাবি করা যায়, সেগুলোর সঙ্গে কোনো অবস্থানগত অমিল না থাকে, তাহলে এই ছবিটিও এভারেস্ট চূড়ায় তোলা হয়েছে বলে ধারণা করা যেতে পারে। 
এর বাইরে স্পনসরদের ব্যানারবহুল ছবিগুলোর মাঝে একটি ছবিতে পেছনে হালকা হলুদ বর্ডারে, সাদা কিছু একটার উপস্থিতি কিঞ্চিত টের পাওয়া যায়। ছবিতে বিষয়টি আমি তীর চিহ্নিত করলাম :

এই অতি সুক্ষাতিসুক্ষ হলুদ বর্ডার কি প্রেয়ার ফ্ল্যাগ নাকি ফ্ল্যাগের আড়ালের বৌদ্ধমুর্তির বাক্সের অংশ, সেটিও সংশ্লিষ্টরা খতিয়ে দেখতে পারেন। যদিও আপাতত এটি একটি অতি ক্ষীণ একটা রেখা, কিন্তু যারা বিষয়টি ভালো বুঝেন, তারা অন্যান্য সামিটিয়ানদের পরিস্কার করে বৌদ্ধমূর্তির যে বাক্সটি তুলেছেন, সেই বাক্সের সঙ্গে এই হলুদ রেখাটিকে নিয়ে বিবেচনা করে আমাদেরকে আলোকিত করতে পারেন। যেহেতু পরিস্কার করে ঐ বাক্সের ছবি মুসার ক্যামেরায় নেই, তাই এই অতি ক্ষুদ্র সম্ভাবনাগুলোও খতিয়ে দেখা যেতে পারে।
(সংযুক্তি: সকাল ১১.১৬)
আমার এক বন্ধু আমাকে বৌদ্ধমূর্তির ছবি দিয়ে ফটোশপে সহায়তা করে একটি ছবি দিয়েছেন, যাতে করে কুইক পাঠকরা বৌদ্ধমূর্তির ছবিটি পাশাপাশি দেখতে পারেন। আমি এই ছবিটিও নিচে দিচ্ছি :

আমার ফ্লিকার একাউন্ট থেকে এই পোস্টে সবগুলো ছবির মাঝারি ভার্সন আপলোড করা হলো, মূল মাপের ছবিগুলো সরাসরি ফ্লিকার একাউন্টে দেখা যেতে পারে।

