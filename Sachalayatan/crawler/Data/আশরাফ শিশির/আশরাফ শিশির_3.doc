লা সুররিয়ালিজম-৩



মধ্যদুপুরে 	             একটি মধ্যমা
সমদ্বিবাহুর ছিল না তো 	কোন বোন
অভিলম্বের	          বিলম্ব হল দেখে
অতিভূজ তার ক্ষতি করে দিয়ে গেল
এখন পৃথিবী     বিষমবাহুর চেয়ে
বিষাদময়	 ট্রপোজিযামের রাত
রাজপাটহীন	 একটি সামানত্মরিক
হাঁটতে হাঁটতে       বৃত্ত বরাবর
কেন্দ্র জানে না বৃত্তের পরিধি
ঠাস হয়ে শুয়ে  বেহায়া এক ব্যাস
রেডিয়ান-মাপে দুই ভাগ হয়ে যায়
যতই হারাই	 থেকে যায় শুধু পাই*
চিরায়ত তবু   আয়তক্ষেত্র এক
ত্রিকোনমিতির দু'এক দুঃখ ভুলে
বিন্দু চলেছে যে রেখা সরল ও বাঁকা
তারই পথ বেয়ে   সমূহ গতি-স্থিতি
যেখানে থেমেছি ফ্রয়েড সেখানে বসে
যে কথা শুনেছি  পিথাগোরাসও জানে
তার মানে হল  এমন জ্যামিতি কষেও
মাপতে পারিনি     তোমার গভীরতা

