ছবিব্লগঃ স্নিগ্ধতার অথৈজলে রচিত ক্যানভাস। সফর গোমতীর ছোট্ট আইল্যান্ডে এবং  ফিরে দেখা কিছু স্মৃতি…  





সময় আমাকে ভাবতে দেয়না। অনেক বছর আগে লাশকাটা ঘরে জীবনানন্দকে ঘুম পাড়িয়ে ভেবেছিলাম … এবার তাকে বিশ্রাম দেওয়া হলো। তারপর...প্রতিটি উষ্ণ রাত্রি নিরবতা ভাঙ্গতে থাকলো । ওদের কথকতা গুলি শৈবাল বনে আশ্রিত । একটু লাজুক , একটু অস্থির , বাতাসে কান্নার গন্ধ। ঠিক ঝলসানো বুড়ির বাড়ির মতো...
ছবি ব্লগে নাকি সবাই ছবি দেখেই চলে যায়। কথাগুলি কেউ শুনে না। তাই আমিও কম কথাই বলব। আসলে কথা বলতে খুব একটা ভালো লাগেনা। ক্যামেরার চোখটা তাই খুলে দেবার ইচ্ছে করে। হয়তো তারও একটা গোপন দৃষ্টি আছে। ছবিগুলি, প্রায় সবকটিই ডুম্বুরভ্যালি থেকে তোলা। গত বছরের ফেব্রুয়ারী মাসের সময়। ছোট্ট সেই আইল্যান্ডের তিন দিনের সামান্য সফর স্মৃতি এখনো হৃদয়ে গেঁথে আছে। ভরা বর্ষার সিজনে আবারও যাবার ইচ্ছে রাখি সেই শুভ্র জায়গাটায়। উত্তাল গোমতীর বুকে রাতের অন্ধকারে মাছ শিকারিদের সাথে একটা অভিজান চালানোর গোপন ইচ্ছে মনে লালিত করে রেখেছি। সময় এবং সুযোগ হলেই পুষিয়ে নেবো। প্রকৃতি আমাকে সবসময় কাছে টানে, এমনকি গ্রাম দেশের ছোট্ট একটা বাঁশ বনের শনশন শব্দ বারবার আমাকে ডেকে যায়। পাহাড়ও  ভালো লাগে। জঙ্গল বলতে আমি অজ্ঞান। আর তাই প্রকৃতির বন্ধন যেখানেই পাই- ফুলের ভেতর কিংবা কাঁটাভরা গাছের ভেতর কিংবা নদীর কলতানে, সবই কেমন যেন বিহ্বল করে দেয়। কেন জানি আমার মনে হয় প্রকৃতির একটা নিজস্ব ক্যানভাস আছে। রঙ, তুলি সবই হাতের কাছে। একে এঁকে সাজাতে ইচ্ছে করে। আর সেই ইচ্ছে থেকেই কোন কোন সময় হেঁয়ালির বশে বেড়িয়ে পরা খানিকটা জীবনের সন্ধানে।


[ ০২ ] 

[ ০৩ ] 

[ ০৪ ] 

[ ০৫ ] 

[ ০৬ ]
 
[ ০৭ ]
 
[ ০৮ ] 

[ ০৯ ] 

[ ১০ ]
 
[ ১১ ]

[ ১২ ]
 
[ ১৩ ]
 
[ ১৪ ] 


=================================================================
  আমার শহর।
  ফেব্রুয়ারী। ১৯। ২০১২ ।

