ধর্ম ধর্ষণ।  দ্বিতীয় পর্ব 




ফ্ল্যাশব্যাক :
“কোথায় থেকে যে বুদ্ধি মাথায় এলো আমি ওর আঙুলটা নিয়ে নিজের মুখে ঢুকিয়ে দিলাম। তারপর...”
…………………………………………………………….. : 
তারপর... আর কি, এভাবেই আমার প্রথম বারের মতো ধর্ম ধর্ষণ প্রক্রিয়া সম্পন্ন হল। 
তখন সত্যিই বোঝার মতো বয়সে ছিলাম না । আজ আমার জীবনের অর্ধ-শতবর্ষের হাফ টাইম পেরিয়ে এসে বিষয় গুলো আমাকে ঘৃনার অকুল সমুদ্রে বিসর্জন দিয়ে দেয়। আজ ভাবলে সত্যিই শরীরে জ্বালা ধরে যায়, কি করে সাহানারা মাসি (আমাদের দুধ দিতেন) বছরের পর বছর দুধ বিক্রি করতে এসে আমাদের বাড়ির দাওয়ায় বসেই কাটিয়ে গেছেন। আমাকে খুব ভালোবাসতেন তিনি। প্রায় সময়ই আসার সময় কিছু একটা কোচায় করে নিয়ে আসতেন। সব সময় খেতে পারতাম না। তবে লুকিয়ে বহুবার খেয়েছি। আজও ভাবি পাশের গ্রামের মজুমদার বাড়ির মেজ ছেলেটির কথা। মুসলিম মেয়েকে ভালোবাসার কিমত তাকে দিতে হয়েছিলো জীবন দিয়ে। 
এই রকম আর কত ঘটনা আর বলবো। এই স্মৃতি। না ঠিক স্মৃতি নয়, আমার এক বন্ধুর ভাষায় স্মৃতিবিষ। এই বিষ আমার সারা মনে যে ক্ষত এঁকে দিয়েছে তার বিন্যাস বিস্তৃত। তবুও বহু ভালোবাসার পরশ হৃদয়কে ছিন্নবিচ্ছিন্ন করে চলে যায়। আজ আমরা বাংলায়ও দুই বাঙলা। একটা এপার, আরেকটা ওপার। একটার নাম প্রথম ভুবন, আরেকটার নাম দ্বিতীয় ভুবন। দুই জায়গায় দুই প্রকার মানুষ সংখ্যালঘু। এপারে লুঙ্গির দল সংখ্যালঘু, ওপারে ধুতির দল সংখ্যালঘু। অতপরঃ......... । কামান দাগা শুরু ...... 
এভাবেই জ্বলে পুড়ে ছাই হয় কতশত নিষ্পাপ। জাতের অনলে ব্রাত্য মানবতা। আমার পূর্ববর্তী পোস্টটা ফেসবুকে দেখে একজন ব্যক্তি মন্তব্য করেছিলেন যে “ধর্ম নিয়ে কোনো আলোচনায় যাওয়ার আগে, প্রত্যেকের উচিত তার নিজের ভাষায় নিজের জাতধর্মগ্রন্থটি কমপক্ষে ছয় মাস পূর্ণ মনোযোগ দিয়ে পড়া।” একটি কথাই শুধু বলবো – ‘জাতধর্মগ্রন্থ’, তাই তো। বেশীদিন নয়, ৫-৬ বছর আগের কথা, আমার ছোটো ভাই স্কুল থকে ফিরেছে কোন একটা ঈদের আগের দিন, বোধ হয় পরের দিনের স্কুল বন্ধের কথা শুনে এসেছে। সে এসেই মাকে জড়িয়ে ধরে বলল – মা,কাল আমাদের বাড়িতে হবেনা? মা তাকে জিজ্ঞাসা করলো, কি ? সে বলল- ঈদ। আমি সামনেই দাঁড়িয়ে ছিলাম, কিছু মুখ দিয়ে ফুটছিল না। আমি নিজে সামনে থেকে দেখিনি তবে নিশ্চয়ই ওই ঘরেরও কোনো ছোট্ট মিয়া তার আম্মুকে জড়িয়ে ধরে দুর্গা পূজার কথা বলেছে কোনদিন। সেই আম্মুর মুখ আর আমার মায়ের মুখ কি আলাদা ছিলো...... 
কই সাহেব, আরেকবার কন জাতধর্মগ্রন্থের কথা ! 
“জানিনা কে দিয়েছিলো পলাশকে তার ডাক নাম / জানিনা কতটা ঘন হলে মেঘ হবে ঘনশ্যাম / জানিনা কতটা কথা বলা হলে হবে কথকতা / জানিনা কি ভাবে স্রোত ভেঙে দেয় নদীর জড়তা / ...... জানিনা ফুরুবে কবে বৃথা প্রশ্নের হয়রানি। উত্তর আসবেনা, তুমি আসবেই আমি জানি।” – (কবীর সুমন)।   
- কি, কেউ উত্তর জানেন কি ?এই সামান্য কিছু উত্তর,- তারপর না হয় জাতের কথা বলবেন। সৃস্টি তো একটাই...।   
জাত নিয়ে বাহাস(তর্ক) করতে গিয়ে লালন ফকিরকে নিজের মাথা ফাটিয়ে ফিরতে হয়েছিলো। কারা করেছিলো এই হিংসা ? ধূতি এন্ড লুঙ্গির মৌলবাদীরা, তাই তো। ঐ নিরক্ষর মূর্খ ‘মানুষ’টা তো দুইটা জাতের কথাই বলতেন- পরুষ, আর নারী। আর আমরা শালা টোয়েন্টি ফাস্ট সেঞ্চুরির WWW ডট কম এর লেটেস্ট মা–নু–ষ এর দল কি করি? একটু নিজের পরশ পাথরে ডুব মেরে ভেবে দেখবেন(এটা অনুরুধ নয়, কত বিজ্ঞ, জ্ঞানী, দার্শনিকরা অনুরুধ করে গেছেন তাতেও কোনো কাজ হয়নি, আর আমি কোন হরিদাসপাল)! 
...... এবং 
কিগো ধূতি এন্ড লুঙ্গির মৌলবাদীর প্রধানেরা আমার কথা ছ্যাকা দিলো নাকি? তবে সাবধান কামড় দেওয়ার চিন্তাও মাথায় আনবানা।শালা ধূতির পেছনের গোপন অংশটায় বিষ কচু লাগিয়ে দেবো, আর শালা লুঙ্গি - লম্বা দাড়ির বাগানটা পুড়িয়ে দেবো। আমি তোমাদের চাইতেও বড় মাপের হারামি কুত্তা। 
একই থালায় ভাত খাবো, আমি আর রাসেল। 
হায়রে মনফকিরা তুই আরেকটু ভালোবাসা দে, 
তুমি আসবেই আমি জানি। তারপর .................. 
                                                                                  আগরতলা 
                                                                          আগস্ট, ১৫।২০১১

