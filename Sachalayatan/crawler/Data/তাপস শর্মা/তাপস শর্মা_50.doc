এইতো জীবন। পর্ব – ০৯





আগের পর্বে কথা বলছিলাম Expression নিয়ে। 
তুমি চলে গেলে, কিছু না বলে। আমি এখন একা, ভীষণ একা...... কান্না পায়, তবে জল আসেনা।  বাইরে একটু একটু বৃষ্টি হচ্ছে। ইলশেগুঁড়ির অভিমুখে তাই আমার একটাই চাওয়া... প্লিজ চোখে একটু জল দাও..................। এক বৃষ্টির রাতে এই কথাগুলো লিখেছিলাম। আবেগের Expression  ছিল। এখন ভাবলে হাসি পায়। সত্যিই তো কি ছেলেমানুষিই না একসময় করেছি। তবে সত্যিই সেই সময়ের Expression গুলো আজ সত্যিই অনুপস্থিত। 
ছবি তোলা আমার শখ, পেশা নয়। একটা ভালো লাগার প্রকাশ কিংবা অকাজ – যাই বলা হোক না কেন, তার কোনো ভাষা নেই। এক সাধুবাবাকে একবার প্রশ্ন করেছিলাম যে, আপনার ঈশ্বর মানুষকে পঙ্গু করে দেয়, বধির করে দেয় - আপনি তা স্বীকার করেন। জবাবে উনি এতটাই উত্তেজিত হয়েছিলেন যে আমাকে শাপ-শাপান্ত করেছিলেন রীতিমতো। যদিও এই টোয়েন্টি ফাস্ট সেঞ্চুরিতে উনার মুখ দিয়ে কিংবা চোখ দিয়ে অগ্নি নিক্ষেপ হয়নি!! 
আর তাই আমার কাছে ঈশ্বরের Expression  মানেই হল - পৃথিবীর যাবতীয় কলুষতাকে একত্রিত করেই জন্ম নেয় মৌলবাদ এবং ধর্মীয় ভণ্ডামি। মন্দিরে বসে লোলুপ হারামজাদা পুরোহিত আর মসজিদে লুঙ্গিসেবক খোদাবন্দ। সব হারামি। ধর্মব্যাবসার ভিত্তি ভূমি এবং হেড অফিস হল এই মন্দির এবং মসজিদ। এবং তার পেছনের কুৎসিত রূপ। 
পথে চলতে চলতে কিছু Expression এর সম্মুখীন 









তবে এমন নয় যে আমি কোনো মন্দিরে যাইনি। ত্রিপুরা রাজ্যের উদয়পুরে একটি মন্দির আছে। এর নাম – ভুবনেশ্বরী মন্দির। রবীন্দ্রনাথের সেই ‘রাজর্ষি’ এবং ‘বিসর্জন’ এর প্রেক্ষাভুমি। প্রথমবার গিয়ে যে অনুভূতি হয়েছিল তারপর আরও তিনবার এই জায়গাটা আমাকে টেনে নিয়ে গেছে। সত্যি বলতে আমি অনুভব করছিলাম সেখানে গিয়ে, একটা ইতিহাসের সামনে দাঁড়িয়ে আছি। বিখ্যাত দুটি সাহিত্য ভাণ্ডারের ভিত্তিভূমি বুঝি এই মন্দির। পাশেই বয়ে যাচ্ছে সেই গোমতী নদী। যেখানে বিসর্জন হয়েছিল ঈশ্বরের। সেই মন্দিরে ভগবানের কিংবা ঈশ্বরের  Expression নেই। হাসি-তাতারা তাই সেখানে মহানন্দে হৈচৈ করে বেড়ায়। মনে হয় রবীন্দ্রনাথ সেখানকার প্রতিটি জিনিষকে স্পর্শ করে প্রাণের স্পন্দন বইয়ে দিয়েছেন। 
এই সেই বিসর্জনের Expression

২. 
জীবনের সবচেয়ে ভালো Expression এর সম্মুখীন হয়েছিলাম নব্বই এর দশকের মাঝামাঝি সময়ে। তখন ‘কচিডাব’ নামে একটি সাহিত্য পত্রিকা আমাদের এখান থেকে প্রকাশিত হত। সেই ছোটকাগজে আমিও কিছু লেখালেখির সুযোগ পেয়েছিলাম। বাচ্চাদের পিচ্চি সাহিত্য। লেখার যা অবস্থা ছিল, তা বলে লাভ নেই। ভাবলে এখনও হাসি পায়। সেই কাগজেই আমার লেখা দেখে এবং অন্য কি খোঁজ নিয়েই জানিনা সমন্বয় নাট্য সংস্থার কর্ণধার রবীন্দ্র সরকার আমাকে ডেকে পাঠান একদিন। উনি আবার আমার এক ক্লাস ফ্রেন্ডের বড় ভাই। এবং সে বন্ধুর সাথে আমার বিশেষ সখ্যতার খবর পুরো স্কুলই জানতো। যদিও আমরা নিছক বন্ধুই ছিলাম। সুনয়না এই বান্ধবীর পেছনে অনেকেই সে সময় লাট্টু ছিল। যাই হোক উনি যে আমাকে ডেকে পাঠালেন, আমার মনে ভীষণ ভয় ছিল। কি না কি বলে। আমি ওকে ( বন্ধুটিকে) জানালাম ঘটনার কথা। ও বলল – যাও না গিয়ে দেখা কর। অগত্যা গেলাম। নাট্য সংস্থার ঘরটা সে সময় ভালো ছিলনা। এর কয়েক বছর আগে মূল যে ভবনটা ছিল তাতে আগুন লেগে সব কিছু নষ্ট হয়ে যায়। তারপর আর আর্থিক অবস্থার জন্য তা আর ভালো করে গড়া হয়নি। সরকার প্রদত্ত একটা পুরোনো অফিস রুমে আপাতত রিহার্সাল হয়। এবং ওটাই অফিস ঘর। 
আমার আজও মনে আছে এমনই শীতের এক সন্ধ্যায় আমি সেখানে গিয়ে উপস্থিত হই। রবীন্দ্র সরকার মানে পরে আমার রবি কাকা সেখানে বসে আছেন। আমাকে দেখে বসতে বললেন। উনি অন্য আরেকজনের সঙ্গে আলোচনা সারছিলেন। অন্যারাও আসছে ধীরে ধীরে। কেউ কেউ বাইরে বিড়ি ফুকছে। ইতিউতি অনেকেই আমার দিকে কৌতূহলী দৃষ্টিতে দেখছিল। তখন আমি সদ্য মেট্রিক পাশ করে একাদশ শ্রেণীর কলা বিভাগের ছাত্র। লজ্জা লাগছিল ওরা যে এভাবে আমার দিকে দেখছে। আমি মাথাটা নিচু করে বসে আছি। হঠাৎ উনি আমাকে উদ্দেশ্য করে বললেন – তোমাকে কেন ডেকেছি জানো। আমি মাথা নেড়ে বললাম – জ্বী, না। উনি বললেন – আমাদের নাট্য দলে কিছু নতুন ছেলে নেওয়া হচ্ছে। তুমি আসতে চাও? আমি তো কি বলব তা ভেবেই পাচ্ছিলাম না। কারণ আমি ভেবে এসেছিলাম উনি অন্য কিছুর জন্য আমাকে ডেকে পাঠিয়েছেন। তখন যে বুকের মধ্যে কি সব উথাল পাথাল হয়েছিল সে অনুভূতি আজ এতোদিন পরও স্পষ্ট টের পাই। আমি হ্যাঁ বলেছিলাম। একে একে সবাই চলে এলে উনি সবার সাথে আমার পরিচয় করিয়ে দিলেন। দু একজন আমার আগে থেকেই চেনা। সেই দিন আমি বসে বসে নাটকের রিহার্সাল। দেখলাম। ভয়ানক ডিসিপ্লিন মেন্টেন করতেন তিনি। উনার অভিনয় আমি বহুবার দেখেছিলাম মঞ্চে। সেদিন কাছে থেকে রিহার্সাল দেখলাম। ‘রক্তকরবী’ নাটকের প্রস্তুতি চলছিল। রাজার ভূমিকায় স্বয়ং রবীন্দ্র সরকার। 
সেদিন রিহার্সাল এর শেষে উনি আমাকে বললেন, পরের দিন আমি যেন টাইম মতো চলে আসি। আমাকে একটা রোল দেওয়া হবে। আমি মাথা নেড়ে বিদায় নিলাম। পরের দিন যথা সময়ের অনেক আগেই আমি উপস্থিত। উনি সন্তুষ্ট হলেন। আমাকে দেওয়া হল যক্ষপুরীর এক পেয়াদার রোল। ওই দিন রাতে আসার পথে উনি আমাকে মূল স্ক্রিপ্টটা দিয়ে দিলেন পড়তে। কারণ মূল রক্তকরবী থেকে খানিকটা আলাদা করার চেষ্টা ছিল নাটকটায়। রবীন্দ্র সরকার রক্তকরবীর Deconstruction করতে চেয়েছিলেন। আর তাই উনার মতে স্ক্রিপ্টটা সবার পড়া থাকলে ভালো। ইভেন সব্বাইকে স্ক্রিপ্টটা মুখস্থ রাখতে হবে – এই রকম ইন্সট্রাকশন ছিল। যাই হোক আমার চরিত্রটা মঞ্চে তিনবার আসে একবার লাঠি হাতে,  আরেকবার হ্যারিকেন হাতে আর শেষে মিছিলের সাথে। কোন সংলাপ নেই আমার। যদিও আমি যে সেই ভূমিকায় খুব খুশি হয়েছিলাম তা কিন্তু নয়। কিন্তু কি আর করা যায়। অগত্যা এই লাঠি এবং হ্যারিকেন হাতেই পাক্কা ছয়মাস রিহার্সাল দিলাম। নাটকটা সে বছর আটবার মঞ্চস্থ হয়েছিল এবং বলতে হচ্ছে সফল ভাবেই। জনপ্রিয়ও হয়েছিল। কারণ রক্তকরবীকে এর আগে কেউ এভাবে মঞ্চস্থ করেন নি। গোটা নাটকটাই প্রায় সংলাপহীন। শুধুমাত্র অভিব্যাক্তির উপর আধারিত ছিল। সংলাপ খুবই কম। পরে থার্ড থিয়েটার নিয়ে উনি অনেক এক্সপেরিমেন্ট করেছিলেন। এটাই আমার জীবনের প্রথম বড় প্রযোজনার পথে প্রথম পদক্ষেপ ছিল। এর তিন বছর পর আবারও নতুন রূপে রক্তকরবীর মঞ্চায়নে আমি রাজার ভূমিকায় ছিলাম......   
------------------------------*------------------------------
পেছনে ফিরে দেখাঃ এইতো জীবন। পর্ব – ১,  এইতো জীবন। পর্ব – ২,  এইতো জীবন। পর্ব – ৩ ,  এইতো জীবন। পর্ব – ৪ ,  এইতো জীবন। পর্ব – ৫,  এইতো জীবন। পর্ব – ৬,  এইতো জীবন। পর্ব – ৭ , এইতো জীবন। পর্ব – ৮ 
===================================
তাপস শর্মা
আমার শহর
ডিসেম্বর ০৭ ।  ২০১১।

