শ্রেষ্ঠ পুরুষ 



আপনি বলেননি কখনো 
পৃথিবীর যাবতীয় বিবর্তনকে পাল্টে দিতে 
একবার সময়ের কন্ঠে ছুরি বসাতে 
নতুন আবর্তনের মেরুপথে 
থাবা বসাতে বলেননি আপনি।
শুধু আমি ভেবেছি 
আজও ভাবি 
গতিহীন চারুলতার চিরঞ্জয়ী অসুখ  
বিবর্ণ রাধাচূড়ার উদাসীন মুখ 
পরিনত গোলক ধাধায় হাতড়ে
শুধু আমি ভেবেছি ।
আপনি বলেননি কখনো 
তবু মৃত্যু এসেছে ভালবাসার আঁচল বেয়ে  
সন্ত্রাস এসেছে পাল্টে দেবার স্বপ্ন দেখিয়ে 
পৃথিবী নিজেকে পাল্টেছে আপন অনুভূতিতে। 
আমি ভেবেছি
গাইব নতুন স্রোতে ভেসে ভেসে 
সবুজের মাঝে মুক্তা কুড়াবো শরতের শেষে। 
আপনি বলেননি কখনো 
এসো ২৫শে বৈশাখ  
থামো ২২ শে শ্রাবন  
তবু পাতা ঝরা বাতাসে কিম্বা 
ফোটা ফোটা টাপুর টুপুর শব্দ নিয়ে এরা এসেছে ।
আমি ভাবিনি 
আজও ভাবিনি 
শুধু ধোঁয়া উড়ছে চারিদিকে  
সিগারেটের শেষ টানে 
মলিন ছাই গুলি ইতিউতি মিলনখেলায় মেতেছে 
কেন, 
আজও ভাবিনি ।
আপনি বলেননি কখনো
আমি পৃথিবীর শ্রেষ্ঠ পুরুষ 
সমন্তরাল পাহাড়
অসমন্তরাল হতে থাকে 
ধুলায় তপ্ত মাখা নাচের মধ্যে এক সময় 
ক্লান্তি নামে আসে ।
শুধু বলেছেন 
আমি তোমাদেরেই লোক... 
হয়তো তাই আমি আবারও লিখতে বসি 
চির নূতনেরে দিলো ডাক ২৫শে বৈশাখ..... 
# # # # # # # # # # # # # # # # # # # # # # # # # # # # # # # # # # # # #
এপ্রিল, ২২, ২০০৭
##( বহুদিন আগে লেখা এই কবিতাটা শেয়ার করলাম)  আজ রবিতার কলতান সঞ্চয়িতার ডেস্ক বেয়ে হৃদয় তোলপাড় করছে।

