অন্যরকম দিন



কুয়াশা কাটছে না অনেকদিন। বিষন্ন লাগে এমন দিনগুলো। কিন্তু আজ অন্যরকম একটা দিন। বিষন্ন কুয়াশার সাধ্যও ছিলো না আমার গায়ে আঁচড় কাটে। একেবারেই সাধ্য ছিলো না। কারণ আজ সারাটা দিন আমাকে ছুঁয়ে ছিলো রৌদ্র-ঝলমলে, মন ভালো করে দেয়া একটা দিন। ছুঁয়ে ছিলো উষ্ঞতা। গাছগুলো সারারাত বৃষ্টি ঝরিয়ে স্নান করেছে, নিজেদের সবচেয়ে স্নিগ্ধ, কোমল আর কাছের রঙটা আমাকে দেখাবে বলে। আজকের দিনের সবগুলো ফুল ফুটেছে শুধু আমারই জন্য। প্রজাপতিরা ঘুরে ঘুরে, উড়ে উড়ে বেড়িয়েছে তাদের আদি কাজ ভুলে। ওদের আজকের চেষ্টা  ছিলো সমস্ত সৌন্দর্য্য নিয়ে শুধু আমাকে মুগ্ধ করা।
আমি মুগ্ধ। এই সব, সবকিছুতেই আমি ভীষন রকম মুগ্ধ। আজ আমার একটা নতুন জন্ম হলো। একটা বোধ। একটা উপলব্ধি।  সৃষ্টির সময়ের সুতীব্র যন্ত্রণার মধ্যে দিয়ে জন্ম নেয়া নতুন একটা মানুষ। চোখ ছলছল করা,  ভীষন ভালোলাগার, আমার আজ অন্যরকম একটা দিন। 

