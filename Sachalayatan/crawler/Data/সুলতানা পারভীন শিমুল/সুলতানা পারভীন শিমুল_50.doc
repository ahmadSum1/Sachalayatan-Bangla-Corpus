একটি হারানো বিজ্ঞপ্তি



সে বহু বহু দিন আগের কথা। বঙ্গদেশে একুশ বছর বয়েসী একটি বালকের জন্ম হয়। জনশ্রুতি আছে, সে আই ইউ টির শিক্ষকদিগের মাথা নষ্ট করিবার ব্যাপারে অতি দক্ষ ছিলো। কখনো কখনো বন্ধুদিগের সহিত সে চলিয়া যাইতো তুরাগ নদীর ধারে। সেথায় বসিয়া গান্জা সেবন করা তাহার অতি প্রিয় একটি কর্ম ছিলো।
মন বিষাদগ্রস্থ হইলে মাতৃভক্ত এই বালক গিটার লইয়া টুংটাং বাজাইতো আর মধুর স্বরে গান গাহিতো। সচলায়তনে তাহার উপস্থিতি ছিলো বিদ্যুত চমকের ন্যায়। অতি দাপটের সহিত বিচরণ করিয়া এবং নিজেকে ক্রমাগত পরিবর্তিত করিয়া করিয়া সেই পরিবর্তনশীল দীর্ঘদিন হইতে লাপাত্তা। বহুদিন হইলো তাহার টিকিটির নাগাল পর্যন্ত পাওয়া যাইতেছে না। কেহ কেহ তাহাকে রাত্রিদিন পূর্ণ দৈর্ঘ্য চলচ্চিত্রে ডুবায়মান প্রত্যক্ষ করিয়াছেন।
এইভাবে লাপাত্তা হইবার প্রাক্কালে পরিবর্তনশীল তার ব্লগে বিশাল সংখ্যক ভিন্ন স্বাদের লেখা এবং অসংখ্য ভক্তপাঠক রাখিয়া গিয়াছে। আমরা তাহার প্রত্যাবর্তনপ্রত্যাশী।
ফিরে এসো বালক। আমরা তোমাকে খুব খুব মিস করি...

