আজ আমার মন ভালো নেই



মন ভালো নেই। মন ভালো নেই। কেন যেন মন ভালো নেই। মন ভালো হচ্ছে না। দিনগুলো সব ক্লান্ত আর বিষন্ন। রাতগুলো হয়ে উঠছে স্বপ্নহীন। চেষ্টা করছি মন ভালো করার, হচ্ছে না । কোথায় যেন কি একটা থাকার কথা ছিলো, নেই। নিজেকে কেমন যেন আশ্রয়হীন, অসহায় একজন মানুষ মনে হচ্ছে। পুরো পৃথিবী থেকে বিচ্ছিন্ন। অথচ মন খারাপ করে থাকতে ভালো লাগে না আমার। কক্ষনো না।
আজ আমার মন ভালো নেই
বসছে না মন কিছুতেই
খোলা জানালায় দাঁড়িয়ে
সুদূর আকাশ থেকে কিছু রঙ এনে দাও না
আজ আমার মন ভালো নেই
ভালো নেই ভালো নেই
নদী মরে যায় শুকোলেই
এমন তো কোনো কথা নেই
আবার শ্রাবণ এসে ভরে দিয়ে যায়
তৃষিত নদীর বুক
তেমন শ্রাবণ হয়ে তুমি আজ ভরে যাও না
আজ আমার মন ভালো নেই
আলো নেভে দিন ফুরোলেই
এমন তো কোনো কথা নেই
জোনাকি প্রদীপ হয়ে জ্বেলে দিয়ে যায়
তিমির রাতের মুখ
তেমন প্রদীপ হয়ে তুমি আজ জ্বলে যাও না
আজ আমার মন ভালো নেই
ভালো নেই ভালো নেই
কোথায় যেন শুনেছিলাম, মন খারাপ হলে কষ্টের গান শুনতে হয়। গানের কষ্টে, মনের কষ্টে কাটাকাটি হয়ে যায়। মিথ্যে কথা। আজ প্রায় সারাটা দিন সানী জুবায়েরের এই গানটা শুনেও, আমার কষ্ট একটুও কাটেনি। মন একটুও ভালো হয়নি। ভাল্লাগছে না কিছুই...

