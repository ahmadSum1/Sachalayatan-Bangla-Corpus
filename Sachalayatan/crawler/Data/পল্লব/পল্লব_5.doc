একটা গান শেয়ার করি



টম আর জেরি নামে দুই ইঁদুর-বিড়ালের কার্টুন দেখে নাই, এমন পাবলিক বোধ হয় নাই। টম অ্যান্ড জেরির কার্টুন বলতে আমি চাক জোন্স আর ফ্রেড কুইম্বির কার্টুনগুলা বুঝাই। নতুন কতগুলা বের হয়েছে, ভাল লাগে নাই।
টম অ্যান্ড জেরি কার্টুন সবচেয়ে বেশি যে কারণে ভাল্লাগে, সেটা হল বহু পুরানো জোকগুলা এটায় নিত্যনতুন ভাবে দেখানো। যেমন, মাথার উপরে নেহাই পড়ে চ্যাপ্টা হয়ে যাওয়া অনেক জায়গাতেই আছে, কিন্তু মুখের ইস্ত্রি পড়ে মুখ তিনকোনা আকৃতি হয়ে যাওয়া টম অ্যান্ড জেরিতে দেখেছি।
কয়েকটা পর্ব খুব বেশি মজার লাগে। তার মধ্যে একটা হল Solid Serenade। পর্বটায় টম একটা বাড়ির "সুন্দরী" মেয়েবিড়ালকে গান গেয়ে পটানোর চেষ্টা করে। বিপত্তি হল, বাড়িতে কিলার (অন্যখানে স্পাইক নামেও আছে এই কুকুরটা) নামে একটা পাহারা দেওয়া কুকুর। ও হ্যাঁ, জেরিও থাকে ওই বাড়িরই একটা ফোকরে... 

পর্বটা মাথায় ঢুকে যাওয়ার একটা বড় কারণ বোধ হয় টমের গানটা। ছোটবেলায় ইংরেজি শুনে অত ভাল বুঝতাম না (মুভি দেখতে বসলে "কি হল? কি হল?" করে ভাইয়া-আপুর মাথা খারাপ করতাম  ) তাই গানের কথা না জানায় বড় হয়ে গানটা খুঁজে পাইনাই। কয়েকদিন আগে টিউলিপ গানটা খুঁজে পেয়ে দিল। শোনার পর থেকে গানটা মাথায় ঘুরছে। লুইস জর্ডানের গাওয়া এই গানটার নাম, কথা দুইটাই একটু অদ্ভুত - "Is You Is or Is You Ain't My Baby?" ফোক/কান্ট্রি চার্টের ১ নাম্বারে উঠেছিল এই গানটা।
mp3 পেলাম না বলে ইউটিউব শেয়ার দিলাম - 

এবার আপনার মাথায়ও ঢুকল মনে হয় 
---আশাহত

