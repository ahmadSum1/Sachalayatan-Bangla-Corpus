যুদ্ধাপরাধ ও যুদ্ধাপরাধীদের নিয়ে সচলায়তনে চালু মতামত প্রচারের প্রয়োজন বোধ করছি



বুয়েটে পড়ার সময় আমরা Warcraft নামে একটা কম্পিউটার গেমের ভক্তরা গেমের ছবি দিয়ে টিশার্ট বানিয়েছিলাম। টিশার্টটি নিঃসন্দেহে ভালো হয়েছিল, কারণ অল্প কয়েকটা বানিয়ে মানুষজনকে দেওয়ার পর যারা গেম খেলা জিনিসটা নিয়ে আগ্রহী না, তারা পর্যন্ত টিশার্টটির জন্য অনুরোধ করেছে, দুয়েকজন গেমটা নিয়েও আগ্রহী হয়েছে। শেষ পর্যন্ত টিশার্ট কম পড়েছিল।
আমার পয়েন্ট হলো একটা গেমের স্রেফ একটা ছবি দিয়ে টিশার্ট বানিয়ে আমরা আমাদের প্রিয় একটা গেমের কথা ছড়াতে পেরেছিলাম। কয়েকদিন আগে সচলে বরাহশিকারের ছবি নিয়ে একটা পোস্টে কারো একজনের মন্তব্যে টিশার্টের প্রস্তাব এসেছিল। এখনকার অবস্থা দেখে এই প্রস্তাবটা খুবই যুক্তিযুক্ত মনে হয়েছিল আমার।
আমার মতে, যুদ্ধাপরাধ এবং যুদ্ধাপরাধীদের বিরুদ্ধে আমাদেরও প্রচারের মাঠপর্যায়ে নামা উচিত। আমি বলতে চাচ্ছিনা এখনি এসবের দাবীতে মিছিল, মানববন্ধন or worse গাড়ি ভাংচুর এসব শুরু করে ফেলি। We can start small. For now, আমার মাথায় যে দুটো আইডিয়া আসছে, তা হলো - 
১) টিশার্ট -  সচলায়তনে বেশ কয়েকজন প্রতিভাবান ডিজাইনার আছেন। দৃষ্টি আকর্ষক, সহজে বোধগম্য কিছু ছবি আর কিছু স্লোগান ("যুদ্ধাপরাধীদের বিচার তো আর আওয়ামী ইস্যু নারে কাকা। এইটা একটা পাবলিক ইস্যু।" - হিমু ভাইয়ের পোস্টের এই লাইনটা আমার খুবই প্রিয়) নিয়ে একটু বড় স্কেলে টিশার্ট বানিয়ে আমরা নিজেরাই ছড়াতে পারি।
২) পোস্টারিং - ১৯৭১ এর মতো এখনও যুদ্ধাপরাধীদের বিরুদ্ধে ক্যারিকেচার আর স্লোগান নিয়ে সিঙ্গেল কালার পোস্টার খুব কম খরচে অনেক বড় স্কেলে করা যায়। মেসেজ ছড়ানোর জন্য পোস্টারের কার্যকারিতা অনেক। কোন একটা জঙ্গীদলের "আল-বাইয়্যিনাত" নাম দিয়ে দেয়াললিখনের এফেক্ট নিজের চোখেই দেখেছি। মানুষ এগুলো দেখে, দেখে কথা বলে, যার মনে ধরে সে অনুসরণ করে।
ব্লগে এখন যুদ্ধাপরাধীদের পক্ষেবিপক্ষে বহু লেখালেখি হচ্ছে, আমার ভয় লাগে ফেসবুকে জামাতীদের গ্রুপের সংখ্যা দেখলে। Young generation এখন ইন্টারনেটে দুই ধরণের বক্তব্য নিয়েই যথেষ্ট রিসোর্স পায়। তবে চিন্তার ব্যাপার হচ্ছে জামাতী টাইপ লিঙ্ক/পোস্টগুলোই সহজে পাই, অল্প কথায় খুবই গুছিয়ে ভয়ঙ্কর মিথ্যার প্রচার। (হয়ত আমিই ইন্টারনেট সার্চে ভাল নই, কিন্তু আমার মত যে আরও মানুষ আছে) যে জানে না, সে খুব সহজে এসবে convinced হয়ে যায়। এর বিপরীতে "যুদ্ধাপরাধীদের বিচারের বিরুদ্ধে কিছু কথা এবং সেগুলোর প্রত্যুত্তর" এমন পোস্টের সংখ্যা এবং প্রচার খুব কম মনে হয়েছে আমার কাছে। যা পাই, তার বেশিরভাগই অজস্র তথ্যের ভারে বোঝাই, অস্থির একটা ছেলে এতো বড় একটা লেখা পড়ার ধৈর্য রাখে না প্রায়ই।
বইমেলায় সচলায়তনের কিছু বই বের হয়েছে শুনেছি, যদিও আমার সেগুলো দেখার সৌভাগ্য হয়নি। এখানেও আমি নিজেকে দিয়েই আরেকবার বিচার করি। আমি বইমেলায় গিয়েছি খুব কম (আমার দুর্ভাগ্য), কিন্তু যতবার গিয়েছি, মুক্তিযুদ্ধ আর এই জাতীয় বিষয়ক প্রবন্ধ নিয়ে লেখা বই হাতে নিয়ে উল্টেপাল্টে দেখেছি, আগ্রহ লাগলে দাঁড়িয়ে কিছুক্ষণ পড়েছিও। কিন্তু কেনা হয়নি। কেবল দুতিনটা গল্পের বই কিনে ঘুরাঘুরি করে বের হয়ে গিয়েছি। আমার মত এমন আরো অনেকে আছে, আমার নিজের মত হলো "চেংড়া পুলাপাইন খালি গপ্পের বই খুঁজে আর অন্যপ্রকাশের সামনে ভিড় করে।" (প্লিজ, এটা আমার ব্যক্তিগত মতামত, কাউকে আহত করার উদ্দেশ্য নেই।)
অগোছালভাবে অনেকগুলো কথা বললাম। যা বুঝাতে চেয়েছি তা হলো, আমার মনে হয় আরো বরাহদের বিরুদ্ধে আরো প্রচার দরকার এবং তা হওয়া চাই এমন যেন একজন অশিক্ষিত রিকশাওয়ালার কাছেও পৌছায়। সে যেন একটা পোস্টারে শুয়ারের ছবি দেখে বলতে পারে, "অই যে! মইত্যা রাজাকার!"
সেদিন সামুতে একটা ব্লগের কমেন্টে দেখলাম একজন জিজ্ঞেস করছে, "জাহানারা ইমামকে শহীদ জননী কেন বলা হয়? উনি কি করতে গিয়ে শহীদ হয়েছেন?" প্রথমে মনে হল, কোন বরাহছানা, পরে আরেকজন যখন প্রশ্নটার উত্তর দিল, তখন সে জবাবে ধন্যবাদ দিয়ে স্বীকার করলো যে জিনিসটা সে আসলে জানত না।
এটা আমার প্রথম পোস্ট এখানে। কথাগুলো অনেকদিন ধরে মাথায় ঘুরছে। ঠিকমত গুছিয়ে বলতে পারলাম নাকি জানিনা। হয়ত এগুলো নিয়ে already এখানে কথা হয়েছে, বিশ্লেষণ হয়েছে, তারপরেও বলতে ইচ্ছা হলো। আমি মোটামুটি মূর্খ এখানকার অনেকের চাইতেই, তাই ভুল কিছু বলে থাকলে অনুরোধ থাকল, ঠিক করে দেবেন।
--- আশাহত

