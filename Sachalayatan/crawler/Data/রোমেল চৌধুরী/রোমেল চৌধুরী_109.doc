ভুতুড়ে বাড়ী



----------------------রোমেল চৌধুরী
জানি আমি থাকি একটি নিরালা গৃহে
তার, চিহ্ন মুছেছে বহু বসন্ত আগে
গর্ভগৃহের দেয়াল ক'টির ওপর
সূর্য পরায় রোদেলা আলোর টোপর
আর, বেগূনী শাখার বুনো কুঁচফল জাগে।
জীর্ণ বেড়ায় আঙুরলতার আঁচল
গাছে গাছে ভরে নিড়ানো ক্ষেতের কোল
কাঠুরেরা মাতে বৃক্ষের সংহারে
পাবে নাকো খুঁজে কুয়োতলা বরাবর
পায়ে হাঁটা সেই পথের চিহ্ন আর।
আমি বেঁচে আছি বিচিত্র হৃদয় মাঝে
দূ্র নির্জনে বিস্মৃত সেই বাঁকে
ভুলে যাওয়া পথ অনাদরে শুয়ে থাকে
নেই ধুলোস্নান, গোধুলী লুটিয়ে পড়ে
রাত্রির বুকে; হুতুম পেঁচার ডাকে।
(Robert Frost রচিত 'The Ghost House' এর ছায়া অবলম্বনে )

