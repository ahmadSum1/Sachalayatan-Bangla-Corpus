একটি সমর্পনের ছড়া



তুমি কি প্রথমা
সিঁড়ি দিয়ে নামা
মায়াবী উপমা
অভাগা জীবন মাঝে?
জলের আঁচড়ে
বুক ছিঁড়ে ফুঁড়ে
নীল ব্যথা জুড়ে
কতটা কাঁদাবে সাঁঝে!
ইনিয়ে বিনিয়ে
খেলেছ কি নিয়ে
জোনাকী চিনিয়ে
কতটা সুখের ছোঁয়া?
সবি গেল বুঝি
নেবে নাকি খুঁজি
আঁধারের ঘুঁজি
বিরহ অনলে ধোয়া।
সন্ধ্যা তারাতে
চাইনা হারাতে
দুবাহু বাড়াতে
আছি আমি আজো রাজী
ওগো প্রিয়তমা
কোরো মোরে ক্ষমা
নেই কিছু জমা
হেরে গেছি সব বাজী।

