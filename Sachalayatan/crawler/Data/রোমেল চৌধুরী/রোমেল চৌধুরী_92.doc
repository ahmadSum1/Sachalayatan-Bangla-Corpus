এলার্ম ঘড়িটা



এলার্ম ঘড়িটা
নিশ্চিত উঠবে বেজে
এই প্রত্যুষে-
মগজের কোষে কোষে
ঘাই দিয়ে সময়ের স্রোত যাবে বয়ে।
বসে আছি
ওষুধের দোকানে
মন ঘুড়ি ভোকাট্টা কোন সে সুদূরে;
সেইক্ষনে এলো সে;
সবুজ বালিকা
চুলের ঝর্ণাটি তার সোনালি বরণ
হাসিমুখে বলে,
“দুঃখিত তোমার সনে,
এইক্ষণে, এইখানে
নেই কোনো বিকিকিনি
তোমাকে কি চিনি?”
এলার্ম থেমে গেলে
ঘুম থেকে জাগি
যেমন উঠেছি জেগে
এই প্রত্যুষে-
এলার্ম বাজেনি তো
জাগাতে আমাকে
সাততাড়াতাড়ি।
(Mary Evans রচিত The Alarm Clock এর ছায়া অবলম্বনে)

