একটি সাম্প্রতিক প্রেমের কবিতা



এখানে সুখের ভিটেয় চড়ে ঘুঘু
বিরূপ কিরণ টগবগিয়ে ফোটে
এ ডালে দোলে অনিশ্চিতের দোলা
ক্রুদ্ধ ঘোড়া ঊর্ধ্বশ্বাসে ছোটে
এ হৃদে কেবল দ্বিধার খেলা, প্রিয়…
চোখের তারায় দূর গোধূলির আলো
এ ঠোঁটে বাঁধা হীরক অঙ্গুরীয়
তীব্র ঘৃণা মিশের মতো কালো
অলীক আশা জ্বলছে নিরবধি
দূর গোধূলি খুনের আভা মাখে
তিক্ত আকাশ, রিক্ত জীবন নদী
প্রেমের মাঝে খুঁজবে তুমি কাকে?
তবুও তুমি মিনতি কেন রাখো?
চোখের তারায় অলীক স্বপ্ন আঁক;
এ নীড়ে তুমি পাবে না কোন ঠাই
জেনেও কেন আমাকে তোমার চাই?

