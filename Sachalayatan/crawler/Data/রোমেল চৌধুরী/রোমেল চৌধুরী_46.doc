বৃত্তে বন্দী



তুমি চলে গেলে
আরো খানিকটা নির্জন দিন পাবো
নিভৃত আঁধারে মসৃণ সুরে সত্ত্বাকে গড়ে নেব
যেটুকু সময় তুমি পাশে ছিলে
নিজেকে গিয়েছি ভুলে
অবহেলা ভরে দিয়েছি নিজের বুকের পাঁজর খুলে
সেখানে জমেছে শ্যাওলার মতো ভেজা অভিমান কিছু
সেখানে জমেছে ক্লান্তির ক্লেদ কতো
বুড়ো স্বপ্নের মতো
ঘষে ধুয়ে ফেলি 
ম্লান চোখ জুড়ে লেগে থাকা যতো দাগ
নেই ভালোবাসা নেই কোন অনুরাগ 
ধবধবে সাদা শুদ্ধ হলাম আমি
দিবস হলোনা গত
তবু কেন জাগে তোমার জন্য প্রতীক্ষা অবিরত!
(হাইকু সিকোয়েন্সে লেখা)

