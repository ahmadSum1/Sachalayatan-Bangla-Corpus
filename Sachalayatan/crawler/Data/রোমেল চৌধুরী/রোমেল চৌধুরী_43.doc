অচলায়তন



প্রাত্যহিকের জটিল ফাঁদে আটকে পড়ার ধন্ধে
ঘরের ভেতর লুকিয়ে থাকি সকাল থেকে সন্ধ্যে
খেয়াল বশে মনটা যদি উড়াল দিতে চায় তো
লাগাম কষে আটকে রাখি শেকল বাঁধি পায় গো
বিবেক বলে চিন্তারাজি লুকিয়ে রেখে কাজ কি
বুদ্ধি বলে খড়-বিচালি হারাতে তুই চাস কি?
ঘরের খেয়ে ছুটিস কেন বনের মোষের পিছু
নেই সেখানে লাভের গুঁড় আর প্রাপ্তিযোগের কিছু
তারচে' বরং যোগ দিয়ে দে জ্বী হুজুরের দলে
কাকাতুয়ার বচন খিঁচেই ভরতে পারিস থলে।

