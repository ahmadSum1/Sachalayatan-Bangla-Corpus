ঘরে ফেরার গান



১. পূর্বরাগ
চাতক পাখি এবার উড়াল দেবে
ঢাকছে তাকে আপন গৃহকোণ
কন্যাটি তার বাবার আদর নেবে
বউটি নেবে মনের সিংহাসন।
এখন শুধু প্রতীক্ষারই পালা
বাজছে প্রাণে মধুর শিহরণ
মনের আকাশ মুক্তো-মানিক ভরা
আসবে কখন সেই সে শুভক্ষণ!
কন্যা যখন ড্রইং খাতা মেলে
আপন মনে বাবার ছবি আঁকে
গিন্নী তখন সকল কিছু ফেলে
নানারকম পসন্দের পদ রাঁধে।
এসব ভেবে কি হয় মনে জানো?
ওদের কাছে সকল ফেলে ছুটি
থাকনা পড়ে কাজের দৈত্য-দানো
পরান ভরে প্রাণমদিরা লুটি।
২. দুবাই এয়ারপোর্টে
প্নেনের সীটে বসে
হিসেব করি কষে
ঘন্টাখানেক সময় পেতে পারি
নামতে যদি পারি তড়িঘড়ি
দুবাই এয়ারপোর্টে।
একটি বারবি ডল
একটি লেডিস ঘড়ি
পারফিউম আর ক’তেক জুয়েলারী
টফি-লজেন্স হরেক রকমারী
ভাগ্যে যদি জোটে।
ছুটেই যেন এলাম
হাতের কাছেই পেলাম
ডলার ভেঙ্গে দিনার মুঠোয় ভরি
ঝড়ের বেগে সদাই নিলেম সারি
তৃপ্তি ভরা ঠোঁটে।
বোর্ডিং গেটের পাশে
এবার দাঁড়াই এসে
একটু বুঝি দেরীই হলো এ’বে
আমায় ফেলে বিমান উড়াল দেবে?
শঙ্কা মনে ফোটে।
রোমেল চৌধুরী
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%6f%6d%6d%65%6c%31%38%39%40%79%61%68%6f%6f%2e%63%6f%6d%22%3e%72%6f%6d%6d%65%6c%31%38%39%40%79%61%68%6f%6f%2e%63%6f%6d%3c%2f%61%3e%27%29%3b'))

