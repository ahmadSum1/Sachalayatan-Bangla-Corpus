[b]প্রেম: সিলেটি স্টাইল[/b]



প্যাঁচাল: ভ্রাতা নাজমুল আলবাব একটা  ছড়ার কথা বলছিলো, কিন্তু  খুঁইজা- টুইজা বাইর করতে  বেশ  দেরী হইয়া  গেলো। সেই কোন জমানার কথা! যারা পড়বেন - মাত্রা-টাত্রা নিয়া মাথা ঘামাইয়েন না। ছড়ারে সর্বদা ছকে বানতে ইচ্ছা করে না আমার।
--------------------------------
অনেকেই পেতে চায়
সুন্দরী শর্মীকে
শর্মী ভালোবাসে
সাদা-মাটা বেকার এক
নাটকের কর্মীকে।
শর্মীর বাবা তা
কখনোই  চান না
মাঝে মাঝে শর্মীর
পায় তাই  কান্না।
কান্না পেলেও
করা  যায় আর কী -
ছেলেটার কষ্টে
আসে যায় কার কী!
তারপর শুভদিনে
শর্মীকে নেয় কিনে
বিদেশ থেকে আসা
ইমিগ্র্যান্ট পাত্র,
এই শোকে মরে যায়
নাটকের সেই ছেলে
এম .সি. কলেজের
বাংলার ছাত্র। 

