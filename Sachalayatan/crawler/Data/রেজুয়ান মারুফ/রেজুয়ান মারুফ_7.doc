মূক্ত হয়ে মরবে সে - যে পালন করছে তার শেষ জন্মদিন



জন্মদিনটি সবাই আনন্দে কাটাতে চায়, চায় বিপদমুক্ত থাকতে। কিন্তু রনি তার জন্মদিনেই ডাকাতি করতে বেরিয়েছিল এবং যেই সেই ডাকাতি নয়, ডাকাতির ইতিহাসে বড় বড় অক্ষরে লেখা আছে - এমন ডাকাতি।
১৯৬৩ সালের ৮ অগাস্ট একটি ট্রেন আসছিল গ্লাসগো থেকে লন্ডনের উদ্দেশে যার একটি কম্পাটমেন্টে ছিল বিশাল অংকের কড়কড়ে নোট। এতো টাকা ! যা দিয়ে অনায়াসে রাজার হালে জীবন কাটিয়ে দেয়ো যায়। রনি এবং তার সঙ্গীরা ২.৬ মিলিয়ন পাউন্ড ডাকাতি করে। কিন্তু স্বজনদের জন্মদিনের বার্তা তাকে  সৌভাগ্য এনে দিতে পারেনা। ধরা পরে তাকে জেলে যেতে হয়, ৩০ বছরের সাজা হয় তার।
রাতারাতি দিকে দিকে ছড়িয়ে যায় তার নাম। কিন্তু প্রচার মাধ্যমে যে শিরোনাম হচ্ছে প্রায় প্রতিদিনই তার জন্যে কি চার দেয়ালের বন্দি জীবন? ১৯৬৫ সালে মাত্র ১৫ মাস পরেই দেয়াল টপকে কয়েদখানা থেকে পালিয়ে যায় সে। প্যারিসে প্লাস্টিক সার্জারি করে চেহারা খানিকটা বদলে দুই সন্তান আর বউ নিয়ে চলে যায় অস্ট্রেলিয়ায়। সেখানে তার ভালোই কাটছিলো – নতুন রুপে, নতুন পরিচয়ে। কিন্তু ব্রিটিশ গোয়েন্দারা গন্ধ শুঁকে শুঁকে  ঠিকই তার খোঁজ পেয়ে যায়।
কি আর করা , আবারো পলায়ন। রনি এবার আস্থানা গাড়ে ব্রাজিলে। স্কটল্যান্ড ইয়ার্ডের গোয়েন্দরা এবারো তাকে খুজেঁ বের করে। কিন্তু ততদিনে প্রেমিক দশ্যূর ব্রাজিলিয়ান প্রেমিকার গর্ভে জন্মেছে তার সন্তান ,আর সেই ব্রাজিলিয়ান সন্তানের  পিতা হওয়ায় তাকে ব্রিটেনে ফিরিয়ে আনতে দেখা দেয় আইনী জটিলতা। হাল ছেড়ে দেয় ব্রিটিশ পুলিশ।
তারপর আস্তে ধীরে ব্রিটিশ মিডিয়া ভুলে যেতে থাকে রনি’র কথা। সে থাকে তার মতো ব্রাজিলের রিও'তে। এভাবে কেটে যায় তিন যুগ। ৯০এর শেষের দিগে পরপর কয়েকবার  স্টোক  হলে  রনি উন্নত চিকিতসার জন্যে ইংল্যান্ডে ফিরে আসতে চায়। ব্রিটিশ মিডিয়া আবার তাকে নিয়ে মাতে। ২০০১ সালে সান পত্রিকা তাকে ফিরিয়ে আনতে প্রাইভেট জেট পাঠায়, সেই প্লেনে চড়ে একদার সারা জাগানো লুটেরা অর্থশূণ্য-রিক্ত বেশে ফিরে আসে নিজ বাসভূমে। তার বয়স তখন ৭১ বতসর।  বিমান বন্দর থেকেই তাকে পূনরায় জেলে পাঠানো হয়।
রনি’র শারীরিক অবস্থা দিন দিন খারাপ হতে থাকে। নরউইচ হাসপাতালের বৃদ্ধ কয়েদীদের জন্য বিশেষ ওয়ার্ডে স্থানান্তরিত করা হয় তাকে। এখানেই প্রিজনগার্ডদের পাহারায় তার চিকিতসা চলছিল। কয়েকদিন আগে নিউজে দেখলাম ট্রেন রোবার রনি বিগস যে কোন সময় মারা যেতে পারে, ডাক্তাররা তার আশা ছেড়ে দিয়েছে।
এদিকে তার ছেলে মাইকেল বিগস অনবরতই লড়ছিল বাবার মুক্তির জন্য। শেষমেশ কতৃপক্ষ সদয় হয়, তার আশিতম জন্মদিনে এবং সেই ট্রেন ডাকাতির ৪৬ তম বার্ষিকীতে তাকে মুক্তি দেয়া হচ্ছে আজ। এটাই হয়তো রনির শেষ জন্ম দিন। সে এখন চলতে-ফিরতে বা কথা বলতে পারেনা। স্পেলিং বোর্ডে লিখে সে তার অনুভূতি জানিয়েছে – সে সুখী। সে হাসপাতালের বেডে যেমন ছিল তেমনই থাকবে সে, এখান থেকেই হয়তো তার শব নিয়ে যাবে স্বজনেরা। কিন্তু এই মৃতপ্রায় বিখ্যাত/কূখ্যাত দশ্যূর পাশে এখন কোন প্রিজন গার্ড নেই। তার হয়তো একটাই তার শান্তি । মুক্ত হয়ে কাটাতে পারছে তার শেষ জন্মদিনটি এবং কয়েদি হয়ে মরতে হবে না তাকে। 

