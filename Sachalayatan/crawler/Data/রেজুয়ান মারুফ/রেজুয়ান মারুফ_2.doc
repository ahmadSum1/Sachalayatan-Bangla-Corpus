ঈদ স্পেশাল!  ভাইয়া বিষয়ক দুইটা  ছড়া



১.    'পাশের বাড়ির মাইয়া'
ছাদে উইঠা টাংকি মারে
পাশের বাড়ির মাইয়া
বারান্দাতে বইসা আমি
থাকি কেবল চাইয়া।
তুমি আমার প্রথম সকাল.....
গানটা  উঠে গাইয়া
খোসা ফিকে আমার দিকে
চিনা বাদাম খাইয়া।
হঠাত আমার ভাইয়া
পিছন থিক্যা আইয়া
ধমক মারে - পড়তে বসো
নিজের ঘরে যাইয়া!
খেদায় দিয়া আমারে  হায়
ভাইয়া থাকে চাইয়া
খিল খিলায়া হাইসা উঠে
পাশের বাড়ির মাইয়া।
২.    'ধরা খাওয়া'
দেখা-টেখা হয় প্রায়ই ,কথা হয়না
আমি যদি হাই বলি -
চলে যায় সেই মেয়ে , কিছু কয়না।
মনে মনে ভাবি - খুব গোবেচারা মেয়ে
এতো  টিজ করি তবু - দেখেনা তো চেয়ে ।
এক দিন ডেকে বলি - এ্যই মেয়ে শোনো
তোমার কি  আছে  - বয় ফ্রেন্ড  কোনো?
এইবার মেয়েটা চোখ তুলে চায়
মুচকি হাসি দিয়ে সোজা চলে যায়।
( স  প্তা  হ      খা  নে  ক      প  রে )
অবশেষে পেয়ে যাই পরিচয় তার-
ওই মেয়েটা কই থাকে- কি হয় কার।
দমে যাই খোঁজ পেয়ে
হেভি এক ডোজ খেয়ে-
হায় হায় লজ্জা - শেষ নাই যার
ওই মে'টা  প্রেমিকা  বড় ভাইয়ার!!!

