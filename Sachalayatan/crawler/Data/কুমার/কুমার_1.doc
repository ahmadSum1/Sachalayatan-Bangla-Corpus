রঙ্গে ভরা বঙ্গবাণী ২০১২






আমি নিজেকে বাচাল বলেছি। সাংবাদিকেরা এডিট-টেডিট করে আমারটা ফেলে দিয়েছে। প্রধানমন্ত্রীরটা জোড়া লাগিয়ে চালিয়েছে।



এটিএন বাংলার চেয়ারম্যান মাহফুজুর রহমান প্রধানমন্ত্রীকে বাচাল বলা প্রসঙ্গে



বিশ্বব্যাংক টাকা দেয় নাই, তাতে কী হয়েছে? আমরা আমাদের নিজেদের টাকায় পদ্মা সেতু করব। দরকার হলে এক বেলা বাজার করব না।



জাতীয় সংসদের উপনেতা ও বাংলাদেশ আওয়ামী লীগের প্রেসিডিয়াম সদস্য সৈয়দা সাজেদা চৌধুরী পদ্মা সেতু প্রসঙ্গে 


আবুল হোসেন দেশপ্রেমিক।


প্রধানমন্ত্রী শেখ হাসিনা সদ্য পদত্যাগী মন্ত্রী সৈয়দ আবুল হোসেনের দেশপ্রেম সম্পর্কে  



গাড়ি চালানোর জন্য শিক্ষা ততটা গুরুত্বপূর্ণ নয়, চালকদের কিছু চিহ্ন চিনতে পারলেই হয়।



সড়ক দুর্ঘটনায় তারেক মাসুদ ও মিশুক মুনীরের মৃত্যুর পর গাড়িচালকদের যোগ্যতা ও দক্ষতা নিয়ে প্রশ্ন উঠলে নৌমন্ত্রী শাজাহান খান 



তারেক রহমান স্বাধীনতা, সার্বভৌমত্ব ও গণতন্ত্র রক্ষার প্রতীক। সৃজনশীল রাজনীতির প্রবর্তক।



তারেক রহমান সম্পর্কে বিএনপির ভারপ্রাপ্ত মহাসচিব মির্জা ফখরুল 



শাজাহান খান ও তার সন্তানদের ডিএনএ টেস্ট করলে চাঁদাবাজির গন্ধ পাওয়া যাবে।



নৌমন্ত্রী শাজাহান খান সম্পর্কে বিএনপি নেতা মির্জা আব্বাস



খালেদা জিয়া বৃহত্তর জামায়াতে ইসলামীর মহিলা আমির।



বিরোধীদলীয় নেত্রী খালেদা জিয়া সম্পর্কে মতিয়া চৌধুরী



তাঁর বিশ্রী হাসি দেখলে মানুষ ভয় পায়। ভয় পেয়ে টেলিভিশন বন্ধ করে দেয়।



বিএনপি’র নারী সংসদ সদস্য রেহানা আক্তার স্বরাষ্ট্রমন্ত্রী সম্পর্কে



ঈদের ছুটিতে গ্রামের বাড়িতে গেলে অবশ্যই ঘরে তালা লাগিয়ে যাবেন।



রাজধানীর বাসিন্দাদের প্রতি অনুরোধ জানিয়ে স্বরাষ্ট্রমন্ত্রী সাহারা খাতুন 



তিনি অসাম্প্রদায়িক, সাম্প্রদায়িক সম্প্রীতিতে বিশ্বাসী। মুক্তিযুদ্ধের সময় তিনি কোনো সম্প্রদায়ের বিরুদ্ধে বক্তব্য রেখেছেন বা কর্মকাণ্ড করেছেন, তার কোনো নজির নেই।



সাবেক সেনা কর্মকর্তা আবদুল্লাহহিল আমান আযমী তার জন্মদাতা যুদ্ধপরাধী রাজাকার গোলাম আযম সম্পর্কে 



স্বাধীনতাযুদ্ধে অংশ নিতে না পারলেও ১৯৭১ সালের ১৬ ডিসেম্বর বিজয় দিবস থেকেই স্বাধীন বাংলাদেশের সেবায় আত্মনিয়োগ করেছি। দেশ, জাতি, জনগণও আমাকে যথেষ্ট সম্মানিত করেছে। আমার বাড়িতে, গাড়িতে জাতীয় পতাকা দিয়েছে। ৪০ বছর আগে এ কুঅভ্যাস থাকলে এখনও তা দেখা যেত, কারণ অভ্যাস বদলায় না।



একাত্তরের ঘাতক দালাল যুদ্ধপরাধী জামায়াতের সেক্রেটারি জেনারেল রাজাকার আলী আহসান মোহাম্মদ মুজাহিদ নিজের অপরাধ প্রসঙ্গে



৭১ এ সাঈদী জামায়াতের কোন বড় নেতা ছিলেননা, সুতরাং সাঈদী তেমন কোন যুদ্ধাপরাধী না।



টক শোএ অংশ নিয়ে ঢাকা বিশ্ববিদ্যালয়ের আইন বিভাগের চেয়ারম্যান আসিফ নজরুল
১
পাদটীকা১. শিরোনামটি সচল অভ্রনীলের লেখা থেকে ধার করা।


