লাল সবুজে ছাওয়া ফেসবুক...




১.
খুব ভাল লাগছে ফেসবুকের ফ্রেণ্ডলিস্টের দিকে তাকাতে। প্রায় পুরো ফ্রেন্ড লিস্টটা লাল সবুজে ছেয়ে গেছে...
২.
রিকোয়েস্টটা পেয়েছিলাম যদ্দুর মনে পড়ে গত সপ্তাহে। বলা ছিল অন্তঃত ১৬ই ডিসেম্বরের জন্য ফেসবুকের প্রোফাইল ছবিটাতে দেশের লাগানোর কথা। প্রথমবার পাত্তা দেইনাই। কারন ফেসবুকে প্রতিদিন গড়ে ৩০টার মত বিভিন্ন রিকোয়েস্ট আমাকে ডিলিট করতে হয়, তাই এইটাতে আলাদা কোন গুরুত্ব দেইনি। গুরুত্ব দিলাম তখন যখন দেখি ডিলিট করার পরও একই রিকোয়েস্ট বারবার আস্তে থাকে বিভিন্ন বন্ধুর কাছ থেকে। পরে একসময় আমিও উড়ালাম লালসবুজের পতাকা আমার প্রোফাইলে। আমার ফ্রেণ্ডলিস্টে দেখলাম লাল সবুজের আধিক্য। সেই রঙের মধ্যে আমিও মিশে আছি। শুধু আমারটা না, অন্য বন্ধুদের প্রোফাইলে গিয়ে দেখলাম সবার ফ্রেণ্ডলিস্টই লালসবুজের ছোপ দেখাচ্ছে। অনেকদিন পর মনে হচ্ছে আমরা সবাই যেন এক কাতারে মিশে গেছি। সবাই যেন লাল সবুজের আবিচ্ছেদ্য অংশ।
৩.
একজনের অনুরোধে হাজারজন যদি তাদের প্রোফাইল ছবিতে পতাকা উড়াতে  পারে, তবে আমাদের কোটি মানুষের স্বপ্ন যে "সোনার বাংলাদেশ" আমরা কি পারিনা সেটা সত্যি করতে? 
[ছবি সূত্রঃ ফেসবুকে কিংকং এর প্রোফাইল ছবি]

