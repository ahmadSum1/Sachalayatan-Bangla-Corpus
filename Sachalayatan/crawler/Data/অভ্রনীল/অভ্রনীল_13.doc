প্যান্টুলুন হারাইলাম!



[১]
নামের এক অংশ হঠাৎ করিয়া হাপিশ হইয়া যাবার কারনে আমার নামটিকে বড়ই দুর্বল দুর্বল ঠেকিতেছে। যোগদানের মুহূর্ত হইতে দেখিয়া আসিতেছি আমার নামের দুই খান অংশ। প্রথম দিকে নামের শেষ অংশকে খসিয়া ফেলিতে চাহিলেও কালের বিবর্তনে উহাকে নামের অংশ হিসাবে বিবেচনা করিতে লাগিলাম। মনে হইত নামে প্রথম অংশ যেন আমার লেখক সত্ত্বার উপরিভাগ আর শেষাংশ যেন নিম্নভাগ। এক সময় মনে হইতে লাগিলো যে ইহাই বুঝি আমার সম্পুর্ণ নাম। কিন্তু অদৃশটের অমোঘ নিয়মে গতরাত্রিতে আমার নামের শেষ অংশ ঝরিয়া পড়িয়া গেল। আমার কাছে লাগিতেছে যেন আমার প্যান্টুলুন খানি খুলিয়া পড়িয়া গেল।
[২]
প্রানীকূল তাহাদের ল্যাজখানা হারাইলে কীরূপ বোধ করে জানা নাই তবে প্যান্টুলুন হারাইয়া আমার মনে কিম্ভূতকিমাকার ভাব জাগ্রত হইতেছে। তাহা হর্ষ না বিষাদময় এখনো বোধগম্য হইতেছেনা। 
[৩]
যাহাই হোক পরসমাচার এইযে, "অতিথি" শব্দখানি, যাহা ছিল আমার নামের শেষ অংশ, যাহা ছিল এতদিন তৃতীয় বন্ধনীর ভিতর আবদ্ধ, উহাকে বিদায়। বিদায় প্যান্টুলুন!

