আসুন আমরা সবাই মিলে আমাদের প্রোফাইল পিকের শানেনুযুল আলোচনা করি...



।১।
ফেসবুক আর মাইস্পেসের প্রোফাইল পিকগুলোর মাঝে একটা পার্থক্য আমার চোখে প্রায়ই পড়ে... সেটা হল ফেসবুকের অধিকাংশ ব্যবহারকারীই প্রোফাইল পিকে নিজের ছবি দিতে পছন্দ করেন, যেখানে মাইস্পেসে এই সংখ্যাটা অনেক কম। বিভিন্ন ফোরামে আবার দেখা যায় একজন-দুজন ছাড়া সবাইই নিজের ছবি বাদে অন্য যেকোন ছবি প্রোফাইল পিক বা আভাটার হিসেবে ব্যবহার করে।
।২।
সচলায়তনে অবশ্য এই ব্যপারটা আমার মনে হয় ফিফটি ফিফটি। এইখানে একদল নিজের ছবি আভাটার হিসেবে ব্যবহার করেন আরেকদল নিজের ছবি বাদে অন্য যেকোন কিছু (মায় পিস্তল, ফুল সবই)! দুই দলের সংখ্যাও মনে হয় প্রায় কাছকাছি। কেউ কি ভেবেছেন আমরা প্রোফাইল পিকে যে আভাটারটা ব্যবহার করি সেটার পিছনের কারন কি? কেনো ধুগো তার আভাটারে বদনা (মতান্তরে লোটা) হাতে দৌঁড়ায়? কেনো হিমুদা বাঘের ছাল পড়ে দুইপায়ে দাঁড়ায় আছে? কেনই বা রণদা তার আভাটারে সবকিছুকে মাটির সাথে মিশিয়ে দিতে চাচ্ছে? যারা নিজের ছবি ব্যবহার করেন তারাও কিন্তু কম যাননা। পলাশদার আভাটার দেখলে মনে হয় কি করতে হবে কিছু বুঝতে না পেরে বোকা হাসি দিচ্ছেন। মাহবুব মুর্শেদ ভাইয়ের ছবি দেখলে মনে হচ্ছে তাকে কেউ জোর করে হাসাচ্ছে। এমনি করে সবার আভাটারেরই একেকটা বৈশিষ্ট্য আছে যেটা হয়ত আমাদের চোখে পড়েনা...
।৩।
আসুন এই পোস্টে আমরা আমাদের নিজেদের প্রোফাইল পিক গুলো নিয়ে আলোচনা করি। আলোচনা করি এগুলোকে সিলেক্ট করার পিছনের ইতিহাস...
#######################################################
নিজেকে দিয়েই শুরু করি
#######################################################
সাদাকালো মাফ্লার গলায় যে লোকটাকে দেখা যাচ্ছে, তার আসল নাম প্রোদোষ চন্দ্র মিত্তির। ছোটবেলা থেকেই এই লোক আমাকে মোহাচ্ছন্ন করে রাখত। যার ফলে ছোটবেলা থেকেই ইচ্ছা ছিল গোয়েন্দা হবার! যাই হোক কপাল দোষে হতে পারিনাই... কিন্তু এই লোককে তো আর ভোলা যায়না। নিজেকে তাই ফেলুদা ভাবতে এখনো ভালো লাগে। তাই যেদিন নেটে বাদশাহী আংটির প্রচ্ছদ পেলাম সেদিনই এইটাকে সাইজ করে কেটেকুটে আমার আভাটার হিসেবে সচলায়তনে দিয়ে দিলাম। সেভেনাপের সুখ পানিতে মেটানো আরকি!

