আমি তোমাকে ভালোবাসি!



চরিত্রঃ 
একটি ছেলে
একটি মেয়ে
একটি ওয়েটার
স্থানঃ
একটি অভিজাত রেস্টুরেন্ট
দৃশ্যঃ 
ছেলেটা আর মেয়েটা মুখোমুখি বসে আছে। দু'জনের খাওয়া শেষ। ছেলেটা অনেক্ষণ ধরে উস্‌খুস করছিলো কিছু বলার জন্য। অবশেষে ছেলেটার একহাত মেয়েটির হাতকে স্পর্শ করে... 
ছেলেঃ আমি তোমাকে ভালোবাসি।
মেয়েঃ কি বলছ! আমি তোমাকে সবসময় বন্ধু মনে করে এসেছি...
ছেলেঃ বন্ধুকে কি ভালোবাসা যায়না?
মেয়েঃ নাহ, সরি... আমি তোমাকে ভালোবাসিনা।
ছেলেঃ (অনুনয় করে) আরেকবার ভেবে দেখনা...
মেয়েঃ কতবার বলব যে আমি তোমাকে ভালোবাসিনা... বাসিনা... বাসিনা। 
ছেলেটা কিছুটা চুপসে যায়। এদিক ওদিক তাকায়। এককোনায় ওয়েটার কে দেখে হাত নাড়ে। ওয়েটারও প্রত্তুত্তোরে মাথাটা একটু নেড়ে ছেলেটার কাছে এসে দাঁড়ায়।
ছেলেঃ (ওয়েটারের দিকে তাকিয়ে) আমাদের দু'জনের দুটো আলাদা বিল হবে।
মেয়েঃ (ছেলেটাকে) য়্যাই... দাঁড়াও দাঁড়াও... আমি তোমাকে ভালোবাসি!
[এই গল্পটা কোথায় পড়েছিলাম বা কার কাছ থেকে শুনেছিলাম মনে নেই, আদৌ শুনেছিলাম নাকি নিজেই তৈরি করে স্মৃতির মাঝে ফেলে রেখেছিলাম তাও জানিনা। হঠাৎ কথপ্রসঙ্গে মনে হল এই রকম একটা গল্প তো আমি জানি! তাই ভুলে যাবার আগেই প্রকাশ করে ফেললাম।]

