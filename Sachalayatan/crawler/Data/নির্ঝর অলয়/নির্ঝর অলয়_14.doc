মুখোমুখিঃ সোলস- পার্থ বড়ুয়া ও নাসিম আলীর অপ্রকাশিত সাক্ষাৎকার 



২০০৫ এর শেষ দিকে সন্ধানীর একটি অনুষ্ঠানে রাজশাহী মেডিকেল কলেজে পারফর্ম করে সোলস। অনুষ্ঠানের শেষে আমি হোটেলে সোলসের দলনেতাদের সাথে প্রায় দুঘণ্টার সাংগীতিক আড্ডায় যোগ দিই। আমার সাথে ছিল আমার বন্ধু তাওহীদ। সন্ধানীর কর্মী হিসেবে ওই ইন্টারভিউ এর ব্যবস্থা করে দিয়েছিল। আজ এখানে সেই আড্ডার একটা সারমর্ম প্রকাশ করছি। এখানে বক্তাদের বাচনভঙ্গি ও ভাষা হুবহু রাখা হয়েছে এবং এই মতামত একান্তই তাদের ব্যক্তিগত। 

প্রশ্নঃ বাংলাদেশে রক মিউজিকের সূচনা ও প্রসার সম্পর্কে কিছু বলুন।
নাসিমঃ বাংলাদেশের জন্ম থেকে। ইস্ট পাকিস্তানে রক মিউজিক ছিল, Lightning, Ugly fazes ইত্যাদি কিছু ব্যান্ডও ছিল। ৭০ এর দশকের শুরু থেকেই পৃথিবী জুড়ে রক মিউজিক রেভোল্যুশন শুরু হয়। আমরা জর্জ হ্যারিসনের গান শুনে খুবই অনুপ্রাণিত হই। এসময় গড়ে ওঠে আজম খানের ব্যান্ড উচ্চারণ, ফেরদৌস ওয়াহিদের “স্পন্দন।” ১৯৭২ এ গড়ে ওঠে সোলসের পূর্বসূরি ব্যান্ড “সুরেলা”,  ১৯৭৩ এ সুরেলা এর নাম চেঞ্জ করে “সোলস” রাখা হয়। ১৯৭৭ এ All Bengal Rock Concert এ সোলস ফার্স্ট হল। ১৯৮০ সাল থেকে ন্যাশনাল মিডিয়াতে সোলস পরিচিত নাম। ১৯৮০-র শেষদিকে বের হল সোলসের ফার্স্ট এলবাম “সুপার সোলস।” এটা বাংলাদেশের প্রথম রক অ্যালবাম। যথারীতি আঁতেলদের তীব্র বিরোধিতার মুখোমুখি হতে হয় আমাদের। 

প্রশ্নঃ বাংলা রক ব্যান্ড প্রথমে কোথায় শুরু হয়- পশ্চিম বঙ্গে না বাংলাদেশে?
নাসিমঃ অবশ্যই বাংলাদেশে, কারণ “মহীনের ঘোড়াগুলি” ব্যান্ড ছিল না। 

প্রশ্নঃ সোলসের প্রথম কম্পোজ করা গান কোনটা?
নাসিমঃ (সম্ভবত) দরগায় মন জ্বলে।
পার্থঃ মন শুধু মন ছুঁয়েছে। 
প্রশ্নঃ সোলস নামটির তাৎপর্য কী?
নাসিমঃ আত্মার সমন্বয়। 
প্রশ্নঃ সোলসের সেকাল ও একালের লাইন আপ কী?
নাসিমঃ প্রথমে ছিলেন তপন চৌধুরী, আইউব বাচ্চু, নকীব খান- এঁরা। ৮২ তে ব্যক্তিগত কারণে নকীব খান বের হয়ে যান ব্যান্ড থেকে। 
বর্তমান লাইন আপঃ লিড গিটার ও ভোকালঃ পার্থ , ভোকালঃ নাসিম আলী, Bass- তানিম, কিবোর্ড-মাসুম, ড্রামস- আশিক।
প্রশ্নঃ সোলস মূলত কোন genre এর মিউজিক কম্পোজ করে থাকে?
পার্থঃ মূলত মেলোডি-বেজড আর আমাদের চেষ্টা থাকে যাই হোক না কেন গানটা যেন বাংলা গান থাকে। 
প্রশ্নঃ এখন অনেকেই বাংলা শব্দকে বিকৃত করে উচ্চারণ করে গান গাইছে- এ প্রসঙ্গে আপনার কী মত?
পার্থঃ এর কারণ অপরিপক্কতা, অজ্ঞতা, বাঙালি হিসেবে নিজেকে যথার্থ মূল্যায়ণের অভাব, বয়স। তবে এরা টিঁকবে না। বাঁকা জিনিসের বাঁকা পরিণতি। একটা দুটো Fluke হলেও এসব সুস্থ সঙ্গীত নয়। বিকৃত উচ্চারণ সহনীয় নয়, এরা ঝরে যাবে। (এ প্রসঙ্গে আমি তাহসানের উচ্চারণ প্রসঙ্গে জিজ্ঞেস করলে, পার্থ বলেন তাহসানের উচ্চারণে তো কোন সমস্যা আমি লক্ষ্য করিনি। সে একজন ভাল গায়ক।) 
প্রশ্নঃ বর্তমান মিউজিক ট্রেন্ড এবং অলটারনেটিভ রক প্রসঙ্গে কিছু বলুন।
পার্থঃ Good music, Alternative means অপ্রচলিত।

প্রশ্নঃ চলতি কথায় অনেকেই এই ধারাটিকে আন্ডারগ্রাউও মিউজিক বলছে- এই অভিধাটি সঠিক মনে করেন কি?
নাসিমঃ না। Underground music মানে অপ্রকাশিত মিউজিক। যেমন এক সময় বব ডিলান আন্ডারগ্রাউন্ড মিউজিক করেছেন। নেচেকুঁদে মাথা ঝাঁকিয়ে চিৎকার করলেই আন্ডারগ্রাউন্ড হয় না, তার  একটা সামাজিক প্রেক্ষাপট থাকতে হবে। 
পার্থঃ(উত্তেজিত ভাবে) Headbanging music is not underground. Music is not a joke! They are disturbing and they are not musicians! 
প্রশ্নঃ আপনাদের ব্যাকগ্রাউন্ড এবং ক্ল্যাসিকেল সঙ্গীতের ভিত্তি প্রসঙ্গে কিছু বলুন।
পার্থঃ কিছুটা। আমি প্রপারলি শিখেছি চিটাগং এ- উস্তাদ নীরদবরণ বড়ুয়া আমার গুরু। ক্লাস ফোর থেকে শুরু করে ৩ বছর শিখেছি, Grammar for application. তবে গ্রামার আর মিউজিক এক নয়। সবারই শেখা উচিত, না শিখলে very difficult!
নাসিমঃ গাইতে গাইতে গায়েন!

প্রশ্নঃ ক্ল্যাসিকেল এর সাথে রক ফিউসন করার কোন পরিকল্পনা আছে কি?
পার্থঃ ক্ল্যাসিকেল ফিউসন apply করার মত প্রজ্ঞা আমার নেই। 

প্রশ্নঃ আপনাদের প্রিয় শিল্পী ও ব্যান্ড প্রসঙ্গে কিছু বলুন।
পার্থঃ সামিনা চৌধুরী(ভীষণ!), প্রিয় ব্যান্ড রেনেসাঁ- এখনো বাংলা গানের ঝাণ্ডা ধরে রেখেছে। নকীব ভাই অসাধারণ কম্পোজার। রবীন্দ্রসঙ্গীতে দেববরত এবং হেমন্ত- অসাধারণ এবং শেষ কথা, ওর চেয়ে ভালো সম্ভব না! 
নাসিমঃ মিতালি মুখার্জি, রেনেসাঁ, ঈগলস, টম জোন্স।
পার্থঃ আমার অনুপ্রেরণা সোলস, এছাড়া চট্টগ্রাম মেডিকেল কলেজে অনুষ্ঠিত মাইলসের ফার্স্ট শো আমাকে খুব নাড়া দিয়েছিল। ফিডব্যাকের কনসার্টও ভীষণ ভালো লাগত। আমি সোলসে বাংলা গান গাইতাম না। গান করতে চাইনি কখনো। I’ve always wanted to be a musician. তপনদা, বাচ্চু ভাই বের হয়ে যাওয়াতে গানে এসেছি। তপনদা থাকলে আমি গান গাইতাম না। আমার গিটারের গুরু বাচ্চু ভাই, ৮৭ সাল থেকে শিখেছি। 
প্রশ্নঃ ব্যান্ডসঙ্গীত কথাটা কি ঠিক, এটা রকসঙ্গীত হওয়া উচিত নয় কি? 
নাসিমঃ বিদেশে ব্যান্ড মিউজিক বলে কোন টার্ম নেই। ব্যান্ড মানে A band of people, যেমন A band of warriors মানে সমষ্টিযোদ্ধা। রক প্রচণ্ডভাবে রেভোল্যুশন নিয়ে এসেছিল। রক মানে নাড়া দেয়া, পাথর মেরে নাড়া দেবার মতোই! প্রথমে দাসত্বের আর্তি থেকে ব্লুজ ও জ্যাজ এসেছিল। ব্লুজ ছিল দাসদের কান্নার গান। Band is a cultural revolution. আর পপ বলতে বোঝায় জনপ্রিয় গান, Pop is only for entertainment. অনেকে ভাবে রক মিউজিক ক্ল্যাসিকেল থেকে এসেছে। এটা ঠিক নয়। রক এর সাথে ক্ল্যাসিকেলের ডাইরেক্ট সম্পর্ক নেই। 
প্রশ্নঃ ফিউসন সম্পর্কে আপনাদের দৃষ্টিভঙ্গি কী?
নাসিমঃ যেকোন কিছু ক্রিয়েশন ফিউসন থেকে হয়েছে। তবে সেটা গুড ফিউসন হতে হবে। ব্যাড ফিউসনের নজিরও প্রচুর আছে। 
প্রশ্নঃ গানের কথা আর সুরের মধ্যে কোনটার মাহাত্ম্য বেশি?
পার্থঃ প্রথম কথা তারপর সুর।
নাসিমঃ কথা থেকে সুর আসে, সুর থেকে কথা আসে না। 
প্রশ্নঃ আপনাদের অনেকেই অন্যরকম গান করে থাকেন, যেমন রবীন্দ্রসঙ্গীত- রবীন্দ্রসঙ্গীত সম্পর্কে আপনাদের মূল্যায়ণ কী?
নাসিমঃ অসাধারণ, একটা জিনিস খেয়াল করবে- রবীন্দ্রসঙ্গীতের এক্সেন্টটা কিন্তু বাংলা না, ইংলিশ। (গান ধরলেন- মনে কী দ্বিধা রেখে গেলে চলে)- দেখো আকারগুলো ঠিক আ নয়, ইংরেজী উচ্চারণের মত অনেকটা অ এর কাছাকাছি। আমার গানের শুরু রবীন্দ্রসঙ্গীত দিয়ে, আমার বাবা গাইতেন। শুনে শুনে আমিও গাইতাম।
পার্থঃ রবীন্দ্রনাথ প্রসঙ্গে একটা কথা বলি, ফিউসন প্রসঙ্গে আমি পার্থ মারলে শুওরের বাচ্চা, আর উনি করলে এডাপটেশন –এটা কোন ধরণের মানসিকতা? আর তার গান নিয়ে এত কড়াকড়ি কেন? নজরুল তো ইন্সটিটিউট করে যান নি। আমি কি পাঁচ হাজার বছর ধরে একই রকম ভাবে গাইবো? এটা ঠিক যে রবীন্দ্রনাথের মত হয়তো আর কেউ জন্মাবেন না, কিন্তু তাই বলে আমার গান থাকবে না? 

প্রশ্নঃ মাকসুদের “না চাহিলে যারে পাওয়া যায়” গানটি গাওয়া নিয়ে যে বিতর্ক হল, সে প্রসঙ্গে কী মনে করেন?
পার্থঃ আরেকজনের গান অন্যভাবে গাওয়ার কোন রাইট নেই। আমি রবীন্দ্রসঙ্গীত গেয়েছিলাম ২০০০ সালে ইটিভিতে- “সখী ভাবনা কাহারে বলে” –খালি গলায়। গান সঠিকভাবে শেখার জন্য সাদী ভাইকে ফোন করেছি। নকীব ভাইও গেয়েছেন রবীন্দ্রসঙ্গীত। কই তাঁর নামে তো কথা ওঠেনি। মাকসুদ ভাই তো সুরে গাননি! 

প্রশ্নঃ মিউজিক কতটা প্রফেশন, কতোটা প্যাশন?
পার্থঃ প্রথমে প্যাশন তারপর প্রফেশন। যখন উল্টোটা হয় তখন বিরক্তি আসে। মিউজিক তো আর আলুর ব্যবসা না। 
প্রশ্নঃ দেশের অন্যন্য নতুন ব্যান্ড ও তরুণ শিল্পীদের গান প্রসঙ্গে কিছু বলুন।
পার্থঃ কিছু ভালো সিঙ্গার আছে। রাজীব। মেটাল বয়জ- এদের গান ভালো। বাপ্পার সিঙ্গিং এক্সেলেন্ট! আরেকজন আমার খুব প্রিয়- হাসান- বিউটিফুল গায়। এছাড়া ভালো গায় আনুশে, কানিজ সুবর্ণা। অর্ণবের গান আমি তেমন শুনিনি। তাহসান- গুড সিঙ্গার, আমি ওর উচ্চারণে ভুল পাইনি। 
হাবীব- As a musician, he is excellent.
নাসিমঃ বাপ্পা খুব ভালো গায়। গলাও খুব ভালো। তবে ওকে ঠিক তরুণ শিল্পী বলা যায় না!

প্রশ্নঃ নতুন কোন রিমেক বা রিমিক্স এলবাম বের করার ইচ্ছে আছে?
পার্থঃ পরিকল্পনা নেই। 
প্রশ্নঃ আপনাদের শিক্ষা কোন বিষয়ে?
পার্থঃ গ্রাজুয়েশন, ইংলিশ, চট্টগ্রাম ইউনিভার্সিটি।
নাসিমঃ মাস্টার্স, ম্যানেজমেন্ট, চট্টগ্রাম ইউনিভার্সিটি।
মাসুমঃ অনার্স, পাবলিক এডমিনিস্ট্রেশন।
আশিকঃ এম,বি,এ
তানিমঃ গ্র্যাজুয়েশন। 
প্রশ্নঃ প্রিয় খাবার?
নাসিমঃ ভাত, রুই, গরু।
পার্থঃ ভাত, পাঙাস মাছ।
আশিকঃ সব খেতে ভালো লাগে।
তানিমঃ চা,পুরি।
প্রশ্নঃ পরিবার ও বিয়ে প্রসঙ্গে, প্রেম করে না এরেঞ্জড?
নাসিমঃ আমার দুটো মেয়ে - ৮ বছরের শামামা আর ৭মাসের Zailo. আমার ওয়াইফ সামিয়া খান ,বোথ লভ এন্ড এরেঞ্জড।
পার্থঃ মেয়ে রূপা বড়ুয়া, ১১ বছরের, স্ত্রী রুনু( রঞ্জনা বড়ুয়া), আগে লভ পরে এরেঞ্জড! 
প্রশ্নঃ রাজশাহীতে প্রথমবার এসে কেমন লাগছে? 
পার্থঃ দারুণ। অডিয়েন্স ইস ফ্যানটাসটিক!
নাসিমঃ আমি ভীষণ এনজয় করেছি!
প্রশ্নঃ একজন ভালো গায়কের কী কী গূণ থাকা উচিত?
পার্থঃ সুরে গাইতে হবে, উচ্চারণ ভালো হতে হবে। টেইল ড্রপ করলে চলবে না। ব্রেদিং ভালো হতে হবে। 
প্রশ্নঃ সোলসের নেক্সট এলবাম কবে আসছে?
পার্থঃ বর্ষাকালে।

প্রশ্নঃ আপনাদের প্রিয় লেখক কারা?
পার্থঃ শীর্ষেন্দু, সমরেশ, হুমায়ুন।
নাসিমঃ হুমায়ুন আহমেদ, ফ্রেডরিক ফরেস্ট, সমারসেট মম। 
প্রশ্নঃ মিউজিকের বাইরে আপনাদের অন্য প্রফেশন আছে?
পার্থঃ আমার একটা মিডিয়া হাউজ আছে।
নাসিমঃ কনস্ট্রাকশন কোম্পানি। 
প্রশ্নঃ ধর্ম ও ঈশ্বর বিশ্বাস প্রসঙ্গে?
পার্থঃ আমি পৈতৃক সূত্রে যেটা পেয়েছি, সেটা ফাইন। বেশি কিছু বলতে চাই না। লিভ ইট, বিশ্বাস করি। 
নাসিমঃ ধর্ম হচ্ছে কর্ম, কর্ম হচ্ছে ধর্ম। বিশ্বাস করি সৃষ্টিকর্তায়। আমি বিশ্বাস করি যত ধর্ম এসেছে, যতটা ডিসিপ্লিন এসেছে, সবই ঈশ্বরের থেকে এসেছে। সো, প্রতিটি ধর্মই ঈশ্বরের।

প্রশ্নঃ স্টার হবার আগের ও পরের জীবনের তফাত কী? 
পার্থঃ আগে আমার গান লোকে শুনত না, এখন শোনে। 
অলয় 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%69%72%6a%68%61%72%61%6c%6f%79%40%68%6f%74%6d%61%69%6c%2e%63%6f%6d%22%3e%6e%69%72%6a%68%61%72%61%6c%6f%79%40%68%6f%74%6d%61%69%6c%2e%63%6f%6d%3c%2f%61%3e%27%29%3b'))

