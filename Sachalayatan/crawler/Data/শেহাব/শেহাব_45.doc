লোহিত গৌতুক



গোলাম আজম কি একটা কারণে প্যারোলে বের হয়েছে। ঢাকা কেন্দ্রীয় কারাগারের জেলার মেজর গুলবদন খাঁ  প্যারোলের কাগজ সাইন করে মুখ গোমড়া করে অফিসে বসে আছেন। এমন সময় গেটের ওদিক থেকে ধস্তাধস্তি আর মারপিটের শব্দে তিনি ভয় পেয়ে ছুটে গেলেন। 
(গেটের বাইরে)
জেলার বাইরে এসে দেখলেন দুই কারারক্ষী প্রচন্ড জোরে একজন আরেকজনকে কিলঘুষি মারছে। 
জেলার: তাও ভাল তোমরা তোমরা! আমি ভাবলাম শিকের বাইরে গোলাম আজমকে পেয়ে কেউ ধোলাই দিচ্ছে। বলা যায়না, সাংবাদিকদের তো এখনও বিটের সময় শেষ হয়নাই। পরে আবার বলবে আমার এলাকায় মানবাধিকার হরণ হচ্ছে।
তারপর একটু এগিয়ে গিয়ে জেলার দেখলেন দূরে গোলাম আজম প্রায় আলোর গতিতে ছেলের পাজেরোর দিকে ছুটে যাচ্ছে। পেছন দিকে সফেদ পাঞ্জাবী ভেদ করে লাল রং এখনও ফুটে আছে দেখে তার মন খারাপ হল। ভালুকার কুমিরের খামারের সাথে মাত্র তিনি এক সিজন ডিম সাপ্লাইয়ের কন্ট্রাক্ট পাকা করেছেন। এটা কী প্যারোলের কোন সময় হল? এদিকে মারামারি তখনও চলছে - ধুশ - ধাম!
জেলার: ওই গাধার বাচ্চারা, একটু থামবি? কি হইসে? 
প্রথম কারারক্ষী (একটু বয়স্ক):  ছ্যার, এই হাবলা, দুই দিনের বাচ্চা কিছু বুঝে না খালি মুখে মুখে তর্ক করে। কী বলে নাকি ছাইন্স পড়সে।
একেবারেরই তরুণ দ্বিতীয় কারারক্ষী কিছু না বলে মাটির দিকে তাকিয়ে থাকে। কেন যেন মনে হচ্ছে তার আজকেই চাকরীটা চলে যাবে!
জেলার: ছাইন্স পড়সে তো কী হইসে? কি বুঝতেসে না সে?
প্রথম কারারক্ষী: ছ্যার, বলেন তো দেখি গোলাম আজইম্যার পেছনে ওই লাল আভা কিসের?
জেলার: প্যাচাইস না, পয়েন্টে আয়!
প্রথম কারারক্ষী: যেই বাচ্চা ছেলে কালকে মাটিতে পড়সে সেও বলতে পারবে ওই লাল দাগ আমাদের এখানে যেই ডিম থেরাপী দেয়া হয় তার, তাই না?
জেলার: তোরে আর এক মিনিট সময় দিলাম। কাহিনী শেষ কর।
প্রথম কারারক্ষী: আমি এই হারামজাদা পোলাডারে এইটা যখন বললাম তখন সে আমার এইট পাশ নিয়ে হাসাহাসি শুরু করল। হ্যায় ছাইন্সে ইন্টার পাশ করে বিরাট বিদ্যাসাগর হই গেসে। মেজাজ খারাপ হয়ে গেসিল তাই দিসি একটা চটকানা।
জেলার এইবার ঘুরে তরুণ দ্বিতীয় কারারক্ষীর দিকে তাকালেন।
জেলার: অই ব্যাটা! পাছার ওই লাল দাগ ডিমের না তো কিসের?
দ্বিতীয় কারারক্ষী (মাটির দিকে তাকিয়ে থেকেই): ওইডা ডপলার ইফেক্ট!

