তাজউদ্দীনদের জন্য অশ্রুজল



সামনে তো ৩রা নভেম্বর আসছে। ১৯৭৫ সালের এইদিনে আমাদের জাতীয় চার নেতাকে জেলের মধ্যে গুলি করে মেরে ফেলা হয়েছিল। আমাদের গণতন্ত্রের চতুর্থ স্তম্ভ সংবাদপত্রগুলোর সম্পাদকীয়তে এ নিয়ে তারপরের কয়েকদিনে কী প্রতিক্রিয়া ছিল? 
৪ থেকে ৬ই নভেম্বর পর্যন্ত পত্রিকাগুলো দেখলে জানা যায় মাত্র একবার একটি পত্রিকায় সুশীল টাইপ একটি সম্পাদকীয় এসেছিল। ৭ই নভেম্বর থেকে যেহেতু আবার দেশের পরিস্থিতি পরিবর্তিত হয় সেদিন বা এর পরে যদি না এসে সেটা না হয় মাফ করা যায়। কিন্তু তার আগে যে বড় বড় পত্রিকার সম্পাদকরা এটি নিয়ে টুঁ শব্দটিও করলেন না এটি তো দেশের সাংবাদিকতা চর্চার ইতিহাসে একটি বড় কলংক। আজকে যখন প্রথম আলোর মতিউর রহমান বা ডেইলী স্টারের মাহফুজ আনামের দ্বিচারিতা আমরা দেখি তখন কি খুব বেশি অবাক হওয়া উচিৎ? তারা যে উত্তরাধিকার বহন করছেন সেটি কী খুব গৌরবজনক?
নিচে নিউজক্লিপগুলোতে আমি সম্পাদকীয়গুলো দিলাম। যেসব পত্রিকার কথা বলা হচ্ছে তাদের সম্পাদকরা ছিলেন নুরুল ইসলাম পাটোয়ারী (দৈনিক বাংলা), আনোয়ার হোসেন (ইত্তেফাক), ওবায়দুল হক (অবজারভার) ও এনায়েতউল্লাহ খান (বাংলাদেশ টাইমস)।
৪ঠা নভেম্বর, ১৯৭৫
এদিন কোন পত্রিকার সম্পাদকীয়তেই জেল হত্যাকাণ্ড নিয়ে কিছু বলা হয় নি। সেদিন অবশ্য সংবাদ হিসেবেও এটি পত্রিকাগুলোতে আসেনি।
দৈনিক বাংলা
প্রথম সম্পাদকীয়টি ছিল দেশের খাদ্য ব্যবস্থাপনা ও দ্বিতীয় সম্পাদকীয় ছিল আন্তর্জাতিক বিষয়ে।


দৈনিক ইত্তেফাক
প্রথম সম্পাদকীয় ছিল পুরান ঢাকার একটি কাঠের পুল আর দ্বিতীয়টি ছিল আন্তর্জাতিক বিষয় নিয়ে।


বাংলাদেশ অবজারভার
প্রথম সম্পাদকীয় ছিল খাদ্যক্রয় ব্যবস্থাপনা নিয়ে আর দ্বিতীয় সম্পাদকীয় ছিল বিদ্যুৎ ব্যবস্থাপনা নিয়ে।


বাংলাদেশ টাইমস
প্রথম সম্পাদকীয় ছিল বিদ্যুৎ বিতরণ ব্যবস্থা নিয়েে আর দ্বিতীয়টি ছিল আন্তর্জাতিক বিষয় নিয়ে।


৫ই নভেম্বর, ১৯৭৫
এই দিনই সম্ভবত: প্রথমবারের মত জেল হত্যাকাণ্ডের খবর পত্রিকায় আসে। কিন্তু কোন সম্পাদকীয়তে সেটি নিয়ে কিছু বলা হয়নি।
দৈনিক বাংলা
সম্পাদকীয়র বিষয় ছিল জনস্বাস্থ্য ও অন্য কিছু উন্নয়ন প্রকল্প।


দৈনিক ইত্তেফাক
এদিনের সম্পাদকীয়র বিষয় ছিল জনস্বাস্থ্য ও যোগাযোগব্যবস্থা।


বাংলাদেশ অবজারভার
সম্পাদকীয়র বিষয় ছিল আন্তর্জাতিক খাদ্য সাহায্য ও জাতীয় উন্নয়ন।


বাংলাদেশ টাইমস
সম্পাদকীয়র বিষয় ছিল স্বনির্ভরতা ও জনসংখ্যা বৃদ্ধি।


৬ই নভেম্বর, ১৯৭৫
এই দিনই প্রথম কোন পত্রিকায় জেল হত্যাকাণ্ড নিয়ে একটি সম্পাদকীয় আসে। এটি এসেছিল ইত্তেফাকে। একটি সুশীল বুদ্ধি সমাজ টাইপ উপসম্পাদকীয় ছিল এটি।
দৈনিক ইত্তেফাক

বাংলাদেশ অবজারভার
সম্পাদকীয়র বিষয় ছিল সেচ ব্যবস্থা, আন্তর্জাতিক সাহায্য আর খাওয়াদাওয়া।



বাংলাদেশ টাইমস
সম্পাদকীয়র বিষয় ছিল বিদ্যুৎ ব্যবস্থা আর ইজরায়েলের ষড়যন্ত্র।



