উচ্চশিক্ষা গৌতুক



শিক্ষামন্ত্রী নতুন নির্দেশনা দিয়েছেন কারাগারের কয়েদীদের যোগ্যতা অনুযায়ী উচ্চশিক্ষার ব্যবস্থা করতে হবেন। নতুন এই নিয়মের বাস্তবায়ন করতে গিয়ে জেলার গুলবদন খাঁ এর জীবন তেজপাতা হয়ে গেল। 'যোগ্যতা অনুযায়ী উচ্চশিক্ষা' কথাটির যে কি অর্থ উনি এখন পর্যন্ত বুঝতে পারছেন না। এই যোগ্যতা কে যাচাই করবে? তার তহবিল কে দিবে? শিক্ষা না স্বরাষ্ট্র মন্ত্রণালয়? মাঝে মাঝে তার মনে হয় নিজে একবার মন্ত্রী হয়ে সবাইকে দেখিয়ে দিবেন কি করে মন্ত্রণালয় চালাতে হয়। 
সাব-জেলার ঝিঙেবদন খাঁ'র মেজাজ আরো খারাপ। উনি মোটামুটি নিশ্চিত ছিলেন রিটায়ারমেন্টের আগে মেজর আর জেলার হয়ে যাবেন কিন্তু তা আর হল কই? গত এক সপ্তাহ ধরে উনি জেলারের রুমে বসে খালি যোগ্যতার লিস্টি করে যাচ্ছেন। এমনিতে জেলার লোকটা খারাপ না। জেলে এখন অনেক রাজাকার। কিন্তু এতগুলো রাজাকারের এতগুলো পুটুতে ডিম না দিয়ে ঘন্টার পর ঘন্টা কেরানীগিরি করলে সবার মেজাজই খারাপ হয়।
- স্যার, একটা লোকের নাম কি আসলেই ঐরাবত আলী হতে পারে?
- হলেই কী আর না হলেই কী?
- এইটা মনে হয় তোরাবত আলী। জেলে ঢুকানোর সময় মনে হয় নাম ভুল করে ফেলসে।
- পরেরটা তে যান।
- ওমলেট রহমান।
- কি ক্রাইম?
- মার্ডার।
- তাইলে লিখে দেন, এইট পাশ। ওরে নাইনের ক্লাশে দিয়ে দিব।
- ওমলেট কি ধরণের নাম?
- আমি স্বরবর্ণ লাঞ্চের আগে শেষ করতে চাই। এসে ব্যঞ্জনবর্ণ ধরব।
- পরেরটা হইল ...
[লাঞ্চের আধাঘন্টা পর]
- গালকাটা গওহর।
- ওরফে বইলেন না, আসলটা বলেন!
- স্যার কোন আসল নাই, খালি ওরফে...
হঠাৎ করে গুলবদন খাঁ খি খি করে হাসা শুরু করলেন। সেই হাসি তো আর থামে না। দশ মিনিট অপেক্ষা করার পরও যখন থামে না ঝিঙেবদন ভয় পেয়ে গেলেন।
- সাবজেলার সাব!
- জ্বী স্যার!
- বলেন তো আমি কেন হাসতেসি?
- জানিনা স্যার!
- এখন কি চলতেসে?
- কোথায় কি চলতেসে স্যার?
জেলার কয়েদীদের লিস্টের উপর আঙুল দিয়ে ঠক ঠক শব্দ করেন।
- কি চলতেসে?
- 'গ' - স্যার!
- 'গ' - য়ে কি হয়?
হঠাৎ করে সাবজেলার বুঝে ফেললেন।
- 'গ'-য়ে গোলাম আজম স্যার!
- ব্যাটার যোগ্যতা যাচাই করব।
- ওইটা তো আমরা জানি। ভার্সিটি পাশ।
- আরে ভাই, পুঁথিগত শিক্ষা কি আসল শিক্ষা? আসল শিক্ষা তো কাগজে না মগজে।
- পরীক্ষা নিবেন?
- আমি কোশ্চেন সেট করব!
- বলেন কী স্যার!
- ১০০ নম্বরের প্রশ্ন। প্রশ্ন থাকবে একটাই!
- কী প্রশ্ন স্যার! কী প্রশ্ন স্যার?
- "ডিম আগে না মুরগী আগে?" ... খি খি খি 
- খি খি খি
দুই জনের সম্মিলিত হাসি কত মিনিট বা ঘন্টা পর থেমেছিল কেউই জানে না!

