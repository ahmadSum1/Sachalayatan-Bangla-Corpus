বাকস্বাধীনতা ও ধর্মানুভূতি সংক্রান্ত আমাদের তিনটি আইন



আগাম সতর্কতা: আমার আইনের উপর কোন আনুষ্ঠানিক বা অনানুষ্ঠানিক প্রশিক্ষণ বা পেশাগত অভিজ্ঞতা নেই।
কিছুদিন আগে অপেশাদার কৌতুহল থেকে আমি আমাদের তিনটি আইনের কথাগুলো পড়ছিলাম। আইনগুলো হল:
১. পেনাল কোড, ১৮৬০ এর ২১ নম্বর অধ্যায়ের বর্ণিত - মানহানির প্রতিকার আইন
২. পেনাল কোড, ১৮৬০ এর ১৫ নম্বর অধ্যায়ের বর্ণিত - ধর্মপালনে বাধার প্রতিকার সংক্রান্ত আইন
৩. তথ্য ও যোগাযোগ প্রযুক্তি (সংশোধন) আইন, ২০১৩ এর ৫৭ ধারা
এই তিনটি আইনের ব্যাপারে আগ্রহী হয়েছি কারণ আমার মনে হয়েছে ধর্মানুভূতি, বাকস্বাধীনতা এসব সংক্রান্ত অপরাধের প্রতিকারের সাথে এই আইনগুলির ব্যবহার জড়িত। আবার এসব বিষয় সংক্রান্ত রাষ্ট্রিয় অন্যায়ের ক্ষেত্রেও এই আইনগুলোর অপব্যবহার জড়িত। আমি একটি একটি করে আইন ধরে আগাই।
১. পেনাল কোড, ১৮৬০ এর ২১ নম্বর অধ্যায়ের বর্ণিত - মানহানির প্রতিকার আইন
এই অধ্যায়ের অধীনে ৪৯৯ থেকে ৫০২ নম্বর অনুচ্ছেদের অধীনে অপরাধ ও তার প্রতিকার বলা আছে। তবে যে জিনিসটি আমার কাছে সবচেয়ে ইন্টারেসটিং মনে হয়েছে তা হল প্রত্যেকটি ক্ষেত্রে উদাহরণ দিয়ে বুঝানো হয়েছে আইনটির প্রয়োগের ক্ষেত্র কি হবে এবং কোন কোন ব্যতিক্রমে আইনটি প্রয়োগ করা যাবে না। এখানে প্রত্যেকটি অনুচ্ছেদের স্ক্রিনশট দিলাম।














২. পেনাল কোড, ১৮৬০ এর ১৫ নম্বর অধ্যায়ের বর্ণিত - ধর্মপালনে বাধার প্রতিকার সংক্রান্ত আইন
এই অধ্যায়ের অধীনে ২৯৫ থেকে ২৯৮ নম্বর অনুচ্ছেদের অধীনে অপরাধ ও তার প্রতিকার বলা আছে। এর মধ্যে ২৯৮ নম্বর অনুচ্ছেদ সরাসরি ধর্মানুভূতিতে (আমি অবশ্য এই অনুভূতির কোন সংজ্ঞা জানি না) আঘাত দেয়ার সাথে সম্পর্কযুক্ত। তবে যে জিনিসটি আমার কাছে সবচেয়ে ইন্টারেসটিং মনে হয়েছে তা হল আইনটির প্রয়োগের ক্ষেত্র কি হবে এবং কোন কোন ব্যতিক্রমে আইনটি প্রয়োগ করা যাবে না  এ ব্যাপারে একটি উদাহরণও দেয়া হয় নি।। এখানে প্রত্যেকটি অনুচ্ছেদের স্ক্রিনশট দিলাম।





৩. তথ্য ও যোগাযোগ প্রযুক্তি (সংশোধন) আইন, ২০১৩ এর ৫৭ ধারা
যেহেতু সাম্প্রতিক বছরগুলোতে এই ধারার প্রয়োগ সবচেয়ে বেশি হয়েছে তাই এটির খবর সবাই জানে। ২০১৩ সালের সংশোধনীতে ৫৭ ধারার অপরাধগুলোকে অজামিনযোগ্য করা হয়েছে। যথারীতি এই ধারাটিতেও কোন প্রয়োগ বা ব্যতিক্রমের উদাহরণ দেয়া হয়নি।

আমার প্রশ্নগুলো:
১. মানহানির প্রতিকার সংক্রান্ত আইনে যেমন প্রয়োগ ও ব্যতিক্রমের উদাহরণ দেয়া হয়েছে সেটি ধর্মপালনে বাধা বা আইসিটি আইনের ৫৭ ধারার ক্ষেত্রে দেয়া হয়নি কেন? ব্রিটিশ আমলের আইনপ্রণেতারা কেন একটি আইনে এই ক্ল‌্যারিটি রাখলেন আর অন্য একটি আইনে ক্ল্যারিটি রাখলেন না, ব্যাপারটি কি? বাংলাদেশ আমলের ৫৭ ধারার ক্ষেত্রে এই ক্ল্যারিটি রাখা হল না কেন? আমাদের তো সময়ের সাথে এগুনোর কথা!
২. এই ক্ল্যারিটির অভাবটি কি আইন নিয়ে যারা পড়াশোনা করেন তাদের নজরে আছে?
৩. সাম্প্রতিক বছরগুলোতে যে ব্লগারদের গ্রেফতার করা হল তাদের ৫৭ ধারাতে কেন গ্রেফতার করা হল আগের আইনগুলোতে গ্রেফতার না করে? ধারাটি জামিন অযোগ্য বলে?

