শিক্ষাব্যবস্থার বিভিন্ন ধাপের  লক্ষ্য ও উদ্দেশ্য: খসড়া বনাম আনুষ্ঠানিক শিক্ষানীতি



কিছুদিন আগে আমি ২০০৯ সালের খসড়া শিক্ষানীতি (যেটি বিশেষজ্ঞরা তৈরি করেছিলেন) আর ২০১০ সালের আনুষ্ঠানিক শিক্ষানীতির (আমলাদের ঘষামাজার পর যেটি দাঁড়িয়েছে) শুরুতে দেয়া লক্ষ্য ও উদ্দেশ্যের মধ্যে পার্থক্যগুলো দেখিয়েছিলাম। আমাদের শিক্ষানীতিতে প্রাক-প্রাথমিক শিক্ষা থেকে শুরু করে প্রত্যেকটি ধাপের লক্ষ্য ও উদ্দেশ্য আলাদা করে আবার বিস্তারিত বলা হয়েছে। এই লেখায় আমি খসড়া ও আনুষ্ঠানিক শিক্ষানীতির সেই অংশগুলো তুলনা করব। প্রত্যেকটি ছবিতে বাম পাশে চূড়ান্ত খসড়া আর ডান পাশে আনুষ্ঠানিক শিক্ষানীতি থেকে নেয়া টেক্সট রাখা হয়েছে। কারো যদি ছবির লেখা পড়তে খুব সমস্যা হয় তাহলে রাইট ক্লিক করে মূল ছবিতে গেলে আরো বড় করে দেখা যাবে।
আমি এখনই এই পরিবর্তনগুলোকে বিশেষজ্ঞ বনাম আমলা দড়ি টানাটানি হিসেবে দেখতে প্রস্তুত নই। কিছু কিছু ক্ষেত্রে এই পরিবর্তনগুলো দেখে আমি বেশ অবাক হয়েছি আর অন্য কিছু ক্ষেত্রে আমার মনে হয়েছে পরিবর্তনের ফলে কিছু ক্ল্যারিটি বেড়েছে।
প্রাক-প্রাথমিক শিক্ষা

টেক্সটে কিছু পার্থক্য থাকলেও মনে হয় না শিক্ষানীতির দর্শনে এই অংশে কোন কিছু পরিবর্তিত হয়েছে।
প্রাথমিক শিক্ষা

খসড়া নীতির শেষ বুলেট পয়েন্টটি আমলারা কেন বাদ দিলেন বুঝতে পারছি না।
বয়স্ক ও উপানুষ্ঠানিক শিক্ষা

এখানে কোন পরিবর্তন দেখলাম না।
মাধ্যমিক শিক্ষা

আমলারা কেন যেন ধারার ব্যাপারে যে ক্ল্যারিফিকেশন ছিল সেটি বাদ দিয়েছেন।
বৃত্তিমূলক ও কারিগরী শিক্ষা

টেক্সটে কিছু পার্থক্য থাকলেও মনে হয় না শিক্ষানীতির দর্শনে এই অংশে কোন কিছু পরিবর্তিত হয়েছে। তবে জনশক্তি রপ্তানির ব্যাপারটি একটু অদ্ভুৎ। মানুষ তো আসলে ঠিক পণ্য না যে একটি নির্দিষ্ট স্কিল হলেই প্যাকেট করে বাইরে পাঠিয়ে দিব।
মাদ্রাসা শিক্ষা

'জাগতিক কাজকর্ম', 'ঢেলে সাজানো', 'আচার সর্বস্ব নয়' এই কথাগুলি কি আমলাদের অনুভূতিতে আঘাত দিয়েছে? না হলে তারা বাদ দিলেন কেন? আনুষ্ঠানিক নীতিতে ইসলামের প্রচারের জন্য জনশক্তি তৈরি করার যে কথা বলা হয়েছে সেটি অনেকটা বৃত্তিমূলক হয়ে গেল না? মাদ্রাসা থেকে একটি ছেলে বা মেয়ে পড়ে বড় হয়ে ইমাম হবে, নাকি সিনেমা বানাবে নাকি বিজ্ঞানী হবে সেটি তো একান্তই তার ব্যাপার। তার তো ইসলাম প্রচার করতে নাও ইচ্ছে করতে পারে। বাচ্চাদের উপর আমলারা একটু বেশি চাপ দিয়ে দিলেন না?
উচ্চশিক্ষা

টেক্সটে কিছু পার্থক্য থাকলেও মনে হয় না শিক্ষানীতির দর্শনে এই অংশে কোন কিছু পরিবর্তিত হয়েছে।
আমার খুব ইচ্ছে নিচের তিন ধরণের মানুষ এই ব্যাপারটি আরো ভালভাবে খোঁজখবর করতে আগ্রহী হবেন।
১। বিভিন্ন দৈনিকের শিক্ষাপাতার সাথে জড়িত সাংবাদিকরা।
২। শিক্ষা নিয়ে কাজ করা এনজিওকর্মীরা।
৩। যারা নিজেদের শিক্ষাগবেষক হিসেবে পরিচয় দেন।

