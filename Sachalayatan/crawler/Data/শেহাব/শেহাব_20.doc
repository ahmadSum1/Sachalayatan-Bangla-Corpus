"হত্যাযজ্ঞের পেছনে সিআইএ'র অশুভ হাত?" - দৈনিক বাংলা, জানুয়ারী ২, ১৯৭২



এই খবরটি দৈনিক বাংলায় এসেছিল ১৯৭২ সালের দোসরা জানুয়ারী। বিজয়ের পরপর জেনারেল  রাও ফরমান আলীর ডেস্ক ডায়রী সরকারের লোকজনের হাতে আসে। রাও ফরমান আলী হল সেই পাকিস্তানী সামরিক কর্মকর্তা যে শহীদ বুদ্ধিজীবি হত্যার পরিকল্পনা সাজিয়েছিল। বাংলাদেশকে মেধাশূন্য করার পরিকল্পনা যে সাময়িকভাবে কিছুটা সফল হয়েছে তার প্রমাণ হল দেশের সর্বাধিক প্রচারিত দৈনিক প্রথম আলোর উপসম্পাদকীয়তে বিএনপি'র চলমান সন্ত্রাসকে জাস্টিফাই করার ধরণ । 
রাও ফরমান আলীর ডেস্ক ডায়রীতে সিআইএ'র দু'জন কর্মকর্তার নাম পাওয়া গেছে। প্রতিবেদক ধারণা করছেন এর সাথে বুদ্ধিজীবি হত্যার সম্পর্ক থাকতে পারে। এই প্রতিবেদনে জহির রায়হানের একটি সংবাদ সম্মেলনের কথা এসেছে। জহির রায়হান হল সেই সব শহীদ বুদ্ধিজীবিদের একজন যাদের মৃত্যু আমাদের দেশকে কয়েক দশকের জন্য থমকে দিয়ে গেছে।



