মিশন ধন্যবাদ



এ ধরণের চিন্তা আমার মাথায় প্রথম আসে ভারতীয় রাজনৈতিক জয়প্রকাশ নারায়ণের একটি বক্তৃতা থেকে। এটি তিনি গুগোলে দিয়েছিলেন। এই যে বক্তৃতাটি।

ওনার যে কথাটি আমার সবচেয়ে ভাল লেগেছিল সেটি হল রাজনীতিবিদদের তিনি মানুষের মত বলেছিলেন। আমাদের মধ্যে যেমন অল্প কিছু লোক নিজ উদ্যোগে ভাল বা খারাপ হয়, বাকিরা গড্ডলিকা প্রবাহে কেবল গা ভাসিয়ে দেয়, রাজনীতিবিদরাও নাকি তেমন! ২০১১ সালে এটি শুনে আমি অবাক হয়ে গিয়েছিলাম। তখন মনে হল আমরা যেমন একটা ছোট কাজ করার পর কেউ প্রশংসা করলে ভেসে যাই, রাজনীতিবিদদের মধ্যে যারা ভাল (নিজে থেকেই হোক বা গড্ডলিকা প্রবাহে গা ভাসিয়ে দিয়েই হোক) তাদের যদি আমরা একটু বাহবা দিই নিশ্চয়ই তারা আরো উৎসাহিত হবেন। এখন হয়তো অনেকের বিশ্বাস হবে না, বিশেষ করে ২০১৩ সালের মানুষ পোড়ানোর কারণে, বিএনপিতেও কিন্তু কিছু ভাল মানুষ আছে। কি? চোখে পড়ছে না? মনে পড়ে, গত সরকারের শুরুর দিকে বিরোধীদল হিসেবে বিএনপি ছায়াবাজেট দিয়েছিল? এর মানে কি? খালেদা জিয়ার মত একজন দুর্বৃত্ত শীর্ষে থাকার পরও বিএনপির মাঝারি পর্যায়ে কিছু লোক ছিল যারা বিনে পয়সায় কয়েকমাস দেশের মানুষের জন্য খেটেখুটে কয়েকপাতা পরামর্শ প্রস্তুত করেছিল। এই লোকগুলোকে আমরা যদি সেই সময় চিহ্নিত করে বাহবা দিতাম তাহলে বিএনপি হয়তো জামাতে বিলীন হতে আরো সময় নিত। কে জানে, হয়তো হতই না, বরং স্বাধীনতার সুবর্ণজয়ন্তীর আগেই হয়তো বাহাত্তরের সংবিধানের মূলনীতিগুলো মতাদর্শে নিয়ে নিত। যেহেতু আমরা সেই কাজটি করিনি কাজেই ঠিক কতটুকু ক্ষতি হয়েছে এখন আর জানি না।
ভাল রাজনীতিবিদদের এই উৎসাহ দেয়া, ভালবাসা জানানোর ব্যাপারটি খুব সম্ভবত: বেশ গুরুত্বপূর্ণ। কারণ, প্রথমত: এর ফলে তার পায়ের নিচে জনসমর্থনের শক্ত মাটি তৈরি হয় কাজেই সে প্রয়োজনে দলনেতার অন্যায় নির্দেশের বিরোধিতা স্বাধীনভাবে করতে পারে। দ্বিতীয়ত: অন্য রাজনীতিবিদরা যখন দেখবেন রাজনীতিতে ভাল হওয়া ভাল ব্যাপার তখন তারাও ভাল হতে চাইবেন। তৃতীয়ত: এটি স্বাভাবিক ভদ্রতা। আপনি নিজের জন্য যেটি চাইবেন, একজন ভাল রাজনীতিবিদের জন্যও সেটি চাওয়াই যায়।
ডেইলী স্টারে এই মাত্র ওসমান গনি তালুকদারের কথা পড়লাম। তিনি লৌহজংয়ে আবারও চেয়ারম্যান নির্বাচিত হয়েছেন। কিছু ভাল ভাল কথা পড়লাম। যেমন,
১. পাঁচ বছরে কোন সরকারী সুবিধা না নেয়া।
২. কোন বেতন-ভাতা না নেয়া।
৩. শুধু গাড়ি ব্যবহার না করেই সরকারের ২০ লাখ টাকা  বাঁচিয়ে দিয়েছেন।
৪. বেতন না নিয়ে বাঁচিয়েছেন ১২ লাখ টাকা।
৫. জ্বালানীখরচ না নিয়ে বাঁচিয়েছেন ৮.৮০ লাখ টাকা।
৬. এর বাইরে নিজের উপার্জনের টাকা থেকে অনুদান, ৩০০ ছাত্রবৃত্তি এসব তো রয়েছেই।
আপনার যদি এসব শুনতে ভাল লাগে, আগামী ঈদের আগে একটি সুন্দর ঈদকার্ডে নিজের হাতে ধন্যবাদ লিখে পাঠালে আরও ভাল লাগবে না? আমি নির্বাচন কমিশনের ওয়েবসাইটে রাখা ওনার আয়-ব্যয়ের তথ্য, টিআইএন আর হলফনামা থেকে স্থায়ী ঠিকানা আর বর্তমান ঠিকানা বের করেছি। চাইলে দু'লাইন লিখে পাঠাতে পারেন। 


স্থায়ী ঠিকানা:
৪৮/এল, ইন্দিরা রোড, পশ্চিম রাজাবাজার ঢাকা
বর্তমান ঠিকানা:
ইউনিক ট্রেড সেন্টার, লেভেল ১৭ (দক্ষিণ), ৮ পান্থপথ বাণিজ্যিক এলাকা, ঢাকা - ১২১৫

রাজনীতিবিদদের ঢালাওভাবে খারাপ বলার দায়িত্বহীন চর্চা থেকে বের হয়ে আসার সময় হয়ে এসেছে। ভালকে ভাল আর খারাপকে খারাপ বললে ক্ষতি কী? 
বি. দ্র. প্রথমে বুঝতে পারি নাই কেন আইডিয়াটা মাথায় এসেছে। কেন যেন মনে হচ্ছে আমি জিনাতের স্যালুট টু পুলিশ উদ্যোগ দ্বারাও প্রভাবিত।

