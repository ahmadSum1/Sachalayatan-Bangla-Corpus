বিজয়ের রঙে রাঙানো ইংরেজী নববর্ষের বিজ্ঞাপনমালা



কাছাকাছি সময়ে আমাদের জাতীয় জীবনে এমন কোন সময় এসেছে যেদিন সবদিক থেকে শুধু আনন্দের খবর? কিছুদিনের মধ্যে এরকম দুটি ব্যাপার আমার মনে পড়ছে। একটি হল এবার খুব কাছাকাছি সময়ে ঈদ আর পূজা আর আরেকটি হল আরো ২০১৩ আগে এক সপ্তাহের ও কম ব্যবধানে বিজয় দিবস কিংবা কাদের মোল্লার ফাঁসি। 
কিন্তু কোনকিছুর সাথেই কি ১৯৭১ সালের ১৬ই ডিসেম্বর দিনটির তুলনা হয়? না, হয় না। একবার চিন্তা করে দেখেন তো, আপনি ১৯৭১ সালে। মাত্র নিজের মত করে একটি দেশ পেয়েছেন, একদম নিজের ভূখন্ড। একটা যুদ্ধ জিতেছেন। আপনি ঠিক করেছেন যেভাবে যুদ্ধে গিয়েছিলেন ঠিক সেভাবে আবার আরেকটি যুদ্ধ করবেন নিজের এই সদ্যস্বাধীন দেশটিকে এখন নিজের মত করে গড়ে তুলবেন। আপনার মনে হচ্ছে যতই দু:খ কষ্ট থাক, ভবিষ্যৎ আপনার হাতের মুঠোয়। 
আমি যতই আবেগের ত্যানা প্যাঁচাতে থাকি মনে হয়না আমাদের মুক্তিযোদ্ধা প্রজন্মের এই গৌরব আর সংকল্পের আবেগটি নিজে অনুভব করতে পারব, লেখায় ফুটিয়ে তোলা তো অনেক পরের কথা। কিন্তু কখনও যদি অলৌকিকভাবে ইতিহাসের ধূলোপড়া কোন জানালা নতুন করে খুলে যায় তাহলে নিশ্চয়ই আমরা কিছুটা টের পাব সেই প্রজন্মের সেই অভিজ্ঞতা।
১৯৭২ সালের পহেলা জানুয়ারী ইংরেজী নববর্ষে আমাদের মুক্তিযোদ্ধা প্রজন্মের এই আবেগ নিশ্চয়ই আরো বেড়ে গিয়েছিল নতুন বছরের নতুন স্বপ্ন আর আশার যোগে। এই লেখায় আমি সেই দিনের পত্রিকায় আসা বিজ্ঞাপনগুলো দিলাম।
আপনি কি তাদের স্বপ্ন, আশা,আনন্দ, গৌরবের কিছুটা হলেও অনুভব করতে পারছেন?
ক.

আমি মানছি এটি বিজ্ঞাপন না, কিন্তু এই লেখাটির আমেজ জোরদার করার জন্য এটি না দিয়ে পারলাম না।
খ.

কিছু কিছু মুর্হুত একটি জাতির জীবনে একবারই আসে। আমরা কি আর কখনও দেখবো যে ইংরেজী নববর্ষে একটি ব্যাংক দেশাত্মবোধক গানের চরণ বিজ্ঞাপনে ব্যবহার করছে? কখনই না।
গ.
 
কী গৌরবের সাথে দু'টি প্রতিষ্ঠান নতুন দেশের সাথে নাম মিলিয়ে তাদের নাম পরিবর্তন করছে, তাই না? 
ঘ.

এই প্রতিষ্ঠানটির নামে আগে পাকিস্তান ছিল না। কিন্তু তারা স্বাধীনতার পরে নিজেদের নামে 'বাংলাদেশ' কথাটি ঢুকিয়ে দেয়।
ঙ.

এটি ছিল কিছু ব্যাংকের নতুন করে কাজ শুরু করার বিজ্ঞাপন। দেশের মানুষকে সম্বোধন করা হয়েছে "স্বাধীন বাংলাদেশের মুক্ত জনসাধারণ" বলে!
চ.

ইস্টার্ন রিফাইনারীর এই বিজ্ঞাপনটি খুব সু্ন্দর।
ছ.

আবেগের প্রকাশ কথাটি দুটি কথাই যথেষ্ট, জয় বাংলা!
সবশেষে আবারও একটি ছবি দিচ্ছি যেটি বিজ্ঞাপন না। এটি ছিল দৈনিক বাংলায় ছাপানো নতুন বছরের ক্যালেন্ডার। বঙ্গবন্ধু তখনও ছিলেন পাকিস্তানের কারাগারে। কিন্তু তাতে কী! মুক্তিযুদ্ধের পুরোটা সময় তিনিই ছিলেন আমাদের শক্তি!


