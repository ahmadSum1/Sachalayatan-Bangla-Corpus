'প্রার্থীকে প্রদত্ত অনুদান'



নির্বাচন কমিশনের ওয়েবসাইটে গত নির্বাচনে বিভিন্ন দলের খরচাপাতির হিসেব চলে এসেছে। এর মধ্যে সারণীতে সবার উপরে প্রার্থীকে দেয়া বিভিন্ন অনুদানের হিসেব দেয়ার তালিকা আছে। কেন যেন কোন সাংবাদিক বিভিন্ন প্রার্থীকে দেয়া অনুদানের তুলনামূলক চিত্র আঁকার ব্যাপারে আমার জানামতে এখন পর্যন্ত কোন উৎসাহ দেখালেন না। আমি সব দলের এই সংক্রান্ত তথ্যগুলো একজায়গায় করলাম।
১. বাংলাদেশ ন্যাশনাল আওয়ামী পার্টি - মোট তিনজন প্রার্থী ৪৪ হাজার টাকা অনুদান গ্রহণ করেছেন।
২.  বাংলাদেশ ন্যাশনালিস্ট ফ্রন্ট-বিএনএফ - একুশ লক্ষ টাকা কিন্তু কতজন প্রার্থী বা কে কত টাকা অনুদান নিয়েছেন এসব তথ্য নেই।
৩. জাতীয় পার্টি - জেপি - বলা হয়েছে 'কপি সংযুক্ত' কিন্তু সেই কপি কোথায় পাব সেটি এখনও বুঝতে পারছি না।
৪. বাংলাদেশ আওয়ামী লীগ - কিছু বলা হয়নি, মন্তব্যে বলা হয়েছে 'নেই'।
৫. জাতীয় সমাজতান্ত্রিক দল-জাসদ - অনেকগুলো 'ক্রস' চিহ্ন ছাড়া আর কিছু নেই।
৬. গণতন্ত্রী পার্টি - এই কাগজটা একটু অদ্ভুৎ। উপরে যদিও পার্টির নাম লেখা আছে ফর্মের মধ্যে রাজনৈতিক দলের নাম বা ঠিকানা এসব ঘর পুরো খালি। টাকার ব্যাপারে শুধু একজনের কথা লেখা আছে যিনি ষাট হাজার টাকা নিয়েছেন।
৭. বাংলাদেশের ওয়ার্কার্স পার্টি - একত্রিশ লক্ষ পাঁচ হাজার টাকা কিন্তু কতজন প্রার্থী বা কে কত টাকা অনুদান নিয়েছেন এসব তথ্য নেই।
৮. গণফ্রন্ট - একজন অনুদান নিয়েছেন বলা হয়েছে কিন্তু পরিমাণের ঘরে বলা হয়েছে প্রযোজ্য নয়।
৯.  বাংলাদেশ তরিকত ফেডারেশন - বলা হয়েছে প্রযোজ্য নহে।
১০. বাংলাদেশ খেলাফত মজলিস - দুইটা শূন্য লেখা।
১১. বাংলাদেশ ইসলামী ফ্রন্ট - বলা হয়েছে প্রযোজ্য নয়। মন্তব্যের ঘরে লেখা হয়েছে 'দলীয় সিদ্ধান্ত' - এর মানে কী কে জানে।
১২.  জাতীয় পার্টি - দুই কোটি টাকা কিন্তু কতজন প্রার্থী বা কে কত টাকা অনুদান নিয়েছেন এসব তথ্য নেই।
আমার প্রশ্ন:
এই তুলনামূলক চিত্র কি খবর হিসেবে বিক্রয়যোগ্য নয়? সাংবাদিকদের এ নিয়ে মাথা ব্যথা নেই কেন?

