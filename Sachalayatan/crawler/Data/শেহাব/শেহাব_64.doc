নোটারী পাবলিক



স্থান: গুলশান নোটারী পাবলিক অফিস। বি.এন.পি. 'র র্শীর্ষ পর্যায়ের একজন নেতার ব্যক্তিগত সহকারী কিছু কাগজ পত্র হাতে উপস্থিত।
উকিল: উনি এই বয়সে নাম চেঞ্জ করবেন?
সহকারী: জী।
উকিল: এই বয়সে!
সহকারী: জী।
উকিল: সব কাগজ পত্র..
সহকারী: দেখুন উনি তো দেশের কোন আইন ভঙ্গ করছে না। এটি ওনার ব্যক্তিগত স্বাধীনতা।
উকিল: না, না! ঠিক আছে সেটি বুঝেছি। কিন্তু সামনেই তো সোহরাওয়ার্দী উদ্যানে উনি স্কাইপে ভাষণ দিবেন। আপনাদের ব্যানার পোস্টার এসব আবার নতুন করে...
সহকারী: এটা শুধু প্রথম বার বলে। নাম তো বার বার পাল্টাবে না। আপনি কাজ শুরু করলে ভাল হয়।
উকিল: জী অবশ্যই। দাঁড়ান টাইপিস্ট ছেলেটিকে ডাকছি।
(দশ মিনিট পর)
উকিল (টাইপিস্টের ঘাড়ের উপর ঝুঁকে): হুমম। ঠিক আছে। ফন্ট সুতন্বী দাও।  'শেখহা সি' নামটা বোল্ড করে দাও।
টাইপিস্ট: স্যার, লাস্ট নেম 'সি' ... উনি কি চাইনীজ? এম্বেসী না বায়িং হাউজ?
সহকারী (তিড়িং করে লাফিয়ে এসে): আরে আরে আসলটাই তো ভুল করে দিলেন!! 'হা' আর 'সি' এর পরে স্পেস হবে না। স্পেস হবে 'খ' আর 'হা' 'র মধ্যে। ধুর মিয়া! কই থেকে এইসব টাইপিস্ট পান!
উকিল: অসুবিধা নেই তো। এখনও তো প্রিন্ট করি নাই।
সহকারী : না না। আমি এখানেই দাঁড়াই। নিচের বড়িতে কারণ লিখেন। হ্যাঁ। ওইযে ওই জায়গায়।
"অতএব নিম্নস্বাক্ষরকারীণী স্বীয় রাজনৈতিক দলের মতাদর্শ (in order to counter the secular Awami League) অনুসরণে নিজ নাম হালনাগাদ করত: 'শেখ হাসি' রাখিয়াছেন। ইহা প্রতিদ্বন্ধী দলনেত্রীর 'না' যুক্ত নেতিবাচক নামের বিপরীতে 'কাউন্টার' হিসেবে একটি ইতিবাচক নাম রুপে পরিগণিত হইবে।"
সংযুক্তি:
বিএনপি অফিসিয়াল ওয়েবসাইটে প্রকাশিত দলীয় ইতিহাসের মতাদর্শ অনুচ্ছেদ।


