আবু ইউসুফের তেত্রিশ বানর - পর্ব দুই



তেত্রিশ বানর নিয়ে লঙ্কাকাণ্ড হয়ে যাবার পর আবু ইউসুফ এদের বিদায় করার জন্য ব্যস্ত হয়ে গেল। ব্যাটা বদমাশ আমাকে বলে,
- তোর গত জন্মদিনে তো আমি কিছু দেইনি। এই তেত্রিশ বানর আমি তোর জন্মদিনের উপহার দিলাম
আমি বললাম,
- শুধু গত না বিগত কোন জন্মদিনেই তুই আমাকে কিছু দেস নাই। আগত কোন জন্মদিনেও কিছু দেয়া লাগবে না। আমারে মাফ কর।
কিন্তু তারপরেও ব্যাটা পীড়াপীড়ি শুরু করলো। বাঙ্গালী মাগনা পেলে আলকাতরা খায়, আর সামান্য কিছু সন্ত্রাসী বানর আর এমন কি। ইউসুফ কাকুতি মিনতি করে আমাকে ঢেঁকিটা প্রায় গিলিয়েই ফেলেছিল এইসময় অন্য বুদ্ধি মাথায় আসলো। বললাম,
- তোর ভুলটা কি হয়েছে জানিস? বানরকে কবিতা শিখাতে যাওয়া। ছাগল দিয়ে যেমন হাল চাষ হয়না, মুরগি দিয়ে যেমন কাচ্চি হয়না, জামাত দিয়ে যেমন ইসলাম হয়না, তেমনি বাঁদর দিয়ে কবিতা হবে না। বানরের কাজ নৃত্য করা। তুই বরং তোর বানরদের নাচ শেখা। তবে যাই করিস না কেন আগে আবার ব্রেন ইস্টিমুলেশন দিয়ে এদের রিসেট করে দে।  এর পরে ন্যাচারাল পদ্ধতিতে কাজ কর। আর ওইসব বৈজ্ঞানিক পদ্ধতিতে যাসনে।  
- কিভাবে নাচ শেখাবো তাহলে? 
 - বানর জন্ম থেকেই নাচার ক্ষমতা নিয়ে জন্মে। শেখানোর কিছু নাই। বরং তুই ডুগডুগি বাজানো শেখ।
ইউসুফের এবার মনে হয় কথাটা মনে ধরল। এক সপ্তাহ পরে ইউসুফের বাসায় গিয়ে হতবাক। সে এক দেখার মত দৃশ্য। ইউসুফ মনে প্রাণে ডুগডুগি বাজিয়ে যাচ্ছে আর তার তাকে ঘিরে তেত্রিশ বানর গোমড়া মুখে বসে আছে। কেউ নাচে না। ভুল বললাম, তেত্রিশ না বত্রিশ। এদেরকে রিসেট করার পরেও নাই সেই দুবলা তেত্রিশ নাম্বার এর উপর এদের রাগ যায় নাই। পিটিয়ে মেরে ফেলছে। আমাকে দেখে ইউসুফ হতাশ গলায় বলল,
 - হাজার চেষ্টা করেও এদের নাচাতে পারলাম না রে।
আমি বললাম,
- ডুগডুগি ছাড়া অন্য কিছু দিয়ে চেষ্টা করেছিস?
বলে,
-বাঁশি, তবলা, হারমোনিয়াম সবকিছুই চেষ্টা করেছি।
তাকিয়ে দেখি ব্যাটার ঘরে আসলেই নানা রকমের বাদ্যযন্ত্র পড়ে আছে। 
- মন খারাপ করিস না। তোকে আগে বুঝতে হবে বাঁদর কেন নাচে? 
কথাটা বলে আমার নিজের মনেও  এই গভীর প্রশ্নের উদয় হল, বাঁদর কেন নাচে? ভেবেচিন্তে কোন উত্তর খুঁজে পেলাম না। তবে কেন নাচে না জানলেও কিভাবে নাচানো যায় তার আইডিয়া মাথায় আসলো।  
আমি বললাম,
- সফদর আলীর জংবাহাদুর এর কথা মনে আছে? বানরকে পোষ মানাতে হলে তাদেরকে কিছু পুরস্কার দিতে হয়। তাদের মনের কথা শুনতে হয়।
আমি হাসিখুশি এক বানরের সামনে গিয়ে একটা বিস্কুট ধরলাম। তারপর নিজে একটু লাফ ঝাপ করে ইশারায় বুঝিয়ে দিলাম এরকম করে একটু নৃত্যকলা করলে ওর ভাগ্যে এই বিস্কুট জুটবে। বেশীক্ষণ চেষ্টা করা লাগলো না। দুই তিনবার চেষ্টা করার পরেই ব্যাটা বুঝে গেল। একটু নাচ দেখিয়ে আমার কাছ থেকে বিস্কুট নিয়ে গেল। কাণ্ড দেখে ইউসুফ মুগ্ধ। বলে, দোস্ত তুই একটা জিনিয়াস।
আমি আসলেই কত জিনিয়াস সেটা বোঝার জন্য পরের সপ্তাহে আবার গেলাম ইউসুফ এর বাসায়। ইউসুফকে দেখে বেশ খুশী মনে হল। কিন্তু হাসিখুশি চেহারার ফাঁকে একটা বিষণ্ণতা লুকিয়ে আছে বলে ক্ষণিকের জন্য মনে হল। বলে,
- এক সপ্তাহের মধ্যে সবাই নাচ শিখে গেছে। আয় তোকে দেখাই।
প্রথম বানরকে ডেকে ইউসুফ একখানা বিস্কুট দেয়ার চেষ্টা করলো। দেখি ব্যাটা নেয় না। দুইটা সেধেও লাভ হলো না। শেষমেশ চারখানা বিস্কুটে রফা হল। চারটা বিস্কুট সাবাড় করে ব্যাটা দিব্যি কোমর দুলিয়ে আমাদের নাচ দেখিয়ে গেল। আমি বললাম,
- এই ব্যাটাকেই না আমি প্রথম দিন একটা বিস্কুট দিয়ে নাচিয়ে নিলাম?
ইউসুফ হতাশ গলায় বলে,
- আর বলিস না, দিনকে দিন এদের আবদার বাড়ছে।
এরপর একে একে ইউসুফ তার বাকি বানরদের ডাকে। কেউ এক হালি কলা, কেউ দুই পিস কেক, কেউ এক গোছা আঙ্গুর, কেউবা এক প্যাকেট চানাচুর আদায় করে ইউসুফকে নাচ দেখিয়ে যায়। কারো কারো দেখলাম খাদ্যদ্রব্যের চেয়ে ইউসুফের প্রতিই আগ্রহ বেশি। একজন নাচ দেখানোর আগে ইউসুফের ঘাড়ে উঠে কিছুক্ষণ ঝাপাঝাপি করে, আরেকজন ইউসুফের চুল ধরে আচ্ছা করে টানাটানি করে, আর আরেকজন ইউসুফের গালে ঠাশ ঠাশ করে গোটা দুই চড় বসিয়ে গেল। 
এরপরে মোটাসোটা এক বাঁদর ইউসুফের দিকে এগিয়ে আসাতে ইউসুফের চেহারাটা দেখি কেমন বিমর্ষ হয়ে গেল। বলে,
- এইটা একটু বেশি ত্যাঁদড়। আবদার বেশি। 
বলে ইউসুফ দেখি তার প্যান্ট খোলা শুরু করলো। আর বাঁদরটা একটা আনন্দসূচক শব্দ করে ইউসুফের পেছনে গিয়ে দাঁড়ালো। 
আমি, করিস কি করিস কি বলতে না বলতেই দেখি ঘটনা যা ঘটার ঘটে গেল। বাঁদর তার কাজ শেষ করে ইউসুফকে দশ সেকেন্ডের একটা যেনতেন নৃত্য দেখিয়ে নিজের জায়গায় ফেরত গেল। ইউসুফ প্যান্ট পরে বসতে না বসতেই দেখি আরেকটা দশাসই বানর ইউসুফের কাছে এসে হুপ হাপ শব্দ করে আঙ্গুল তুলে আমাকে দেখিয়ে কি যেন বলার চেষ্টা করছে। ইউসুফ প্রথমে তীব্রভাবে মাথা নেড়ে না না বললেও একটু পরে দেখি হাল ছেড়ে দেয়। আমার দিকে তাকিয়ে লাজুক মুখে বলে, দোস্ত ইয়ে মানে তোর প্যান্টটা যদি একটু খুলে ইয়ে মানে নাইলে এইটা নাচবে না।
আমি ওরে নারে বলে পড়িমরি করে দৌড় দিয়ে ইউসুফের বাড়ীর ত্রিসীমানা ত্যাগ করলাম। এজন্যেই জ্ঞানী লোকেরা বলেছেন, বাঁদরকে মাথায় তুলতে নেই। 
(শেষ)
 ................................................................................................................
আমার হাতে চাপাতি নেই যে কাউকে কোপাবো, হাতে বন্দুক নেই যে গুলি করবো, কাছে এসিড নেই যে ছুড়ে মারব। সম্বল একখানা ল্যাপটপ। তাই যখন অসহায় লাগে কীবোর্ড এর উপর রাগ ঝাড়ি। এটা নিতান্ত সাধাসিধে একটা সাইন্সফিকশন গল্প। আমার বন্ধু সুব্রত শুভ সহ বাকি সব আটককৃত ব্লগারদের উৎসর্গ করলাম এই গল্প। আমাদের চোখের সামনেই কার্টুনিস্ট আরিফ কে বলির পাঁঠা বানানো হয়েছে ধর্ম অবমাননার অজুহাত দিয়ে। ভোট রাজনীতির খেলায় আর যেন এরকম বলির পাঁঠা তৈরি না হয় সেই কামনায়। 

