কনে দেখা আলো



এসেছিলাম পাত্রী দেখতে। তিন বোন সামসুন্নাহার,  নুরুন্নাহার আর নাজমুন্নাহার। সবাই মিলে আমাকে বলে, বেছে নাও।
ছোটভাই বলে,
- ASL Plz
তিনজনেই লাজুক হেসে বলে, এইট্টিন এফ মালিবাগ চৌধুরীপাড়া
দুলাভাই অ্যাসট্রেতে পানের পিক ফেলতে গিয়েও শেষ মুহূর্তে কুত করে গিলে ফেলে বলে,
-মেয়ে কি গান জানে?
সামসুন্নাহার সুর করে শোনায়, "সোনা বন্ধু তুই আমারে ভুতা দাও দি কাইট্টালা, পিরিতের খেতা দিয়া জাইত্তা ধইরা মাইরালা"।
নুরুন্নাহার পোঁ ধরে " আমায় বেবিওলা খাইছেরে সামনে বসাইয়া, বারে বারে বেরেক মারে ..."
নাজমুন্নাহার গায় "আমি একটা জুয়ান ছেরি, আর কতদিন ধইজ্জ ধরি ..."
আমি নড়ে চড়ে বসি। বুঝি তিনজনেই অনেক দিন ধইজ্জ ধরে আছে। কিন্তু কাকে রেখে কাকে জাইত্তা ধরব ভেবে হিমশিম খাই। 
খালা ঘ্যাঁসঘ্যাঁস করে বগল চুল্কায়ে বলে,
-রান্নাবান্নার কি অবস্থা?
সামসুন্নাহার বলে, পুলাউ, কুরমা, কালিয়া, কুপ্তা
নুরুন্নাহার বলে চিংড়ি চচ্চড়ি, পুঁইশাক, সইরশা ইলিশ
নাজমুন্নাহার বলে, থাই ছুপ, কন ছুপ, চিকেন ছুপ
আমি খুশী মনে সামনে রাখা পুলি পিঠা চায়ে ডুবায়ে কামড় দেই।
ছোটচাচা এক টানে নাক থেকে দেড় ইঞ্চি লম্বা একটা লোম টেনে গভীর মনোযোগে সেটার দিকে চেয়ে থাকে। তারপর সেটা ফু দিয়ে বাতাসে উড়িয়ে মনে মনে Wish right now করে। এরপরে মেয়েকে শুধোয়,
-চুলের অবস্থা কি? 
সামসুন্নাহার, নুরুন্নাহার আর নাজমুন্নাহার খোঁপা খুলে দেয়। একেকজনের চুল দেখে রাপুঞ্জেল স্বর্গে বসে ঈর্ষায় জ্বলে মরে। আমি ওবু, দশ, বিশ করে মনে মনে লটারি করি।
বড়মামা তসবি গুনে যাচ্ছিলেন। ছোট চাচার দেড় ইঞ্চি লোম উড়ে এসে তসবিতে ল্যান্ড করায় নেকীর হিসাবে গণ্ডগোল হয়ে গেলো। ক্ষেপে গিয়ে বলেন,
- কায়দা, ছিফারা সব মনে আছে না গুলে খাইছ?
সামসুন্নাহার চিকন গলায় সুর তুলে, ইয়া কালা কুতুবিহি
- আমি উসামা বিন লাদেনের বোন, এর আরবি কি বল।
নুরুন্নাহার খুশী হয়ে বলে, আনা উখতু উসামা বিন লাদেন।
- আযান দিতে পার? 
নাজমুন্নাহার চিৎকার করে উঠে, হাইয়াহালআসসালা, হাইইয়াহালালফালা 
আমি কাতর হয়ে ভাবি, মাইরা ফালা, তিনজনে মিলে আমাকে জাইত্তা ধইরা মাইরা ফালা। 
তাকিয়ে দেখি জানালার ফাঁক গলে শেষ বিকেলের কনে দেখা আলো এসে তিনজনের মুখে পড়েছে। আমার সব চাই, সব বলে সামসুন্নাহার,  নুরুন্নাহার আর নাজমুন্নাহার এর আঁচল ধরে টান দেই।
লাত্থি দিয়ে কুদ্দুস খাট থেকে ফেলে দিয়ে বলে, হারামজাদা আবিয়াইত্তা বলদ চল্লিশ পার হইছে এখনো বিয়া করতে পারলি না আর রাইত বিরাতে খালি আমার লুঙ্গি ধরে টান মারস।

