স্বলেহন



আমি মেধাবী সেটা আগেই জানতাম কিন্তু বুয়েটের ভর্তি পরীক্ষায় চান্স পাবার পর সেটা বাকিরাও জানল। আম্মা এসে জড়ায়ে ধরে বলল, মানিক তুই বংশের মুখ উজ্জ্বল করলি। চাচা বললেন, গুড জব। এই বংশের ছেলেরা ডিপ্লোমা বিআইটি ইত্যাদি হাবিজাবিতে চান্স পাইলেও বুয়েটে এই প্রথম। পাড়া প্রতিবেশী সবাই হৈহল্লা করে দেখতে আসল পাড়ার মেধাবী ছেলেকে। কেউ গায়ে হাত বুলায়, কেউ মৃদু চিমটি কাটে, কেউবা ফিসফিস করে বলে, কি মেধাবী গো। আমি গম্ভীর মুখে উপভোগ করি। বন্ধুবান্ধব ভিড় করে আমার সাথে ফটো তোলার আবদার ধরে। কেউ কেউ সাবাস মানিক বলে প্রয়োজনের অধিক জোরে পিঠে চাপড় মারে। আমি মৃদু হেসে উপভোগ করি। বুঝি এরা চান্স পায় নাই বলে মনে ক্ষোভ আছে। আব্বা এসে অভিনন্দন জানানোর ফাঁকে একটু উপদেশও দিয়ে যায়, ভালো ইঞ্জিনিয়ার হবার চেয়ে ভালো মানুষ হওয়া বেশী জরুরী। আমি একটু বিরক্ত হলেও মৃদু হাসি মনে মনে। আব্বা কখনো বুয়েটে চান্স পায় নাই এই ভেবে।
ক্লাস শুরু হতেই তুমুল পড়াশোনা শুরু হয়। আমি ঘাড় গুঁজে একদিন জোর গলার অঙ্ক মুখস্থ করার সময় বড় বোন এসে টিপ্পনী কাটে। বলে, মাদ্রাসা ছাত্র আর তোর মধ্যে পার্থক্য কি বল দেখি। একজন না বুঝেই কিতাব মুখস্থ করে ফেলে। আর তুই না বুঝেই অঙ্ক টঙ্ক সব মুখস্থ করে ফেলছিস। আমি বিরক্ত হতে গিয়েও হেসে ফেললাম। খুব জানি, বড়বোন কখনো বুয়েটে চান্স পায় নাই।
বুয়েটে পড়লে ছাত্রছাত্রী পড়াতে হয়। নিজের মেধা অন্যকে বিলিয়ে কমিয়ে ফেলার মতো বোকা আমি না। কিন্তু পড়ানোর পাত্রী একজন ছাত্রী শুনে পড়ানোর প্রস্তাব ফেলে দিতে পারলাম না।মাইনেও বেশ মোটা। নিতান্ত অনিচ্ছা নিয়ে হাজির হয়ে দেখি ছাত্রী হুলুস্থুল টাইপের সুন্দরী। ছাত্রীর পিতা এসে বলে, বাবা আমার মেয়েটার দায়িত্ব তোমাকে নিতেই হবে। আজ থেকে মেয়েটাকে তোমার হাতে তুলে দিলাম।
আমি বললাম, হুম।
ছাত্রী আমাকে দেখে চিৎকার দেয়,
ও আল্লাহ আপনি বুয়েটে পড়েন।
আমি বলি,
হ্যাঁ আমি বুয়েটে পড়ি
ছাত্রী বলে,
আমিও বুয়েটে পড়তে চাই।
আমি গম্ভীর গলায় বলি,
সকলেই বুয়েট নয়। কেউ কেউ বুয়েট।
পড়াতে গিয়ে দেখি ছাত্রী উঠতে বসতে আক্ষিওসে গোলি মারে। মাঝে মাঝেই ছাত্রীর কোমল পা এসে আমার লোমশ পা স্পর্শ করে। করে শিহরিত হয়। একটু পর পর অনাবশ্যকভাবে ঝুঁকে বিপদজনক পরিমাণে আমার কাছে এসে বলে, ও আল্লাহ, আপনি বুয়েটে পড়েন। ভাবতেই আমার গায়ের সব রোম দাড়িয়ে যায়।
আবার কখনোবা গায়ে গা ঘেঁষে কাছে এসে ফিসফিস করে বলে,
আমি কখনো বুয়েটের ছাত্র ধরি নাই। একটু ধরে দেখি স্যার।
আমি বিরক্তিতে ভুরু কুচকিয়ে বলি, আচ্ছা ধর
ছাত্রী ধরে। ধরে শিহরিত হয়।
আমি বুয়েটের মেধাবী ছাত্র। কাউকে টানিও না বাঁধনেও জড়াই না।
ছাত্রীর মা এসে একটু পর পর আমাদের দেখে যান। ছাত্রীর মা ছাত্রীর তুলনায় একটু স্থূল কিন্তু তারপরেও হুলুস্থুল টাইপের সুন্দরী। বাবা বাবা বলে মাথায় হাত বুলিয়ে বুকে টেনে নিয়ে বলেন, আমি কখনো বুয়েটের ছাত্র বুকে নেই নাই। আমি গম্ভীর মুখে বলি, হুম।
ছাত্রীর বাবা বারবার এসে কাঁচুমাচু মুখে বলে যান, বাবা সবই তোমার।
ছাত্রীর দুষ্টুমি দিনদিন বাড়ে। আবদার ধরে,
চলেন স্যার দুজনে মিলে বাইরে কোথাও যাই। একটু বাদাম বুট খাই আর দুইটা সুখ দুঃখের গল্প করি।
আমি বিরক্ত হয়ে বলি, তথাস্তু।
পরদিন ছাত্রী সহযোগে চিড়িয়াখানা যাই। মতিকন্ঠের বদৌলতে জানতাম, 'বাদাম বুট খাইলে পেটে গ্যাস হয়, সমাজে নানা সমস্যা হয়'। তাই বাদাম বুট না খেয়ে আমরা খিরাই আর শসা চিবুই বেশ করে। আধ খাওয়া শসা ছাত্রী হাত থেকে কেড়ে নিয়ে বলে, স্যার আমি কখনো বুয়েটে ছাত্রের শসা খাই নাই। আমি এইটা খাই?
আমি গম্ভীর মুখে বলি, খাও।
আমরা ঘুরে ঘুরে বাঁদর দেখি, হনুমান দেখি, বাঘ দেখি, কুমীর দেখি, উট দেখি, খাটাস দেখি। ছাত্রী আবার আবদার ধরে স্যার আমি কখনো সিংহ দেখিনি। আমাকে সিংহ দেখান। আমি একটু গোস্বা করে বলি, কেন, আমাকে দেখ নাই? ছাত্রী হাসতে হাসতে আমার বুকে লুটিয়ে পড়ে। বলে,
- ও আল্লাহ, আমি আগে কখনো বুয়েট ছাত্রের রসিকতা শুনি নাই। আপনি এত রসিক কেন স্যার।
আমরা সিংহের খাঁচার পাশে যাই। ছাত্রী চোখ কপালে তুলে বলে,
- ও আল্লাহ, সিংহ কই? এ তো দেখি হলুদ রঙের শিং অলা ছাগল।
আমি তাকিয়ে দেখি মস্ত বড় শিঙঅলা এক হলদে রঙের ধেড়ে ছাগল অদ্ভুতভাবে শুয়ে নিজের গা নিজে চেটে যাচ্ছে। ভালো করে তাকিয়ে দেখি গা নয়তো, অন্যকিছু। পাবলিকে ভিড় করে দেখে বেশ আমোদ পাচ্ছে। কাণ্ডকারখানা দেখে পাশে দাঁড়ানো স্যুট কোট পরা ভদ্রলোককে বললাম, ও ভাই ছাগলে এইটা কি করে? তিনি ইঞ্জিরি ভাষায় বললেন,  Have you ever heard the term licking own balls. আমি প্রকৌশলী বিশ্ববিদ্যালয়ের তুখোড় ছাত্র। মাদ্রাসা ছাত্র যেমন গড়গড় করে কোরআন মুখস্থ বলতে পারে, এমনকি অর্থ না জেনেই। আমিও তেমনি মিনিটে কয়েক ডজন পারশিয়াল ডিফেরেন্সিয়াল ইকুয়েশনের সমাধান করে ফেলতে পারি উক্ত বস্তু দিয়ে কি হয় না জেনেই। তবে ইঞ্জিরিতে একটু কাঁচা। অন্য পাশে দাঁড়ানো ধুতি পাঞ্জাবী পরা খাস বাঙ্গালী লোককে জিজ্ঞেস করি, ও ভাই ঘটনা কি? ভদ্রলোক খটমট বাংলা ভাষায় বলেন, পুরাকালে ইহা কেশরীই ছিল। আত্মাভিমানে পুলকিত হইয়া প্রত্যহ নিজের অণ্ডকোষ লেহন করিতে করিতে কালের বিবর্তনে এ অজে পরিণত হইয়াছে।
আমি বাংলা ভাষাতেও একটু দুর্বল বলে এই ভদ্রলোকের কথার মাথামুণ্ডুও কিছু বুঝি না। কিন্তু ছাত্রীর সামনে নিজ দুর্বলতা প্রকাশ করা অনুচিত। আমি তাই প্রসঙ্গ পালটিয়ে দুই ভদ্রলোককে বললাম, আমি বুয়েটে চান্স পাইছি, আপনারা কি পাইছিলেন?  


