পারভেইচ্যারে বল খেলাডা তওবা কইরা ছাড়



ঘটনা কি খুলে বলি। তার আগে একটু গান শুনে নেয়া যাক।
পারভেইচ্যারে বল খেলাডা তওবা কইরা ছাড়

আরে না না, ফুটবল নিয়ে লিখতে বসিনি। সোনার বলখানা এবারে মেসি না পেয়ে রোনাল্ডো পেয়ে গেল। আবার কয়দিন পরেই শুরু হচ্ছে ফুটবল বিশ্বকাপ, তাও আবার খোদ ব্রাজিলের বুকেই। তাই ফুটবল নিয়ে লিখলেও লেখার মতো কত কিছুই ছিল। তা না করে বরং বাংলাদেশ নামক সোনার ফুটবলটাকে নিয়ে দুকলাম লিখি আজ। যেই সোনার বলের উপর ভারতের কু নজর অনেক দিন থেকেই। কিন্তু সম্প্রতি যা খবর বের হয়েছে তা ভারতের আগের সব কুকীর্তিকেও ম্লান করে দিচ্ছে।
আর বিতং না করে এইবেলা ফ্যাক্স পড়ে শুনাই।
ঘটনা সামান্য। সাতক্ষীরায় অভিযানে ভারতীয় বাহিনী ব্যবহার করেছিল শেখ হাসিনা, সেটার অত্যন্ত গোপন দলিল প্রকাশিত হয়ে গেছে। দলিল সূত্রে জানা যায় -
ক - সাতক্ষীরায় যৌথবাহিনীর অভিযানে অংশ নিয়েছিল ভারতের সশস্ত্র বাহিনী! এ বিষয়ে যশোরের জিওসির সম্মতি রয়েছে।
খ - ভারতীয় দূতাবাসের কাউন্সিলর (পলিটিক্যাল এন্ড ইনফরমেশন) সুজিত ঘোয়ের বরাবর লিখিত পত্রটি দিল্লিতে বাংলাদেশ হাইকমিশনার ও প্রতিরক্ষা উপদেষ্টা, ব্রিগেডিয়ার জেনারেল নূর মোঃ নূর ইসলাম পিএসসি জি এর নিকট পাঠানো হয়।
গ- বার্তায় প্রধানমন্ত্রীর সামরিক উপদেষ্টা মেজর জেনারেল (অবঃ) তারেক আহমেদ সিদ্দিকীর নির্দেশের রেফারেন্স দেয়া হয়েছে।
ঘ -  ভারতীয় বাহিনী ঢুকে হত্যা করে বাংলাদেশের নাগরিক, বুলডোজার দিয়ে গুড়িয়ে দেয় বাড়িঘর।
ঙ - ২০১০ সালে শেখ হাসিনা ভারতে গিয়ে একটি গোপন প্রতিরক্ষা চুক্তি করে, যার অধীনে ভারতীয় বাহিনী যে কোনো সময় বাংলাদেশে প্রবেশ করার অধিকার লাভ করে!     
চ -
ছ -
...
...
...
খণ্ড ত - সেনাবাহিনীতে যশোর জি ও সি বলে একখানা পদ আছে।
অনুস্বর - ফ্যাক্স মেসেজের উপরে সবসময় বড়বড় করে লিখা থাকে ফ্যাক্স মেসেজ।
বিসর্গ - ক্লাসিফাইড ফ্যাক্স মেসেজ এর উপর বড় বড় করে সারমর্ম লিখা থাকে। এমন করে - Military aid from India and Deployment to Satkhira ।
চন্দ্রবিন্দু - বলদ গাছে ধরে না, মানুষের পেটের ভেতরেই ধরে।
যাহোক, দেশ আজকাল নাস্তিকে ভরে যাচ্ছে। কোথায় কোন কথা শোনা মাত্র এইডা কী ব্যাফার বলে হাউকাউ লাগিয়ে দিবে, তা না করে কিছু বেয়াদ্দপ নাস্তিক খবরের সত্যটা নিতে প্রশ্ন তুলে। এসব অবিশ্বাসীদের জন্য কিছু প্রমাণ বা রেফারেন্স দেই।
Source 1: BDINN 
ফ্যাক্স বার্তা ফাঁস! সাতক্ষীরা অভিযানে ভারতীয় বাহিনী!
যারা যারা BDINN নাম শুনে ভুরু কুঁচকে এইডা কী ব্যাফার ভাবছেন তারা জেনে রাখুন  BDINN হচ্ছে -Bangladesh Independent News Network ।অনেকটা CNN মতোই ব্যাপার সেপার। এরা ফ্রেনচাইজ। এদের বড় ভাই ANN - Anime News Network, মেঝো ভাই BNN - Breaking News Network, তাপ্পর সেজো ভাই CNN ইত্যাদি ইত্যাদি । তো এই মেঝো ভাইয়ের খালাতো ভাইয়ের বন্ধু হচ্ছে BDINN । সুতরাং এর খবর অস্বীকার করার মানে হচ্ছে পৃথিবীর সমগ্র NN  বা News Network কে অস্বীকার করা।
Source2: বাঁশেরকেল্লাইউএসএ - Basherkellausa


বাঁশেরকেল্লাইউএসএ - Basherkellausa
2 ঘণ্টা আগে
Jonopriyo post :::::
সাতক্ষীরা অভিযানে ভারতীয় বাহিনী !
সাতক্ষীরায় যৌথ বাহিনীর অভিযানের পাশাপাশি ভারতীয় বাহিনী অংশ নিয়েছিল এমন একটি খবর নিয়ে ইন্টারনেটে চলছে তোলপাড়। এধরনের খবর প্রকাশ করেছে বিডি টুমারো ডট অর্গ নামে একটি নিউজ ওয়েবসাইট। নিউজ ওয়েবসাইটটির খবরে বেশ কিছু গোপন বার্তা এবং এসব কার্যকলাপে যারা জড়িত তাদের জানতে বিভিন্ন লিংক ব্যবহার করা হয়েছে। এধরনের খবর বাংলাদেশের বিরুদ্ধে অপপ্রচার কি না এবং এ বিষয়টি বাংলাদেশের ভাবমূর্তির সঙ্গে জড়িত বলে পররাষ্ট্র মন্ত্রণালয়ের পক্ষ থেকে এব্যাপারে বি¯ত্মারিত ব্যাখ্যা দেয়া প্রয়োজন বলে মনে করছেন সচেতন মহল।

বাঁশেরকেল্লার অথেনটিসিটি নিয়ে প্রশ্ন করার মানে নেই। নাস্তিক নীল আর্মস্ট্রং চাঁদে যাবার সময় এদের জন্ম হয়নি বলে কোন কর্মকাণ্ড ছিলোনা। কিন্তু হুজুর সাঈদীর চন্দ্রাভিযানের নেতৃত্বে ছিলেন এরা।
Source3: coxsbazarnews.com
ফ্যাক্স বার্তা ফাঁস: সাতক্ষীরা অভিযানে ভারতীয় বাহিনী!
কক্সবাজার শুধু দেশেরই নয় সারা পৃথিবীর সম্পদ। কিছুকাল আগে আমরা সুন্দরবন আর কক্সবাজারকে ন্যাচারাল সপ্তাশ্চর্য চ্যাম্পিয়ন বানানোর জন্য পাড়াপাড়ি করে ভোট দিয়েছি। সুতরাং  কক্সবাজারকে বা ককবাজার নিউজকে অস্বীকার করা মানে বাংলাদেশের অস্তিত্ব অস্বীকার করা।  যুগযুগ ধরে ককবাজার পত্রিকা বঙ্গোপসাগর থেকে তাজা তাজা খাঁটি খবর এনে আমাদের ডেলিভারি দিচ্ছে।
Source4: শেখনিউজ (sheikhnews.com)
ফ্যাক্স বার্তা ফাঁস! সাতক্ষীরা অভিযানে ভারতীয় বাহিনী! কে এই ব্রিগে. জেনারেল শামস
আপনি যদি বাকশালি নাস্তিক হয়ে উপরের সব সূত্র অস্বীকারও করেন তবে শেখ নিউজকে ক্যামনে অস্বীকার করবেন? খবর, ফ্যাক্স বার্তার সাথে এদের কাছে ভারতীয় বাহিনীর দ্বারা ভাঙচুর করা ঘরবাড়ি আর কতল করা নিরীহ মানুষদের ছবিও আছে।
Source5: বিডিটুডে ডট কম (www.bdtomorrow.org)
সাতক্ষীরা অপারেশনে ভারতীয় বাহিনীঃ ফাঁস হওয়া প্রমানাদি নিয়ে তোলপাড়
এদের নাম বিডিটুডে ডট কম আর ঠিকানা বিডিটুমরো ডট কম। সুতরাং এটা বর্তমানেও আছে ভবিষ্যতেও আছে। এরকম একটা পত্রিকার খবর অস্বীকার করা মানে শুধু নিজের বর্তমানই নয়, ভবিষ্যতকেও অস্বীকার করা।
আম্রিকা যখন জাপানে এটম বুমা ফালায় তখন প্রেসিডেন্ট সাহেব এমনই একটা ফ্যাক্স দিয়েছিলেন মিলিটারি প্রধানকে।  সাবজেক্ট ছিল - Please Drop Atom Buma on Hiroshima। ১৯৬৬ সালে আমেরিকা জাপানে আবারও এটম বুমা ফেলার পায়তারা করে। টেকনিক্যাল গণ্ডগোলে পড়ে শেষপর্যন্ত অবশ্য সেটা ফেলা হয়নি। তবে আমার কাছে তথ্যসহ ফ্যাক্স আছে। এই যে নিচে দিলাম -

পরিশেষে কথা একটাই। বাংলাদেশ নামক বলখানা লইয়া আমাদের গোলের সামনে দৌড়াদৌড়ি পাড়াপাড়ি লাত্থি মারামারি আপাতত থামার কোন সম্ভাবনা নেই। তাই বরং আবারও গানটা শুনুন। সেই সাথে মাথা দুলিয়ে দুলিয়ে আপনারাও সবাই মিলে তাল দেন ...
পারভেইচ্যারে
বল খেলাডা তওবা কইরা ছাড়
আমি তোরে না করতাছি পাগল ছত্তার
২২ জনে একটা বল লয়া
বড় একটা মাঠে গিয়া
দৌড়াদৌড়ি ক্যার লাগিয়া
এইডা কী ব্যাফার?
পারভেইচ্যারে
বল খেলাডা তওবা কইরা ছাড়
বল লয়া দৌড়াদৌড়ি
গোলের হুমনে পাড়াপাড়ি
বেডি বেডায় কয় লাত্থি মারি ...
পারভেইচ্যারে
বল খেলাডা তওবা কইরা ছাড়
পরিশেষে একখানা ফ্রি উপদেশ - ইন্ডিয়া সাতক্ষীরা দিয়া ঢুকে না রে বলদ, ইন্ডিয়া ঢুকে তোদের টেলিভিশন দিয়া।

