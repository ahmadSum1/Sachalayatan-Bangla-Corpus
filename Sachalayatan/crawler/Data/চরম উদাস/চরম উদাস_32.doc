প্রথম আলোর সাম্প্রদায়িকতা



অনেক কথা বলা যায়। সুন্দর করে, আবেগ দিয়ে, হিউমার দিয়ে, যুক্তি দিয়ে। আজ বরং তা বাদ দেই। সহজ কথা সহজে বলি। প্রথম আলোর সাজিদ হোসেন এর তোলা এই ছবিটি দেখেছেন সবাই আশা করি।

সবাই লাইনে দাড়িয়ে ভোট দিচ্ছে, যাদের প্রায় সবাই শাঁখা সিঁদুর পরা হিন্দু মহিলা। নির্বাচনে ভোট কি শুধু হিন্দুরাই দিয়েছে? হিন্দু ধর্মালম্বীদের এভাবে হাইলাইট করার উদ্দেশ্য কি? এসব নিয়ে প্রচুর আলোচনা সমালোচনা হয়ে গেছে এর মধ্যেই। সে কথা নতুন করে বলতে এ লেখা লিখছি না। লিখছি সহজ একটা প্রশ্ন তুলতে। এই ছবিটি কি এডিট করা? ছয় আর সাত নাম্বার মহিলার কপালের সিঁদুর কি সিঁদুর দিয়েই দেয়া না ফটোশপ দিয়ে দেয়া?

কদিন ধরে নানা রকমের গণতন্ত্র দেখতে দেখে ত্যক্ত, বিরক্ত, ক্লান্ত। আপাতত ইমেজ প্রোসেসিং করে প্রমাণ করার শক্তি বা সামর্থ্য নেই। পাঠকের হাতে ছেড়ে দিলাম সেই দায়িত্বটুকু। 
সাদা চোখে দেখে দুটি সম্ভাবনার কথা মনে হয়।
১। ষষ্ঠ ও সপ্তম মহিলার কপালে হালকা সিঁদুর ছিল, প্রথম আলো ভালোবেসে একটু তুলি বুলিয়ে সেটাকে প্রকট করেছে।
২। কোন সিঁদুর ছিলোনা, প্রথম আলো তাদের সিঁদুর দিয়ে দিয়েছে।
এমন করার উদ্দেশ্য কি তা খুলে বলার প্রয়োজন নেই। তবে দুটোর যে কোন একটি যদি ঘটে তবে তার জন্য প্রথম আলোর বিরুদ্ধে ক্রিমিনাল কেস করার দাবী জানাই। গত কয়দিনে হিন্দু সম্প্রদায় এর উপর যা অন্যায় অত্যাচার হয়েছে তার প্রতিটির দায়ভার কাঁধে দিয়ে আমার দেশের চেয়েও শতগুণ ভয়ঙ্কর এই প্রোপ্যাগান্ডা মেশিন এর বিরুদ্ধে উপযুক্ত ব্যবস্থা নেয়ার দাবী জানাই।
(ছবি ও তথ্য দিয়ে সহায়তার জন্য প্রতীক দাশ এর প্রতি অশেষ কৃতজ্ঞতা) 
আপডেট ১ - Image Error Level Analysis with HTML5 দিয়ে করা একটি দ্রুত পরীক্ষা 
এটি কিভাবে কাজ করে প্রথম ছবিটি দেখলেই বুঝতে পারবেন।

এবারে প্রথম আলোর ছবি - 

আপডেট ২ - রায়হান জামিল এর তৈরি করা এই ভিডিওটি যোগ করা হল 

প্রথম আলো - হলুদ সাংবাদিকতার শীর্ষে Prothom Alo Image Editing from Hasan Mahmud on Vimeo.
আপডেট ৩ - লেখা থেকে সংখ্যালঘু শব্দটি তুলে দিলাম। এই বর্ণবাদী শব্দটি এখন থেকে সজ্ঞানে আর ব্যবহার করবো না। 

