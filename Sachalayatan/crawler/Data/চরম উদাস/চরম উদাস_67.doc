প্রাগৈতিহাসিক প্রেম 




হাবিয়াতে  বৈঠকে বসেছিলেন সবাই একসাথে।
আলেকজান্ডার (বো না গ্রেট) সজোরে টেবিল চাপড়ে বললেন,
- সত্যপীরের ফাঁসি চাই। শালা টাউটের টাউট আমাদের নামে হাবিজাবি লিখে আমাদের সবার কাছা খুলে দিচ্ছে।
আওরঙ্গজেব তাল দিলেন,
- আমিও চাই। সুনা ব্লগের সুনার ছেলেরা না থাকলে আজকে এই বদমাইশ পীর আমার সুনা কেটে ফানা বানায়ে দিতো।
 বড় বুশ আর ছোট বুশ দাঁত কেলিয়ে বলল,
- আগেই তো বলেছিলাম, সব ব্লগ ক্লাস্টার বোমা মেরে উড়িয়ে দিতে। 
চেঙ্গিস কথা কম বলে কাজ বেশী করেন। বাই বাই করে তরবারি ঘুরিয়ে পটাপট দুই বুশের মুণ্ডু কেটে দুই বগলে নিয়ে বসে রইলেন। পিতাপুত্র খুশীতে আটখানা হয়ে গেলো। মুণ্ডুদুটো কোন কাজে আসে না, শুধু শুধুই মাথার উপর বোঝা হয়ে ছিল এতদিন। 
আকবর কথাও বেশী বলেন, কাজও বেশী বেশী করেন। তরবারি নিয়ে অযথাই কিছুক্ষণ তিড়িংবিড়িং করে লাফালাফি করে বললেন, বাদশাহ জালালুদ্দিন আকবর দুধের সাধ ঘোলে মেটায় না। যোধা আমার চাই, নাইলে কিম কার্দিশান। 
সিরাজদ্দৌলা খালি কথাই বলেন। উঠে দাড়িয়ে মুখ খুললেন, বাংলা বিহার উড়িষ্যায় আজ দুর্যোগের ঘনঘটা। কে দেবে আশা, কে দেবে ভরসা।
চেঙ্গিস তরবারির ডগা দিয়ে সিরাজের জায়গামত খোঁচা দিতেই সিরাজ আলেয়া আলেয়া বলে কোঁকাতে কোঁকাতে থেমে গেলো ।
হিটলার হাত তুলে সবার চেঁচামেচি থামালেন। সিরাজ তখনও মৃদু গলায় বলার চেষ্টা করছিলো, হিটলু ভাই, আমার দুইটা কথা ছিল। হিটলারের রক্তচক্ষু দেখে "হেইল হিটলু" বলে বসে পড়ল। 
হিটলার শুরু করেন,
- ফ্রেন্ডস, রোমানস অ্যান্ড কান্ট্রিমেন্স। এইসব ছোটখাটো সমস্যা নিয়ে সময় নষ্ট করবেন না। আমরা আজ এক হয়েছি এই কারণে ...
সিরাজ বিড়বিড় করে,
- শালা বাটপার, ডায়লগ ভুলে এখন সিজারের ডায়লগ মারতেছে
হিটলার বলে যায়,
- পৃথিবীতে দুটো জিনিস আছে যা পোতায়ে থাকে। ধরে ঝাঁকি দিয়ে বড় করতে হয়।
সিরাজ আবারও বিড়বিড় করে,
- খাইস্টা কোথাকার। প্রথমটাতো বুঝলাম, আরেকটা কি?
- প্রথমটা হচ্ছে থান্ডার ক্যাটসের দলনেতা লায়নোর তরবারি আর দ্বিতীয়টা
সিরাজের চোখ চকচক করে কিন্তু  তাকে হতাশ করে হিটলার বলে,
- দ্বিতীয়টা হচ্ছে প্রেম। দেশপ্রেম, মানবপ্রেম।  যে জিনিসটা আজ বাংলায় নেই। এই কারনেই সিরাজদ্দৌলা আর তাঁর বাংলার আজ এমন বেহাল অবস্থা।
সিরাজ এবার আর বিড়বিড় না করে জোরেশোরেই বলে,
- হিটলু ভাই, এই তো কইলেন একটা ফাতরা কথা। বাংলার মানুষের দেশপ্রেম নাই কথাটা ঠিকনা। নিজ দেশের প্রতি প্রেম এট্টু কম তবে আশেপাশের দেশের প্রতি ভালোই আছে মনে করেন।
- সেটা কিভাবে দেশপ্রেম হল?
- একই তো ব্যাপার। নিজের বউকে ভালোবাসা আর বন্ধুর বউকে ভালোবাসার মধ্যে পার্থক্যটা কি শুনি? বরং পরেরটাতে মনে করেন আবেগ উত্তেজনাটা এট্টু বেশী থাকে। 
হিটলার কোন কথা না বলে খালি চেঙ্গিসকে চোখের ইশারা করেন। চেঙ্গিস উঠে সিরাজকে চ্যাংদোলা করে। সিরাজদ্দৌলা চেঁচাতে থাকেন, বাঁচাও বেগম আলেয়া। পিষে ফেললো।
এমন সময় রঙ্গমঞ্চে হাঁপাতে হাঁপাতে বিশ্ব বেহায়া প্রবেশ করে। দাঁত কেলিয়ে বলে, হেইল হিটলার। গোটা দশেক খতম করছি বস। শালার বাংলার মানুষ ভালবাসতে জানেনা, খালি ঘৃণার চাষ করে। ভালবাসার দিনে পোলাপান শিক্ষা নীতি নিয়ে হাউকাউ লাগাইছে। 
হিটলার সস্নেহে বিশ্ব বেহায়ার মাথায় হাত বুলিয়ে বলে, ঘাবড়াও মাত বাছা। তোর দেশের মানুষ তোর মতোই বেহায়া। আমি ফটকা রেহমান কে দায়িত্ব দিচ্ছি। লাল গোলাপ দিয়ে সব রক্তের দাগ মুছে দিবে।  
সিরাজ বিরস মুখে আবার বিড়বিড় করে, বাকি সব বদের দল তো তাও জলদি জলদি মইরা গিয়া নিজেও বাঁচছে দেশরেও  বাচাইছে দেশপ্রেমের হাত থাইকা। এই বেহায়া তো দেখি পুরাই অমর।

