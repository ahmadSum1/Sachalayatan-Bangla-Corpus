একজন জাফর ইকবাল এবং রাজনীতির  মোশতাক ও   শমশের আংকেলেরা



প্রথমে ভাবলাম আস্ত একখানা এসো নিজে করি লিখে ফেলি। কিভাবে বড় আওয়ামীলীগ হবেন? How to be a Shomser Uncle নামে।পরে হাই তুলে মনে হল অত কথায় কাজ কি। অল্প কথায় কাজ সেরে ভাগি বরং।  জাফর ইকবাল কে সেটা আমরা সবাই জানি। দেশের জনপ্রিয় লেখকদের একজন, নামকরা শিক্ষক, কলামিস্ট, বিজ্ঞানী, বুদ্ধিজীবী ইত্যাদি নানা পরিচয় দেয়া যায়। আমার কাছে তার পরিচয় একটাই। তিনি আমাদের আশার বাতিঘর। একের পর এক ভয়ঙ্কর সব অন্যায় হয়ে যাবার পর যখন দেশের সব বড় বড় লেখক বুদ্ধিজীবীরা গাছ ফুল লতা পাখি নিয়ে ব্যস্ত হয়ে পড়ে তখন   এই জাফর ইকবালের মতো অল্প কিছু লোককে দেখি সহজ কথাটা সহজে বলে ফেলতে। বাকিরা যখন রাজামশাই সিল্কের কাপড় পড়েছেন নাকি মসলিন সেই নিয়ে নানা গবেষণা করে যায় তখন এরকম দুই একজন বোকা লোককে এসে মুখের উপর বলতে দেখি, রাজামশাই তো ন্যাংটো!  তারপরেও অনেক কারণে অনেক লোকের মন ভরে না। তিনি কেন এই প্রশ্নের উত্তর দিলেন না, তিনি কেন ওই করলেন না, নিশ্চয়ই তবে তিনি সেই দলের বলে হেঁচকি তুলে কেঁদে যায়। এই  বাতিঘরের কি কি সমস্যা, তার আলো কত উজ্জ্বল, তার দেয়াল কত শক্ত এসব নিয়ে যারা আলোচনা করতে চান করে যান। আমার লেখার উদ্দেশ্য বা বিষয় তা নয়। আমার কাছে দোষত্রুটি মিলিয়ে এই বোকা, আবেগপ্রবণ, আশাবাদী লোকটি এখনও আশার বাতিঘর। তাই সেটা মেনে নিয়ে এবারে বরং   মোশতাকের   এর কাছে যাই।
খন্দকার   মোশতাক হেসেছিল কবে সেটা সবাই জানে, কাঁদার কথাটা অল্প লোকে জানে। কলকাতায় বসে  মোশতাক  একবার ভেউ ভেউ কান্না শুরু করেছিলেন। আশেপাশের লোকজনে জিগায়, মোশতাক  ভাই কান্দেন ক্যান। হাপুস নয়নে   কানতে  কানতে  মোশতাক   উত্তর দেয়, আর বইলোনা ভাই, শেখ মুজিবের জন্য কান্দি। বাজারে তখন জোর গুজব বঙ্গবন্ধুকে নাকি ফাঁসি দিয়ে দিচ্ছে। সব মঞ্চ প্রস্তুত। তাই নিয়ে   মোশতাকের সে কি ভেউ ভেউ কান্না। শেখ মুজিব বেঁচে না থাকলে আমার বেঁচে কি লাভ, শেখ মুজিব মরে গেলে স্বাধীনতা দিয়েই কি লাভ এই বলে গড়াগড়ি দিয়ে কান্না। মূল ঘটনা অন্যখানে। আম্রিকা মামা বাকি সব মোড়লদের সাথে মিলে স্বাধীনতা চাইলে শেখ মুজিবকে আর ফেরত পাইবা না, এরকম একটা প্রোপাগান্ডা ছড়ানোর চেষ্টা করছিল। সেই প্রোপাগান্ডায়  মোশতাক  প্রাণপণে তেল ঘি ডালডা রেডকাউ বাটার ওয়েল যা যা ঢালার দরকার সবই ঢেলে যাচ্ছিল।  একদিকে বগলে ফাইল নিয়ে তাজউদ্দীন এখানে সেখানে দৌড়ে বেড়াচ্ছেন স্বাধীনতার পক্ষে সমর্থন যোগানোর জন্য। অন্যদিকে লুঙ্গির খোঁটায় চোখ মুছতে মুছতে খন্দকার মোশতাক 'কি লাভ এই স্বাধীনতা দিয়ে, শেখ মুজিবকে তো বাঁচাতে পারবোনা' বলে বলে   স্বাধীনতার মায়রে বাপ   করে যাচ্ছিলেন। উদ্দেশ্য একটাই,   শেখ মুজিবকে মেরে ফেলা হবে এই ভয় দেখিয়ে পাকিস্তানের সাথে আপোষ করার চেষ্টা। তাজউদ্দীনের থাবড়া না খেলে সেই আপোষ হয়তো করেই ফেলতে পারতেন। যাহোক, বিস্তারিত ইতিহাস জানতে যারা আগ্রহী তাদের জন্য নিচে কিছু লেখা ও বইয়ের সূত্র দিয়ে দেই বরং। আর ইতিহাস হজম না হলে বরং শর্টকাটে মজার গল্প শুনুন বরং। মোশতাকের কান্নার গল্প তো বললাম, এবারে   মোশতাকের  টুপির গল্প বলি।  

চিত্র - মোশতাকের কান্না
মোশতাক বড়ই ধর্মপ্রাণ ছিলেন। ১৯৫৫ তে যখন ভাসানী যখন আওয়ামী মুসলিম লীগ থেকে 'মুসলিম' শব্দ বাদ দেয়ার প্রস্তাব করেন   মোশতাকের আবারও গড়াগড়ি দিয়ে কান্নার অবস্থা প্রায়!   ধর্মনিরপেক্ষ  করার নামে এবার বুঝি আওয়ামীলীগ হিন্দুলীগই হয়ে গেল। প্রসঙ্গত নাস্তিক শব্দটি তখনও আবিষ্কার হয়নি। কলম্বাস ২০১৩ সালের ১৫ই ফেব্রুয়ারি নাস্তিক শব্দটি আবিষ্কার করেন। তার আগে  মোশতাকরা ধর্মনিরপেক্ষতা মানে হিন্দু বুঝতেন ও বুঝাতেন! দিন যায়, রাত যায়   মোশতাকের কষ্ট বাড়ে বৈ কমে না। এর মাঝে ১৯৭১ এসে যায়। কলকাতায় গিয়ে    মোশতাক খবর পান কোথাকার কোন কম্যুনিস্ট তাজউদ্দীনকে বানানো হয়েছে দেশের প্রধানমন্ত্রী আর তিনি হাই কমান্ড এর একজন সদস্য মাত্র। মনের দুঃখে এবার মোশতাক বিলাপ করে কেঁদে বলেন, তাকে মক্কায় নিয়ে রেখে আসতে। তিনি সেখানেই মরতে চান। এই পোড়ার দেশে আর না! মোশতাকের সকল দুঃখের অবসান হয় ৭৫  এর অগাস্টে এসে। ক্ষমতায় এসেই তিনি তখন আবদার ধরেন জিন্নাহ টুপিকে জাতীয় পোশাকের অংশ করার জন্য। টুপি নাই তো আমরাও নাই, টুপি ছাড়া আমরা অসম্পূর্ণ টাইপের জ্ঞানদান করে টুপিকে জাতীয় পোশাকের অন্তর্ভুক্ত করে ফেলেন। 

চিত্র - মোশতাকের টুপি  
যাই হোক,   মোশতাক  নিয়ে ম্যালা বকর বকর হয়েছে। এবারে বরং শমশের আংকেলের কাছে যাই। 
কে এই শমশের   আংকেল? এই যে ইনি এবং ইনারা হচ্ছেন শমশের আংকেল। 

চিত্র - শমশের আংকেল
লেজুড়বৃত্তি, চামচামি, তেলবাজি, মোসাহেবি সবই রাজনীতির অংশ। বাংলাদেশের রাজনীতিতে পদাধিকার অনুসারে সজীব ওয়াজেদ জয় বড় কোন ব্যক্তি নন। আওয়ামীলীগের নেতৃত্ব দেয়ার ইচ্ছা বা যোগ্যতা তার আছে কি না সেটা সময় বলে দিবে।  কিন্তু তাতে থেমে থাকবেন কেন শমশের আংকেলরা? পরিবারতান্ত্রিক রাজনীতির গন্ধ শুঁকে শুঁকে তারা ঠিকই হাজির হয়ে যান তেল মারতে,  যদি লাইগা যায়   এই আশায়। সিলেটের সংসদ সদস্য সামাদ চৌধুরীও ঘুরেফিরে সেই একজন শমশের আংকেল। প্রথমে ডক্টর জাফর ইকবালকে চাবুক মারার ইচ্ছা প্রকাশ করেন। তার কদিন পরেই জয় ইস্যুতে তাওয়া গরম পেয়ে এক পাশে নিজের ছবি, অন্যপাশে জয়ের ছবি বসিয়ে চ্যালাদের রুটি ভাজতে পাঠিয়ে দেন। 

ডক্টর জাফর ইকবালের অপরাধ কি? তিনি কটূক্তি করেছেন। আগে জানতাম কটূক্তি করে লোকে নবী রসুলের বিরুদ্ধে। সেই অপরাধে তাদের কুপিয়ে ঘিলুও বের করা হয়। এখন রাজনৈতিক ব্যক্তিত্বদের বিরুদ্ধেও কটূক্তি খুঁজে পাওয়া যাচ্ছে। জাফর ইকবালের বক্তব্য কি দুর্বোধ্য কিছু? সহজ সরল ভাষায় তিনি বলেছেন, জয়ের এধরণের বক্তব্য মৌলবাদীদের আরও উস্কে দিতে পারে। ব্যাস এতেই হয়ে গেল? সচেতন সিলেটবাসী আর ধান্দাবাজ শমশের আংকেলদের এই কথাতেই কেঁদে বুক ভাসিয়ে জয়কে বাঁচানোর জন্য মাঠে নেমে যেতে হল? অফলাইনের শমশের আংকেল এর পাশাপাশি অনলাইনের শমশের আংকেলরাও পিছিয়ে নেই। যতদিন ডক্টর জাফর ইকবালের কথা আওয়ামী পক্ষে যায় এরা তালি দেয়। কথা বিপক্ষে গেলে নিজের পেমেন্ট হালাল করার জন্য এরা নিজের বাপকেও ছাগু বলে গালি দিতে দ্বিধা করেনা আর জাফর ইকবাল কোন ছাড়। নীতিগতভাবে অন্তঃসার শূন্য একটা দল বিএনপি। এই দেশের স্বাধীনতার সম্পূর্ণ বিপরীতে দাড়িয়ে সন্ত্রাসী মৌলবাদী সংগঠন জামাত। নিজের অস্তিত্ব টিকিয়ে রাখার জন্য এদের একমাত্র ভরসা মিথ্যা প্রোপ্যাগান্ডা। বাঁশের কেল্লা জাতীয় সংগঠন তাদের প্রয়োজন হতে পারে। কিন্তু আওয়ামীলীগকে সাপোর্ট করার জন্য আর তার গুণগান গাওয়ার জন্য বিস্কুট সাপ্লাই করে কেন কিছু অশিক্ষিত, অর্ধশিক্ষিত, অন্ধ আর ধান্দাবাজ লোককে ভাড়া করে নিয়ে আসতে হবে? যারা দিনরাত 'আমরা ছাগু পোন্দাই' বলতে বলতে একে অপরের পুটু মারতে থাকবে নিজেদের বখরার পরিমাণ বাড়ানোর জন্য? দিনে দশটা গালি দিলে যার নয়টাই যায় নিজের অন্য আওয়ামী প্রতিদ্বন্দ্বীর ভাগে । দিনে দশটা লেখা লিখলে নয়টা জুড়েই শমশের আংকেল ঘরানার তেল ঘি ডালডা।  মুক্তিযুদ্ধের সময় কি আওয়ামীলীগকে বিস্কুট দিয়ে লোক ভাড়া করতে হয়েছিল নাকি দ্বারে দ্বারে গিয়ে তরুণদের বলতে হয়েছিল, "যা ভাই একটু জয় বাংলা বলে ডাক দিয়ে আয়, সাথে একটু জয় শমশের আংকেল বলিস। তোর ইন্টারনেট বিলটা আমি দিয়ে দিমু।"   ছোটবেলায় ভূগোলে পড়েছিলাম, চাঁদের নিজস্ব কোন আলো নেই সূর্যের আলোতে চাঁদ আলোকিত হয়। জামাত বিএনপি চাঁদ হলে আওয়ামীলীগের এই শমশের আর মোশতাক আংকেলরা সূর্য বটে। দিনশেষে এই শমশের আর মোশতাক আংকেলের আলোকেই তারা আলোকিত হয়।  আওয়ামীলীগ যত লম্বা সময় ধরে ক্ষমতায় থাকে, এই শমশের আংকেলদের সংখ্যা দিনে দিনে তত বাড়তে থাকে। আরেকখানা ওয়ান ইলেভেন এসে মিলিটারি চোখ রাঙ্গানো শুরু করলে এই শমশের আংকেলদের অর্ধেক গর্তে লুকায় আর বাকি অর্ধেক আংকেল হবার জন্য নতুন কোন ভাতিজা খোঁজে। সব আংকেলদের মুখ তখন থেমে যায়, থামে না শুধু   ডক্টর জাফর ইকবালের মতো দুই একজন বোকা লোক। তার যা বলার, যা তিনি সত্য মনে করেন সেটা সহজ কথায় বলেই ফেলেন। সেই সহজ সত্য কথায় কখনো কারো মিলিটারি অনুভূতিতে আঘাত লাগে, কখনো কারো জামাত   অনুভূতিতে, আবার কখনো কারো বড় আওয়ামী অনুভূতিতে।  
ডক্টর জাফর ইকবালের লেখা পড়ে আমরা বড় হয়েছি। শৈশব জুড়ে ছিল দীপু, হাত কাটা রবিনেরা। সেইসাথে ছিল কপোট্রন, টাইট্রন, ক্রুগোরা। তিনি যদি সেইখানেই থেমে থাকতেন, তবে আজকে তাকে নাস্তিক, ধর্মবিরোধী, সিলেটবিরোধী ইত্যাদি নানা খেতাব পেতে হতোনা। বৈজ্ঞানিক   কল্পকাহিনী আর শিশুকিশোরদের স্বপ্ন জগত তৈরির পাশাপাশি বাস্তবেও দেশের জ্ঞান বিজ্ঞান শিক্ষার অগ্রগতির জন্য কিছু করা, মৌলবাদীকে মৌলবাদী বলা, জামাতকে জামাত বলা, মুক্তিযুদ্ধকে মুক্তিযুদ্ধ বলার ভুতে পেয়ে বসলো যে তাকে। তিনি কোন নেতা নন, তিনি কোন মহাপুরুষ নন। তিনি এমন কোন কথা বলেন না যেটা আমরা আগে শুনিনি বা আমরা জানতাম না। সাদাসিধে সহজ কিছু সত্য কথা বলে ফেলেন শুধু মাঝেমাঝে। যেই সহজ কথা বেশিরভাগ বড় বিখ্যাত মানুষেরা কেউই সহজে বলেনা। কেউ হয়তো ভয় পায়, কেউ হয়তো সহজ কথাকে সহজ মনে করে না। আজকে যখন নাস্তিকতা আর ব্লগার ইস্যুতে আওয়ামীলীগের কেউ খন্দকার মোশতাকের ফেলে যাওয়া টুপিখানা চট করে পরে ফেলে, কেউবা দৌড়ে শফি হুজুরের আশীর্বাদ নিতে যায়, কেউবা মৃত ব্লগারকে আবার নতুন করে কোপাতে থাকে। তখন ডক্টর জাফর ইকবালের মতো দুই একজন অন্তত নাস্তিক হয়ে যেতে হবে সেই ভয় না পেয়ে পাশে এসে দাঁড়ান। পাশে দাঁড়িয়ে জ্বালাময়ী কোন বক্তৃতা দেন না বা কোন আন্দোলনের ডাক দেন না। শুধু নিজের মনের কথাগুলো মতামতগুলো অকপটে সহজভাবে বলে দেন। সেই সহজ কথা বলার জন্যই তাকে বারে বারে  নাস্তিক, ধর্মবিরোধী, সিলেটবিরোধী, আওয়ামীলীগের দালাল, ভারতের দালাল  আরও কত কি খেতাব পেতে হয়। এর মাঝে সবচেয়ে বেশিবার যে খেতাবটি তার কপালে জুতে সেটা হচ্ছে আওয়ামীলীগের দালাল বা আওয়ামী ঘেঁষা। ডক্টর জাফর ইকবাল কেন আওয়ামী ঘেঁষা সেটা বুঝতে আমার সমস্যা হয়না। আমি অনলাইনে লেখালেখি করি মাত্র বছর চারেক ধরে। এই চারবছরে ইন্ডিয়ার দালাল, ইহুদী, নাস্তিক, ছুপা হিন্দু, ইসরায়েলের চর, ধর্মবিরোধী, বুয়েটবিরোধী, আর্জেন্টিনাবিরোধী, ব্রাজিলবিরোধী, আমেরিকার দালাল, হল্যান্ড এর দালাল সহ নানা খেতাব আমার কপালেও জুটেছে। সবচেয়ে বেশী জুটেছে 'আওয়ামীলীগের দালাল' খেতাব। অনেককে আফসোস করে বলতে শুনেছি, এই লোক তো ভালোই লিখে কিন্তু একটু আওয়ামী ঘেঁষা! এক মুরুব্বী একদিন উশখুশ করে জিজ্ঞেসই করে ফেললেন, আমি কেন আওয়ামী ঘেঁষা। আমি বিনয়ের সাথে উত্তর দেই, আজ্ঞে রাস্তার ডানে গু দেখলে সভ্য মানুষ  স্বাভাবিকভাবেই বামে ঘেঁষে আসে, একারণেই। জামাত আমার কাছে গু, বিএনপি সেই গু বহনকারী পাত্র। ডক্টর জাফর ইকবালের লেখালেখিও কেন আওয়ামী ঘেঁষা হয়ে যায় সেটা তো বুঝতে সমস্যা হবার কথা না। যেই মানুষটাই যুদ্ধাপরাধের বিচার নিয়ে, মুক্তিযুদ্ধ নিয়ে, রাজাকার নিয়ে সরাসরি কথা বলবেন তিনি আওয়ামী ঘেঁষা হতে বাধ্য। সেই  আওয়ামী ঘেঁষা তকমা লাগা মানুষটাকে যখন আওয়ামীলীগের সাংসদ চাবুক পেটা করতে চান বা অনলাইনে অফলাইনের শমশের আংকেলরা ডক্টর জাফর ইকবাল তাদের নেতার বিরুদ্ধে কটূক্তি করেছেন বলে কান্নাকাটি শুরু করেন তখন ঘুরেফিরে সেই  মোশতাকের কান্নার কথাই মনে হয়। তাওয়া গরম পেয়ে সেই কান্নাতে এসে ইনকিলাবও এসে কাঁধে কাঁধ মিলিয়ে শরীক হয় "জয়ের প্রতি কটূক্তিকারী নাস্তিক্যবাদের হোতা ড. জাফর ইকবালকে এখনই রুখতে হবে" বলে। 
দিনশেষে সহজ কথা একটাই। মোশতাকের শেখ মুজিবের জন্য কান্না আর শমশের আংকেলদের জয়ের জন্য কান্নার মাঝে তফাৎ খুব সামান্যই। বঙ্গতাজ আওয়ামীলীগ ছিলেন, বঙ্গবন্ধু আওয়ামীলীগ ছিলেন। খন্দকার মোশতাক আহমেদ বড় আওয়ামীলীগ ছিলেন! বঙ্গতাজ বা বঙ্গবন্ধু যত বড় আওয়ামীলীগ ছিলেন তার চেয়েও বড় আওয়ামীলীগ যদি কেউ হতে চায় তবে সেই আওয়ামীপনার শুরু হয় বুঝি শমশের আংকেলে আর শেষ হয় খন্দকার মোশতাকে।
প্রাসঙ্গিক -
১। একাত্তরের সেনাপতি - সুহান রিজওয়ান
২। মূলধারা ' ৭১- মইদুল হাসান
৩। মুক্তিযুদ্ধে খন্দকার মোশতাকের রহস্যময় ভূমিকা
৪। মুক্তিযুদ্ধে অন্তর্ঘাত পর্ব : খন্দকার মোশতাক আহমদ

