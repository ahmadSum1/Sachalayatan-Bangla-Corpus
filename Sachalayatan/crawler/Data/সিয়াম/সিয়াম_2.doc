ফন্টের খুঁটিনাটি : পর্ব ২



ফন্টের খুঁটিনাটি : পর্ব ১
আবার ফিরে এলাম ফন্টের খুঁটিনাটি নিয়ে। প্রথমেই ক্ষমা চেয়ে নিচ্ছি দেরি করার জন্য। চলুন তবে আজকের পর্ব শুরু করা যাক।
গত পর্বে আমরা ফন্টের প্রাথমিক কিছু ধারণা নিয়ে আলোচনা করেছিলাম। এ পর্ব থেকে ফন্ট তৈরীতে হাত দেব।
প্রথমেই আপনাদের ফন্টের টাইপ ডিজাইন প্রস্তুত করতে হবে। টাইপ ডিজাইন হলো আপনার ফন্টটার চেহারা। এরপর প্রয়োজন হবে ফন্টের গ্লিফ বা অক্ষরগুলোর তালিকা, এটাকে টেমপ্লেটও বলতে পারেন।
আমার মনে হয়ে নতুন টাইপ ডিজাইন করা বেশ কঠিন একটা কাজ। ভালোমানের টাইপোগ্রাফির জন্য সৃজনশীলতা আর দক্ষতা দুটোই প্রয়োজন। চারুকলার ছাত্ররা খুব সহজেই এ কাজটি করতে পারবেন। আপনি যদি চারুকলার ছাত্র নাও হয়ে থাকেন তাতেও সমস্যা নেই, সাহস করে আপনিও টাইপ ডিজাইনে হাত দিতে পারেন। সবাই মিলে চেষ্টা করলে অবশ্যই ভালো কাজ বের হয়ে আসবে। টাইপোগ্রাফি নিয়ে সচলায়তনে মিলন ভাইয়ের চলমান সিরিজটিও পড়তে থাকুন; বাংলায় লিখি : ১ । নতুন টাইপ ডিজাইন না করতে চাইলে বর্তমান কোন ফন্টের টাইপও ব্যবহার করতে পারেন।
ধরে নিলাম আপনার টাইপ ডিজাইন তৈরী। এবার ফন্ট তৈরীর পালা। ফন্ট তৈরী দু’ভাবে শুরু করা যায়। একটা হলো একদম শূন্য থেকে শুরু করা, আরেকটা হলো বর্তমান কোন ফন্টকে ব্যবহার করে নতুন ফন্ট তৈরী করা। দ্বিতীয় পদ্ধতিটি, মানে পুরোনো একটা ফন্টের উপর নতুন অক্ষর বসিয়ে ফন্ট তৈরী করাটা সময় বাঁচায় কিন্তু এতে কিছু সমস্যাও আছে। একটা ফন্টের সাথে অনেক আনুষাঙ্গিক তথ্য (properties) সংরক্ষিত থাকে যেমন এসেন্ডার, ডিসেন্ডার , স্মুদিং, হিন্টিং, ইউপিএম সাইজ, মেট্রিক্স, কারনেল, ওপেন টাইপ টেবল ইত্যাদি। আপনি টেমপ্লেট হিসেবে একটি পুরোনো ফন্ট ব্যবহার করলে এর সকল প্রপার্টিজও নতুন ফন্টে চলে আসবে, কিন্তু সমস্যা হলো এতে করে পুরোনো ফন্টের ত্রুটিগুলোও নতুনটায় চলে আসে (যেমনটা হয়েছিল সিয়াম রূপালির ক্ষেত্রে, রূপালির সমস্যাগুলো সিয়াম রূপালিতেও ছিল)। পুরোনো ফন্ট নির্বাচনের সময় সতর্ক থাকবেন যে ফন্টটিতে কোন সমস্যা আছে কিনা। আর একদম নতুন করে শুরু করতে চাইলে প্রথমেই সব ধরণের অক্ষরের একটা তালিকা তৈরী করে নিন। তালিকায় যেসব অক্ষর থাকবে তা হলো-
১. সবগুলো মৌলিক অক্ষর (সংখ্যা ও কার সহ)।
২. হসন্তযুক্ত ব্যঞ্জনবর্ণ।
৩. ব্যঞ্জনবর্ণের অর্ধরূপ।
৪. সকল যুক্তাক্ষর গোছানো ভাবে (sorted)
৫. ইংরেজি অক্ষর (যদি রাখতে চান)।
কালপুরুষের গ্লিফ ইনডেক্স - http://dl.dropbox.com/u/4697470/GlyphIndex-Kalpurush.pdf
এরপর আপনাদের যা করতে হবে তা হলো ফন্ট ডেভেলপমেন্ট করার সফ্টওয়্যারে আপনার তৈরী গ্লিফগুলো বসানো। এ ব্যাপারে আগামী পর্বে বিস্তারিত লিখব।
আপনারা দেরী না করে ফন্টল্যাব অথবা ফন্টফোর্জ নিয়ে বসে পড়তে পারেন। আমি অবশ্য ফন্টল্যাব ব্যবহার করি। তাই পরবর্তী পর্বে আলোচনা করবো ফন্টল্যাব নিয়ে।
ধন্যবাদ সবাইকে।
তানবিন ইসলাম সিয়াম
অমিক্রনল্যাব
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%73%69%79%61%6d%40%6f%6d%69%63%72%6f%6e%6c%61%62%2e%63%6f%6d%22%3e%73%69%79%61%6d%40%6f%6d%69%63%72%6f%6e%6c%61%62%2e%63%6f%6d%3c%2f%61%3e%27%29%3b'))

