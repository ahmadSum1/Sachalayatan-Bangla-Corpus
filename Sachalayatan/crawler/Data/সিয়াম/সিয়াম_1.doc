স্টুডেন্ট প্রফেশনাল এওয়ারনেস কনফারেন্স : অনুষ্ঠিত হতে যাচ্ছে কুয়েটে



বাংলাদেশে প্রথমবারের মতো খুলনা প্রকৌশল ও প্রযুক্তি বিশ্ববিদ্যালয়ে (KUET) ইন্সটিটিউট অফ ইলেক্ট্রিক্যাল এন্ড ইলেক্ট্রনিক্স ইঞ্জিনীয়ার্‌স (IEEE) ছাত্র শাখা এবং মাইক্রোসফ্‌ট বাংলাদেশ এর সহযোগীতায় “স্বপ্ন অফুরন্ত”(Dream Beyond) এই থিম নিয়ে অনুষ্ঠিত হতে যাচ্ছে স্টুডেন্ট প্রফেশনাল এওয়ারনেস কনফারেন্স (S-PAC)। ইঞ্জিনিয়ারিং পড়া ছাত্রছাত্রীদের তাদের স্বপ্নের ক্যারিয়ার জীবনের সাথে পরিচয় করিয়ে দেয়াই এই কনফারেন্সের মূল ঊদ্দেশ্য,এই ঊদ্দেশ্যে এই কনফারেন্সে ইঞ্জিরিয়ারিং থেকে বিভিন্ন ক্যারিয়ারে কিভাবে সফল হওয়া যায় এবং ইঞ্জিনিয়ার হিসেবে সামাজিক দায়বধ্যতা কি এসব নিয়ে আলোচনা করা হবে।ইন্সটিটিউট অফ ইলেক্ট্রিক্যাল এন্ড ইলেক্ট্রনিক্স ইঞ্জিনীয়ার্‌স (IEEE)-এর ব্যানারে অনুষ্ঠিতব্য এবং শিক্ষার্থীদের দ্বারা আয়োজিত এটিই বাংলাদেশের সবচেয়ে বড় প্রযুক্তি বিষয়ক সম্মেলন।এই অনুষ্ঠানে সহযোগীতায় আরো রয়েছে রবি ও এনার্জীপ্যাক ইঞ্জিনিয়ারিং। ৩ থেকে ৫ ডিসেম্বর অনুষ্ঠিতব্য এ সম্মেলনটি অনুষ্ঠিত হবে খুলনা প্রকৌশল ও প্রযুক্তি বিশ্ববিদ্যালয়ের অডিটরিয়ামে এবং অংশগ্রহণ করবে বাংলাদেশের বিভিন্ন ভার্সিটির প্রায় ছয়শ প্রকৌশল ছাত্রছাত্রী ।

নানা ধরনের সেমিনার, ওয়ার্কশপ, প্যানেল ডিস্‌কাশনের সমারোহে বাংলাদেশে এবারই প্রথম IEEE কুয়েট ছাত্র শাখা আয়োজন করেছে স্টুডেন্ট প্রফেশনাল এওয়ারনেস কনফারেন্স। এই কনাফারেন্সকে উদ্দেশ্য করে SPARKLE শিরোনামে একটি টেকনোলজী ম্যাগাজিনও প্রকাশিত করতে যাচ্ছে IEEE Student Branch, KUET । আমন্ত্রিত অতিথি ও বক্তাদের মাঝে বিভিন্ন বিষয় নিয়ে থাকছেন আই.ই.ই.ই. এর স্বনামধন্য প্রভাষক অস্ট্রেলিয়ার ভিক্টোরিয়া ইউনিভার্সিটির অধ্যাপক নালিন শারদ, ইস্ট-ওয়েস্ট ইউনিভার্সিটির সহযোগী অধ্যাপক খাইরুল আলম, ইঊনিভার্সিটি মঞ্জুরি কমিশনের বাংলাদেশ রিসার্চ এ্যান্ড এডুকেশন নেটওয়ার্ক (BDREN) প্রজেক্টের টেকনিক্যাল কনসালটেন্ট অধ্যাপক ড. এম. এম. এ হাশেম, কুয়েট ও অন্যান্য বিশ্ববিদ্যালয়ের বিভিন্ন বিভাগের অভিজ্ঞ শিক্ষকমণ্ডলী দ্বারা পরিচালিত স্নাতকোত্তর উচ্চশিক্ষা বিষয়ক প্যানেল ডিস্‌কাশন, মাইক্রোসফ্‌ট বাংলাদেশের ডেভেলপার ইভাঞ্জেলিস্ট অমি আজাদ পরিচালিত প্রফেশনালিজমের বিভিন্ন দিক সম্পর্কে আলোচনা, ব্রিটিশ টেলিকম এর ডিজাইনার তানজিম সাকিব, সাইবার জাহান লি. এর সফ্‌টওয়্যার ইঞ্জিনীয়ার আহসান মুর্শেদ, বাংলাদেশ ইন্সটিটিউট অফ ইঞ্জিনীয়ার্‌স এর ফেলো ও প্রাইম ব্যাঙ্ক এর অল্টারনেটিভ ডেলিভারি চ্যানেলের প্রধান সালাহুদ্দিন আহমেদ সহ আরও অনেকে।
এই কনফারেন্সে আরও থাকছে উচ্চ শিক্ষা ও গবেষনা বিষয়ক সেমিনার, বিভিন্ন কর্মক্ষেত্র সম্পর্কে পরিচিতি ও প্রকৌশল এবং ব্যাবস্থাপনা শীর্ষক আলোচনা সভা। কনফারেন্সের তিন দিনের কর্মসূচিতে থাকছে বিভিন্ন আকর্ষণীয় প্রতিযোগীতার আয়োজন, সারা দেশের বিভিন্ন বিশ্ববিদ্যালয়ের অংশগ্রহনে পারস্পরিক মতবিনিময় সভা ও দেশ-বিদেশের নামকরা ব্যক্তিত্বদের উপস্থাপনায় নানাবিধ সেমিনার। বিভিন্ন সেমিনার আয়োজনের মধ্যে থাকছে পাওয়ার গ্রীড টেকনোলজী, মোবাইল নেটওয়ার্কিং টেকনোলজী, উচ্চশিক্ষা, ওয়েব ও মোবাইল ডেভেলপমেন্ট টেকনোলজী (মাইক্রোসফ্‌ট বাংলাদেশ এর তত্ত্বাবধানে), ইঞ্জিনীয়ারিং ও ব্যবস্থাপনা, ওপেন সোর্স ওয়েব ডেভেলপমেন্ট ট্রেণ্ড, গ্র্যাজুয়েশন পরবর্তী দিক নির্দেশনা প্রভৃতি। বিভিন্ন প্রতিযোগীতার মাঝে থাকছে আই.ই.ই.ই. ছাত্র শাখার বিভিন্ন বিশ্ববিদ্যালয়ের ছাত্রছাত্রীদের অংশগ্রহনে প্রকৌশলীদের নৈতিকতা বিষয়ক এথিক্স কন্টেস্ট, ব্লগিং কন্টেস্ট, কুইজ প্রভৃতি। মাইক্রোসফ্‌ট বাংলাদেশের তত্ত্বাবধানে আয়োজিত ব্লগিং কনটেস্ট-এ ১৪ বছরের ঊর্ধে সকলেই অংশগ্রহন করতে পারবে। দুই রাউন্ডের এই কনটেস্ট এর প্রথম রাউন্ড চলবে ৪ নভেম্বর থেকে ৩০ নভেম্বর। দ্বিতীয় রাউন্ড শুরু হবে ১৬ ডিসেম্বর এবং চলবে ২৬ মার্চ, ২০১১ পর্যন্ত। প্রতিযোগীতার অংশগ্রহন করতে হলে http://tech.net.bd এই ওয়েবসাইট এ লগ-ইন করে ব্লগ পোস্ট করতে হবে। প্রথম রাউন্ডের জন্য নূন্যতম ১৫টি ও দ্বিতীয় রাউন্ডের জন্য নূন্যতম ৩৫টি ব্লগ পোস্ট করতে হবে। ব্লগগুলো হতে হবে মাইক্রোসফ্‌ট এর বিভিন্ন প্রযুক্তি অথবা সাম্প্রতিক প্রযুক্তিগত আবিষ্কার সম্পর্কে। কনটেস্টের প্রথম রাউন্ডের প্রথম ১০ জন বিজয়ীর জন্য থাকছে Qubee Bangladesh এর পক্ষ থেকে ইন্টারনেট মডেম। এছাড়াও দ্বিতীয় ১০ জন বিজয়ীর জন্য থাকছে তিন দিনের এই কনফারেন্সের ১০০০ টাকা মূল্যমানের যাতায়াত খরচ। দ্বিতীয় রাউন্ডের প্রথম ১০ জন বিজয়ীও পাচ্ছেন ইন্টারনেট মডেম। দুই রাউন্ড মিলিয়ে বিজয়ীর জন্য রয়েছে একটি এসার আস্পায়ার ১ ল্যাপটপ। আরও বিস্তারিত তথ্য জানা যাবে http://www.ieeekuet.org/   - এই ওয়েবসাইটে।
নর্থ-সাউথ ইউনিভার্সিটি (NSU), আমেরিকান ইন্টারন্যাশনাল ইউনিভার্সিটি (AIUB), রাজশাহী প্রকৌশল ও প্রযুক্তি বিশ্ববিদ্যালয় (RUET), আহসানউল্যাহ ইউনিভার্সিটি অফ সায়েন্স এন্ড টেকনোলজী (AUST) সহ সারা দেশের সকল বিশ্ববিদ্যালয়ের অংশগ্রহনে আয়োজিত তিন দিনের কর্মসূচির শেষাংশে থাকছে মুক্ত আলোচনা ও মতবিনিময় সভা, IEEE Student Branch, KUET এর ১১ বছর পূর্তি উপলক্ষে র্যানলী, সমাপনী অনুষ্ঠান, বিভিন্ন প্রতিযোগীতার পুরষ্কার বিতরনী অনুষ্ঠান ও ছাত্র-ছাত্রীদের অংশগ্রহনে সাংস্কৃতিক অনুষ্ঠান।

