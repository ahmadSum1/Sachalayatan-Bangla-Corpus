রাজাকারের হামলায় রক্তাক্ত হলেন মুক্তিযোদ্ধা    



বাচ্চু রাজাকারের বিরুদ্ধে সমাবেশে হামলায় নিউইয়র্কে রক্তাক্ত হলেন মুক্তিযোদ্ধা
সোমবার, ২৬ জানুয়ারী ২০০৯
সূত্র: নিউজ বাংলা, ওয়াশিংটন
ঘটনার প্রতিবাদে পহেলা ফেব্রুয়ারী জ্যাকসন হাইটস জ্যুইশ সেন্টারে সমাবেশ 
যুদ্ধাপরাধী একাত্তরের কুখ্যাত বাচ্চু রাজাকার ওরফে মওলানা আজাদের সমর্বধনা অনুষ্ঠানের প্রতিবাদ জানাতে গিয়ে আরেক কুখ্যাত ৭১’র যুদ্ধাপরাধী আশরাফুজ্জামান খানের এক অনুসারীর ঘুষিতে রক্তাত্ত হলেন মুক্তিযোদ্ধা ও যুক্তরাষ্ট্র শ্রমিক লীগের সাবেক আহ্বায়ক আর, আমিন।
ঘুষিতে ফেটে যাওয়া নাকে তিনটি সেলাই নিতে হয়েছে সাবেক ইপিআর সেপাই এই মুক্তিযোদ্ধাকে। হামলাকারী জহিরকে পুলিশ গ্রেফতার করে হাতকড়া পরিয়ে নিয়ে যায়। ঘটনটি ঘটেছে গত ২৫ জানুয়ারী জ্যামাইকার হীলসাইডের তাজ মহল পার্টি সেন্টারের সামনে। একটি  সূত্রে জানা গেছে গ্রেফতাকৃত জহির জ্যামাইকা বাংলাদেশ মুসলিম সেন্টারের  জামাতপন্থী গ্রুপের সক্রিয় কর্মী। গত বছর জ্যামাইকা মুসলিম সেন্টারে বাচ্চু রাজারের আগমনের বিরুদ্ধে আয়োজিত প্রতিবাদ বিক্ষোভ সমাবেশের সময়েও সে বিক্ষোভকারীদের প্রতি অশালীন উক্তি করেছিলো। এদিনের ঘটনা সম্পর্কে কয়েকজন প্রত্যক্ষদর্শী বলেছেন প্রতিবাদকারীদের প্রতি চড়াও হতে জহিরকে ইন্ধন জুগিয়েছেন ইসলামিক সার্কেল অব নর্থ আমেরিকার (ইক্না) সাবেক সভাপতি ৭১’র যুদ্ধাপরাধী আশরাফুজ্জামান খান।
টনার অব্যহিত পরে জ্যাকসন হাইটসে তাৎক্ষণিকভাবে আয়োজিত এক সংবাদ সম্মেলনে বাংলাদেশ সরকারের কাছে বিষয়টি অবহিত করার জন্য নিউইয়র্ক বাংলাদেশ কনস্যুলেটের কনসাল জেনারেলের প্রতি আহ্বান জানাননো হয়। সংবাদ সম্মেলন থেকে সিদ্ধান্ত নেয়া হয় মুক্তিযোদ্ধা আর, আমিনের উপর হামলার ইন্ধনদাতা হিসাবে ৭১’র যুদ্ধাপরাধী আশরাফুজ্জামান খানের বিরুদ্ধে অবিলম্বে মামলা দায়ের এবং আমেরিকার প্রশাসনের কাছে তাকে যুদ্ধাপরাধী হিসাবে চিহ্নিত করা এবং বাংলাদেশের কোন যুদ্ধাপরাধীকে আমেরিকার ভিসা না দেয়ার দাবী জানানো হবে। এছাড়া আমেরিকার মাটিতে ৭১’র যুদ্ধাপরাধীর বিরুদ্ধে প্রতিরোধ গড়ে তোলা এবং মুক্তিযোদ্ধা আর, আমিনের উপর হামলার প্রতিবাদ জানাতে আগামী পহেলা ফেব্র“য়ারী জ্যাকসন হাইটসের জ্যুইশ সেন্টারে এক প্রতিবাদ সমাবেশের আয়োজন করারও সিদ্ধান্ত নেয়া হয়।
মাস কয়েক আগে বেশ ঘটা করে ঘোষণা দিয়ে নিউইয়র্কের প্রধান প্রধান বাংলা সাপ্তাহিক ও এনটিভি’তে বিজ্ঞাপন প্রচার করে যুক্তরাাষ্ট্র সফরে এসে নিউইয়র্কে বেশ কটি অনুষ্ঠানে যোগ দিতে গিয়ে এখানকার মুক্তিযদ্ধের ও স্বাধীনতার স্বপক্ষের শক্তির প্রবল বিরোধিতার  মুখে পরেছিলেন বাচ্চু রাজাকার। আর আওয়ামী লীগের নেতৃত্বে মহাজোট সরকার গঠনের পর রহস্যজনক নীরবতার মধ্যে দিয়ে নিউয়র্কে এসে গতকাল রোববার সন্ধ্যায় পাকিস্তানীদের নেতৃত্বে পরিচালিত ইসলামিক সার্কেল অব নর্থ আমেরিকার (ইক্না) আয়োজিত একটি অনুষ্ঠানে যোগ দেয়ার কথা ছিলো বাচ্চু রাজাকারের। আগে থেকে পাওয়া তথ্যের ভিত্তিতে মুক্তিযুদ্ধের স্বপক্ষের শক্তির বিভিন্ন সংগঠন ও যুক্তরাষ্ট্র যুবলীগ ও শ্রমিকলীগের নেতা কর্মীরা অনুষ্ঠানস্থল জ্যামাইকার হীলসাইডের বাংলাদেশী মালিকানাধীন তাজ মহল পার্টি সেন্টারের কাছেই প্রতিবাদ বিক্ষোভ সমাবেশের আয়োজন করে।
শান্তিপূর্ণ প্রতিবাদ বিক্ষোভ সমাবেশ যখন প্রায় শেষ পর্যায় তখন হঠাৎ কোথা উদয় হয় হামলাকারী জহিরের। ৭১’র যুদ্ধাপরাধী আশরাফুজ্জামান খানের অনুসারী জহির দূর থেকে অশালীন উক্তি করে উত্যক্ত করার চেষ্ঠা করে প্রতিবাদকারীদের, কিন্তু তাতেও সফল না হয়ে মা-বোন শব্দসূচক গালি ছুড়ে দেয়- তখন প্রতিবাদকারীরা তার দিকে এগিয়ে আসতে থাকলে সে হিংস্র মূর্তি ধারন করে যুক্তরাষ্ট্র শ্রমিক লীগ নেতা ও মুক্তিযোদ্ধা আর, আমিনের মুখায়বে প্রচন্ড শক্তিতে ঘুষি চালিয়ে পরক্ষণে পালিয়ে যাবার চেষ্ঠা করলে তাকে ধাওয়া করে প্রতিবাদ সমাবেশে যোগ দেয়ারা। পালিয়ে পার্টি সেন্টারের পার্র্কিং লটে আশ্রয় নিয়ে পরে পার্টি সেন্টারের কর্মচারীদের সহায়তায় পেছন দরজা দিয়ে বাচ্চু রাজাকারের সমর্বধনাস্থল পার্টি সেন্টারের বেজমেন্টে গিয়ে আত্মগোপন করে। পরে পুলিশ তাকে সেখান থেকে হাতকড়া পরিয়ে গ্রেফতার করে নিয়ে যায়।
বাচ্চু রাজাকারের বিরুদ্ধে আয়োজিত প্রতিবাদ বিক্ষোভ সমাবেশে বক্তব্য রাখেন যুক্তরাষ্ট্র মুক্তিযোদ্ধা কমান্ড কাউন্সিলের ডেপুটি কমান্ডার ডা: মাসুদুল হাসান, যুক্তরাষ্ট্র ঘাতক-দালাল নির্মূল কমিটির সদস্য সচিব ফাহিম রেজা নূর, ইন্টারন্যাশনাল ক্যাম্পইন  এগেইনস্ট জেনোসাইড এন্ড ওয়ার ক্রিমিনালের আহ্বায়ক ড. প্রদীপ রঞ্জন কর, সদস্য সচিব কিবরিয়া অনু, যুক্তরাষ্ট্র যুবলীগের সভাপতি মিছবাহ আহমেদ, সাধারন সম্পাদক ইকবাল হোসেন, শ্রমিক লীগ নেতা শামসুল আলম প্রমূখ। সমাবেশে উপস্থিত ছিলেন ইউএস কংগ্রেসে বাংলাদেশের গণহত্যার বিল উত্থাপন প্রক্রিয়ার উদ্যোক্তা মুক্তিযোদ্ধা গোলাম মেহরাজ, মুক্তিযোদ্ধা শরাফ সরকার, ঢাকা বিশ্ববিদ্যালয় এলামনাই ইউএস’র সাবেক সভাপতি নাসির আলী খান পল, ঘাতক-দালাল নির্মূল কমিটি সুইডেন শাখার সমন্বয়ক আল আমিন সহ আরো অনেকে। পরে আয়োজিত সংবাদ সম্মেলনে বক্তব্য রাখেন যুক্তরাষ্ট্র মুক্তিযোদ্ধা কমান্ড কাউন্সিলের কমান্ডার নূরুন্নবী, সম্মিলিকত সাং®কৃতিক জোট উত্তর আমেরিকার আহ্বায়ক মিথুন আহমেদ, ওয়েবভিত্তিক সংবাদপত্র এনওয়াই বাংলার সম্পাদক মুজাহিদ আনসারী, যুক্তরাষ্ট্র ঘাতক-দালাল নির্মূল কমিটির সদস্য সচিব ফাহিম রেজা নূর প্রমূখ।
এদিকে এই ঘটনার পর নির্ধারিত সময় সন্ধ্যা ৬টায় শুরু হবার কথা ছিলো যে অনুষ্ঠানের তাতে যোগ দিতে রাত সাড়ে আটটা পর্যন্ত সময়ে আসেননি বাচ্চু রাজাকার। এ সময়ে অনুষ্ঠানে যোগ দিতে আসা অনেককে ফিরে যেতে দেখা যায়। এদিকে বাচ্চু রাজাকারের অনুষ্ঠানে আমন্ত্রিত অতিথি হিসাবে যোগ দিতে এসেছিলেন বাংলাদেশ সোসাইটি অব নিউইয়র্কের বর্তমান কমিটির ঘোর সমর্থক ও সোসাইটির সাবেক সভাপতি দন্ত চিকিৎসক ওদুদ ভূঁইয়া। কিন্তু পরিস্থিতি প্রতিক’ল দেখে ওদুদ ভূইয়া অনুষ্ঠানস্থলে প্রবেশ না করে বাইরের পরিস্থিতি পর্যবেক্ষন করছিলেন। নিউইয়র্ক সোসাইটির সাবেক এই সভাপতির বাচ্চু রাজাকারের অনুষ্ঠানে যোগ দিতে আসার ঘটনায় প্রতিবাদ সমাবেশে যোগদানকারী তার পরিচিত অনেককেই মর্মাহত হতে দেখা গেছে। এদিকে যুক্তরাষ্ট্র শ্রমিক লীগের সমন্বয়কারী আব্দুর রহিম বাদশা, আহ্বায়ক শামসুল আলম ও নিউইয়র্ক স্টেট শ্রমিক লীগ নেতা আজিজুর রহমান খোকন সংগঠনের সাবেক আহ্বায়ক আর, আমিনের উপর বর্বরোচিত হামলার নিন্দা জানিয়েছেন।

