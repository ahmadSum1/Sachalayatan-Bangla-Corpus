দিনলিপি



গতকালের ফেলে রাখা কাজ টা শেষ করতে ই হলো।ঘরের যা অবস্থা ছিল,বকের মতো পা ফেলে ফেলে হাটতে হয়েছে। এখন  বেশ সাফ সুতর ই লাগছে। কেন জানি না, আমি গুছায়ে রাখলেও সব এলোমেলো লাগে।ড্রেসার এর উপর রাখা শোপিস গুলো ঠিক ঠাক লাগছে না, পিচ্চি গ্যালারীটা ভাঙতে হল কিছু ফাকা জায়গা বের করার জন্য। আরেক টা মেয়ে আসছে, এখন ও কোনো থাকার ব্যবস্থা হয়নি,আমার সাথে থেকে ই বাসা খুজবে।ওর জিনিস পত্র রাখার জায়গা করার জন্য ই যতো ঝামেলা।কতো কতো জিনিস ফেললাম।আমি নিজেও অবাক হয়ে  যাচ্ছিলাম ,এই  কাগজটগুলো কেন রেখে দিয়েছিলাম মনে করতে পারি নি।একসময়কার প্রয়োজনীয়,এখন অপ্রয়োজনীয় অনেক কিছু ই ফেলে দিয়েছি।আমার ছেলের জিনিস গুলো ফেলতে পারি নাই। সব  বেগে করে স্টোর রুম এ চালান করে দিয়েছি।ওর খেলনা গুলোর কিছু গ্যালারীর এক কোনায় রেখে কাজ শেষ করলাম।খেতে খেতে বন্ধুর ফোন,আরেক বন্ধু দেশে যাচ্চছ।আগে জানলে কিছু জিনিস পাঠানো যেত।
সব শেষ করে এখন একটু ফুসরত। আজ আর পড়াশুনা করবো না।বিকেলে দেখি একটু বাইরে যাব।

