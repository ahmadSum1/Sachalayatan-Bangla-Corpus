রাঙ্গামাটির পথে পথে



পাহাড়ের প্রতি আমার আজন্ম ভালবাসা। পাহাড়ের সবুজ উপত্যকা আমাকে হাতছানি দিয়ে ডাকে । সেটা  দেশেই হোক আর বিদেশেই হোক।  বছর দুই আগে, দেশে সবচেয়ে প্রিয় জায়গা  রাঙ্গামাটিতে গেলাম ৩য় বারের মত, বলা যায় এক আড়াই দিনের ঝটিকা সফর। ১ম বার যখন রাঙ্গামাটি যাই তখন ক্লাস টেনের প্রি টেস্ট হওয়ার আগে আগে। সে যাই হোক, অনেক দিন ধরে ছবিগুলো আজকে মোবাইল হার্ড ডিস্কে খুঁজে পেলাম। আমি জানি সচলে আমার চেয়ে অনেক ভাল  আলোকশিল্পী আছেন। আমার ছবি তোলার হাত মোটামুটি। ছবি দেখতে অনেক ভাল লাগে, মনে হল সচলায়তনে আর আগের মত বিশাল ফেলুদার লালমোহন গাঙ্গুলির জায়ান্ট অমনিবাস সাইজের ভ্রমণ কাহিনী কিংবা ভ্রমণ আলোক চিত্র আসছে না, তাই চেষ্টা করে দেখি,
রাঙ্গামাটি শহরে প্রথম দিন বিকালে বাস থেকে নেমেই, যাওয়া পরলো জেলাপ্রশাসকের বাংলো এর দিকে। সেখান থেকেই বিকেলবেলার রোদ্দুর মাখা লেক । রাঙ্গামাটিয়ের একটি বিষয় বেশ মজার, বহু আগে থেকেই এটা ভিআইপি শহর। কারন এখানে কোন রিকসার কোন বালাই নেই।  


জানি না, আগে এক সময়  রাঙ্গামাটির ঝুলন্ত ব্রিজ ক্যালান্ড্রারের পাতায় দেখে আহ উহ করতাম। কিন্তু  বাস্তবে দেখতে অতো আহামরি ভাল লাগেনি কোন বারই, কারণ এর আশেপাশে শয়ে শয়ে ট্রলার, স্পীড বোটের ছড়াছড়ি। আর নানা কিসিমের ফেরিওয়ালা তো আছেই। আগে অবশ্য এই রকম ছিল না।  সেই  ঝুলন্ত ব্রিজ থেকে তুললাম, এই ছবি দুটো,
শেষ বিকেলের আলোতে 



পরের দিন সকালবেলা ছিল হরতাল, ভাবছেন দুই বছর আগের দিনের ঘটনা কিভাবে মনে রেখেছি, কারণ সেই দিনের প্লান ছিল শহর থেকে নৌ-পথে বরকল যাত্রা। বাংলাদেশের বিরোধী দল গুলো রাস্তায় যত পিকেটিং করুক, পানির উপরে এখনো পিকটিং করার মত স্মার্ট হয়নি। তাই , কিন্তু সকাল বেলা বন ভান্তে টা মিস করা তো উচিত হব্যে না।
বন ভান্তের নৌকা ঘাট থেকে সকালবেলার কাপ্তাই লেক



আমাদের ট্রলারওয়ালা মনে হয় নেভাল আর্কিটেক্ট, গুনে গুনে চারজন মানুষের বসা যায় এরকম একটি ট্রলার নিয়ে সে হাজির। আমি সিওর, চান্স পেলে স্বল্প খরচে নাসা কিভাবে মঙ্গলে মানুষ যাওয়ার উপযোগী সস্তা রকেট বানানোর যদি টেন্ডার ডাকে, আমার এই  ট্রলারওয়ালা টপ ২০ এর মধ্যে থাকবে। 
সকালবেলা আস্তে আস্তে আমরা রাঙ্গামাটি বনরুপা বাজার ছেড়ে মূল লেক এ পরছি 
সকাল বেলার  রোদে লেকের পানি চক চক করছে,



বরকলে যাওয়ার পথে এরকম ছোট ছোট  দ্বীপের দেখা মিলবে। 

একটা ব্যাপার প্রচণ্ড খারাপ লাগে, যখন দেখি মানুষ ইচ্ছে মত লেকের পানিতে চিপসের খোসা, বিস্কুটের প্যাকেট ফেলছে। বিকেল বেলা যখন ফিরে আসছি, লেকের পানিতে আগের ট্রলার এর এগিয়ে চলা,


এই ছবিটা তোলা হয়েছে পেদা টিং টিং রেস্তোরা এর উপরের পাহাড় থেকে। ভর পেট খেয়ে আমাদের  চারজনের 
মধ্যে তিনজনের কোন পাহাড় বাওয়ার ইচ্ছা ছিল না। কিন্তু আমাদের একজনের আমার সামিট করার সখ। কি আর করা 
পাহাড়ের চূড়া থেকে আশেপাশের পাহাড় আর অরণ্য 

তারপর নিচের দিকে চোখ পড়তেই মনে হলো আমাদের দেশটা আসলেই স্বপ্নপুরী। এ তো সুন্দর দেশ আর কোথায় পাওয়া যাবে বলতে পারেন ?


