প্রাসঙ্গিক বক্তব্য



খুব অল্প কথায় কিছু প্রয়োজনীয় তথ্য জানাবার উদ্দেশ্যে এই পোষ্ট।
১। সচলায়তন আরো কিছু দিন নিমন্ত্রিতদের মধ্যেই সীমাবদ্ধ থাকবে। অর্থ্যাৎ ক্লোজড গ্রুপের বর্তমান পরিচিতির আপাতত পরিবর্তন ঘটছে না।
২। সচলায়তনের  ব্লগারদের মুল্যবোধই সচলায়তনের নীতিমালা। আমরা 'সচল' রা আস্থা রাখছি নিজেদের রূচিবোধ ও বুদ্ধিমত্তার উপর । ভরসা রাখছি,পারস্পরিক সহনশীলতা ও শ্রদ্ধাবোধের ভিত্তিতেই আমরা গড়ে তুলতে পারবো ভিন্নমত প্রকাশের এক মুক্ত প্লাটফর্ম।
৩। সচলায়তনের নানারকম কারিগরি ও প্রাসঙ্গিক খুটিনাটি সামলানোর জন্যে একটা ছোট্ট দল করা হয়েছে, যাদের দায়িত্ব শুধুই সচলায়তনের সাবলীল সচলতা নিশ্চিত করা। এই ব্যবস্থাটা সাময়িক এবং সচলায়তনের স্বার্থরক্ষায় পরিবর্তনশীল।
৪। সচলায়তনে প্রকাশিত যাবতীয় পোস্ট ও কনটেন্ট সংশ্লিষ্ট ব্লগারের বক্তব্য প্রতিফলিত করে মাত্র। কোন ব্লগারের বক্তব্যের জন্য সচলায়তন কর্তৃপক্ষকে কোনভাবে দায়ী করা যাবে না।
সচলায়তন বাংলাদেশের অভ্যুদয়, এ দেশের ইতিহাস ও ঐতিহ্য, আবহমান বাংলার সংস্কৃতি, পারস্পরিক শ্রদ্ধাবোধ, ধর্মীয় সহনশীলতা ও সম্প্রীতি এবং অসাম্প্রদায়িক উদারচিন্তার প্রতি শ্রদ্ধাশীল। সম্মানিত ব্লগার ও পাঠকদেরকে সচলায়তনের মূল উদ্দেশ্য ও অনুভূতির প্রতি শ্রদ্ধাশীল থেকে অসাধারণ সব লেখায় সচলায়তনের অঙ্গন পরিপূর্ণ করে তোলার আহবান জানাই।

