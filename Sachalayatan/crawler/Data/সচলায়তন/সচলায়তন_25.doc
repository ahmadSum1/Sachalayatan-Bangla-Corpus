বিস্মরণকে প্রতিরোধ করি, আসুন



এক দিন দু'দিন করে সময় কেটে যাবে। শোকের ঢেউ স্তিমিত হবে, প্রতিদিনের নতুন ঘটনার ভিড়ে একটু একটু করে হয়তো চাপা পড়ে যাবে মুহম্মদ জুবায়ের-এর নাম, যিনি আমাদেরই একজন পরম শুভানুধ্যায়ী ছিলেন।
তাঁকে কি বিস্মরণে হারিয়ে যেতে দেয়া উচিত আমাদের?
মুহম্মদ জুবায়ের এর লেখার স্বত্ব স্বাভাবিকভাবেই তাঁর পরিবারের ওপর ন্যস্ত এখন। তাঁর পরিবারের অনুমতি সাপেক্ষে সচলায়তনের পক্ষ থেকে তাঁর অপ্রকাশিত লেখাগুলি আগামী বইমেলায় প্রকাশের উদ্যোগ নেয়া হচ্ছে।
মুহম্মদ জুবায়ের আমাদের মাঝে বেঁচে থাকুন তাঁর অক্ষরগুলোর মধ্যে।

