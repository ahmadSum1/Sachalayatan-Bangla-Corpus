ঘরেতে ভ্রমর এলো গুনগুনিয়ে



প্রিয় পাঠক, প্রিয় সচলবৃন্দ,
শুভেচ্ছা নেবেন। ১ জুলাই আনুষ্ঠানিকভাবে যাত্রা শুরু করে সচলায়তন বাংলা ব্লগোমন্ডলের সচেতন সদস্যদের মনোযোগ আকর্ষণ করেছে যথেষ্ট। সচলায়তন নিয়ে বিতর্ক হয়েছে, হয়েছে অনুযোগ ও অনুরোধের লেনদেন, কিন্তু অনেকের মনে সচলায়তনের জন্য গভীর ভালোবাসা সৃষ্টি হয়েছে বলেই প্রতীয়মান হয়। এ ভালোবাসাই এই এক মাসে সচলায়তনের অর্জন। 

 গত একমাসে গড়ে দিনে ৪৩৯টি ভিজিট আর ৬৭৪১বার পৃষ্ঠা দর্শন হয়েছে সচলায়তনে। 
 ৬৯% ভিজিট এসেছে সরাসরি, ১১% এসেছে গুগল এর মাধ্যমে, ৫% এসেছে সামহোয়্যারইনব্লগ থেকে, অবশিষ্টাংশ এসেছে ইমেইলে এবং বিভিন্ন বহির্ব্লগে রাখা লিঙ্ক থেকে।
 সন্ধান এঞ্জিনের তালিকায় ব্যাপক জনপ্রিয় হয়ে আছে গুগুল, তারপর ক্ষীণ কিছু সংখ্যা নিয়ে লাইভ, তারপর ইয়াহু।
 ১,৭২৯ জন ভিন্ন অতিথি [ABSOLUTE UNIQUE VISITOR] এসেছেন গত এক মাসে।
 সচলায়তনে গড়ে দিনে অতিথিরা কাটিয়েছেন ৩৯ মিনিট ৫৭ সেকেন্ড।
 ৬০% অতিথি ইন্টারনেট এক্সপ্লোরার, ৩৭% অতিথি ফায়ারফক্স, ২% অতিথি অপেরা এবং অবশিষ্টরা অন্যান্য ব্রাউজার ব্যবহার করেছেন।
 ভিজিটের ২৮% বাংলাদেশ থেকে, মার্কিন যুক্তরাষ্ট্র থেকে ১৮%, ৯% করে জার্মানি ও যুক্তরাজ্য থেকে, ৭% সিঙ্গাপুর থেকে, ৬% করে কানাডা ও জাপান থেকে, ৪% অস্ট্রেলিয়া থেকে, এবং ৩% করে মালয়েশিয়া ও ভারত থেকে। সর্বমোট ৪৪টি দেশ থেকে বিভিন্ন সময় সচলায়তন ভিজিট করা হয়েছে।
 গড়ে দৈনিক ২৪৫টি মন্তব্য (মোট ৭৫৯৬টি) করা হয়েছে জুলাই মাসে।*
 গড়ে দৈনিক ২৭টি পোস্ট (মোট ৮২৯টি; ব্লগ, বই, ছবি, জরিপ সবমিলিয়ে) করা হয়েছে জুলাই মাসে।*
 জুলাই মাসে গড়ে প্রতি পোস্টে মন্তব্য পড়েছে ৯টি।

এখানে দেখুন বিশ্বের বিভিন্ন অঞ্চল থেকে সচলায়তন দর্শনের তুলনামূলক চিত্র। সবুজ রং যত বেশি গাঢ়, সেখান থেকে তত বেশি ভিজিট হয়েছে।
ম্যাপ
সবাই ধন্যবাদ গ্রহণ করুন। সচলায়তন আপনাদের ভালোবাসা নিয়ে বেড়ে উঠুক।
*সংশোধিত
 
