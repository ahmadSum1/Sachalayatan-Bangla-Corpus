একটি অনার্য রুপকথা



নীলকমল, নীলকমল,
তেপান্তরের মাঠ পেরিয়ে
পাও কি খোঁজ় শঙ্খমালার,
কন্যা আমার দুধবরন
শয্যা যে তার সোনার পালং
মৃ্নাল গলে হীরামোতির হার ।
নীলকমল, নীলকমল,
কোন দেশী এক দত্যি তারে
কেমন করে বন্দী করে ?
কেমন ঘোরে ঘুমায় যে সে
সারাটি দিন আলসে মে
সোনার কাঁঠির শেকল পরে ?
নীলকমল, নীলকমল,
দত্যিরা কি প্রেমে পড়ে
তাদেরো কি মন খারাপ হয়?
দত্যি বলেই দুষ্টু সে কি
দত্যি বলেই ভালো বাসতে মানা,
শুকপাখী কি সে কথা কয়?
নীলকমল, নীলকমল,
ঘোড়া ছুটিয়ে দূরদেশে যাও
সেথায় দীঘি মস্ত বড়ো,
কৌ্টা মাঝে ভোম্রা ধরো।
রাজার ছেলে নাহলে আজো
কন্যারা আর বাসেনা ভালো,
নীলকমল, নীলকমল,
এতোটা কাল পার হলো হায়
জন্মশাপে যন্ত্রনা পায়
দত্যি এমন অভাগা কেন?

