নাম নেই



আজ নিজের সাথে দেখা হয়ে গ্যালো বহুদিন পর।
মাঝখানের দিনগুলো কাজ, বিপি, টেনশন, ঘোড়দৌড় - এইসব।
জানিনা কেনো আজগুবি ইচ্ছে হলো পার্কে গিয়ে বসি, স্বাস্থ্যচিন্তা হবে হয়তোবা, অথবা বৃষ্টি আসবে তা টের পেয়ে মনে হলো দেখি কালো হয়ে গ্যালে ক্যামন লাগে বাড়িঘর ছাড়া গাছেদের আকাশ। বেঞ্চে বসতেই আমিও এসে বসলো পাশে।
তারপর আমরা আর আমাদের মাঝে নীরবতা এই তিনজন বসে রইলাম অনেকক্ষণ। বৃষ্টি এলো ঝেঁপে, চলে আসলাম, অকাল বর্ষায় ভিজে শরীর খারাপ হবার বিলাসিতা কই? ও কিন্তু বসে রইলো প্রবল ধারায়, কে জানি কেন …………।

