শিরোনাম নেই



কমলাক্ষ মারা গ্যাছে, আমাদের বন্ধু কমলাক্ষ মারা গ্যাছে।
কমলাক্ষ খুব বেশী সিগ্রেট খেতো, সেই আমাদের সিগ্রেট খাওয়া শিখিয়েছিলো। দশমীর দিনে কমলাক্ষ মাকে নিয়ে নেমে যেতো নদীর গভীরে। ফিরে এসে বলতো, শাড়ীটা দামী ছিলোরে।
কমলাক্ষ হাতে লাটিম ঘুরাতো, চেচিয়ে বলতো, গাধা পারিসনা ক্যান, এই দ্যাখ, এমনে…। আমি তবু হাতে লাটিম ঘুরাতে পারিনা এখনো।
কমলাক্ষ জীবনকে বড় ভালোবাসতো।
আমরা জীবনকে তার মতো করে ভালোবাসিনা, আমরা জীবনকে ভয় পাই। লাটিমের মতো তাকে হাতে নাচাতে পারিনা, লাটিমের কাঁটার মতো কেবলই তার দুঃখ কষ্টকে বড় মনে হয়।
কমলাক্ষ জীবনকে জড়িয়ে ধরেছিলো, অথচ কমলাক্ষ মারা গ্যাছে। 
আমরা জীবনকে ভয় পাই, অথচ তেলাপোকার মতো এখনো আমরা বেঁচে আছি।

