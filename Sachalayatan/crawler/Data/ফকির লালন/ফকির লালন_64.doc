স্কয়ার ফিট



সবচেয়ে ছোটটা যখন ছোট ছিলো তখন তাকে কোলে নিয়ে তিনি বারান্দার অইখানে দাঁড়াতেন।
একবার মাকে না বলে পিকনিকে যাওয়ায় তাকে ঘরে ঢুকতে দেয়া হয়নি, বেচারা এখানে দাঁড়িয়ে ছিলো বহুক্ষন।  উনি চলে যাবার পর তিনি এইখানেই একটা অর্কিড লাগিয়েছিলনে টবে - সেটাও বাঁচেনি। 
আজ বারান্দাটা ভাঙ্গা হবে। অই ছোটটাই সেদিন বোঝাচ্ছিলো যে এসব ইম্প্রাক্টিকাল ইমোশনের চেয়ে পার স্কয়ার ফিটের দাম অনেক বেশী। 
এখন আর তার ঘরে ঢোকা আটকাতে পারেন না।

