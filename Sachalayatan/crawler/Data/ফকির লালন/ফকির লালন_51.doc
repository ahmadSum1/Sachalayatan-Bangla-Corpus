নারী



মধ্যদুপুরে শ্রাবণের ফুটন্ত পুকুরে
সরীসৃপ কিশোরী সাবলীল -
বৃষ্টি কিংবা ভেজা চুল তার
কী ভীষন চমৎকার।
দ্যাখো, কইমাছের মতো নতুন
বৃষ্টির গানে তার কিশোরী শরীর
কেমন মাতাল হয় অনাগত মিলনের ঘ্রানে,
জলে খুঁজে ফেরে বাৎসায়নের বীজ।
যতটা সে চেনে শ্রাবণ
তারও চেয়ে বেশী চেনে
দীঘির আপামর লাজুক শালুক
তবু তারা যেন হতভাগা ট্যান্টালাস,
আকন্ঠ বানে, শরীরে তাদের কেন জাগেনা স্পন্দন -
নাভীমূল থেকে ...মধ্যদুপুরে শ্রাবণের ফুটন্ত পুকুরে
সরীসৃপ কিশোরী সাবলীল -
বৃষ্টি কিংবা ভেজা চুল তার
কী ভীষন চমৎকার।
দ্যাখো, কইমাছের মতো নতুন
বৃষ্টির গানে তার কিশোরী শরীর
কেমন মাতাল হয় অনাগত মিলনের ঘ্রানে,
জলে খুঁজে ফেরে বাৎসায়নের বীজ।
যতটা সে চেনে শ্রাবণ
তারও চেয়ে বেশী চেনে
দীঘির আপামর লাজুক শালুক
তবু তারা যেন হতভাগা ট্যান্টালাস,
আকন্ঠ বানে, শরীরে তাদের কেন জাগেনা স্পন্দন -
নাভীমূল থেকে উঠে আসা কোন সে বোধ
কেন শুধু বালিকাকে দেয় নারীর প্রস্তুতি।
কবি, তুমি তাকে বলো জলপরী
আমি কেটে লিখি রাজহাঁস,
ঠিক অতটা কাব্যিক না বলে
তুমি ফের লেখো – মারমেইড।
অথচ দ্যাখো,
আমাদের কবিতার সব উপমা ছাড়িয়ে
তার সারাটা জীবন কেমন ঠিক ভিজে যাবে এ বর্ষণে -
দূরাগত রাতে রতিক্লান্ত সে পাশ ফিরে শুলে
কপোলের স্বেদে স্মৃতি হয়ে ফিরে যাবে আজকের জলকনা সব,
ফের মনে হবে, আবারো নামুক তেমন বৃষ্টি উথাল,
আবার আসুক সে শ্রাবণ দুপুর,
যখন গাভীন জলে থাকেনা তফাত, কিশোরী ও কইমাছে।

