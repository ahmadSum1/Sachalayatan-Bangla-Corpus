জ্যকেটে তুমি রাজকন্যা



নেহাৎ ফাল্গুন না হলে
ভালোই লাগছিলো তাকে জ্যাকেটে।
তা দেখে মনে পরলো
বহুদিন আগে, সে প্রায় প্লায়োস্টিন যুগে,
যখন হৃদয় এমন ডেপোঁ হয়ে ওঠেনি,
সামান্য ক্ষতেই উথাল পাথাল,
হাপুস হুপুস আবেগ,
মায়া, অবহেলা - তার আর কতো জাল
বিছানো আমার সন্নাসী দিনকাল,
সেই ভুলে যাওয়া দিনে
দিয়েছিলাম এক তাকে টুকরো ঝান্ডা লাল,
শ্লোগান, মিছিল, আর ব্যারিকেড ভাঙ্গার ডাক।
ফাল্গুন না হলে, ও রং জ্যাকেটে
তাকে বেমানান লাগতোনা মোটেই
শুধু ঝড়ো হাওয়ার লালটুকুই
কোথায় যেন গেলো হারিয়ে ।

