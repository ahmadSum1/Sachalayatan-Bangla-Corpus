একটি স্বেচ্ছামৃত্যুর খসড়া



অক্ষরগুলো কালো পিপড়ে হয়ে ওঠে,
লাইনগুলো ক্রমে শুয়োপোঁকা ।
শেষনোটে পোঁকাদের চেয়ে
বেশী কিছু থাকতে নেই,
কেননা কিছু জিনিস অমিমাংসিত থেকে
গ্যালেই মৃত্যুঞ্জয়ী হয়।
এখন শুধু মাথার মধ্যে ডবকা
ছুরির মতো গেঁথে থাকা
প্রশ্নটার মিমাংসা মাত্র -
ফুটপাথে একটা নিশ্চিত
থ্যাতলানো খুলি পেতে হলে
ক’তলা থেকে লাফ দেয়া নিরাপদ?
ঠিক কতটা ত্বরনে পতন হলে
ভয়, গলা থেকে একটা তীহ্ম আর্তনাদ
ছিঁড়ে নেবার আগেই ঘটে যাবে সবকিছু -
ফুটপাতে পতনের শব্দ, ট্যাক্সির হঠাৎ ব্রেক কষা,
হাত থেকে হতভম্ব বাজারের থলে পড়ে যাওয়া,
কলপাড়ে স্বমস্বরে থেমে যাওয়া কাপড়ের কাঁচা?
মনের মধ্যে প্রশ্নটা কেবলই
ল্যাজ নাড়ায়, যেমন চমকায়,
সিরামিক-থালার মতো নিস্তরঙ্গ অলস
সমুদ্রে কোন কোন ঢেউ
ধারালো বেয়োনেটের হাসির মতো - 
ঠিক ক’তলা হলে
নিশ্চিত মাপা লাফ হবে একখান?

