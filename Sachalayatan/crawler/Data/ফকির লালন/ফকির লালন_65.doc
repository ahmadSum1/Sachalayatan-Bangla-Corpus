মেঘ বন্দনা



(ঝরাপাতার 'বৃষ্টি বিলাস' পড়ে)
আকাশ জুড়ে মেঘের আনাগোনা,
মনের মধ্যে তা-তা-থৈ-থৈ।
মেঘ, আজ তুই ঝরে খুশী হ,
আজ তুই ঝরিস মন মতো,
যতো চায়, যেমন চায়, তেমনই
ঝরিস; বান থেকে ঝরে ঝরে
প্লাবন হো্স আজ, আর কোন
বাঁধা নেই; প্রবল, মৃদু, মাঝারী -
যেমন চায়, আজ তোর, তেমন
ইচ্ছের দিন; শুধু তুই ঝরে ঝরে যা,
ভাসা দু’কুল, যা কিছু সংরক্ষিত,
তার সব ভেসে যাক আজ।
পৃথিবীর যত গ্লানি, যত কালো
জমে আছে বুকে, আজ, তুই তারে
ভাসা; ঝর, ঝর, কেবলই ঝরে
ঝরে আয়। আমি তোর গানে
প্রানে লাগাবো সবুজ, চাতকের
মতো বসে আছি, আবাল্য প্রতীক্ষায়;
তোর জলে, উল্লাসে, আমারও
হবে ফের, নব অবগাহনের,
পুর্ন অভিসার। আজ তুই ঝর, মেঘ,
তুই আজ ঝরে যা তাথৈ তাথৈ।

