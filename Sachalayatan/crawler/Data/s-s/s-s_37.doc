প্রথম প্রতিশ্রুতি অথবা প্রথম প্রচেষ্টা (নামকরণ কৃতজ্ঞতা আশাপূর্ণা দেবী)



সুতন্বী হিসেবে খ্যাতি ছিলো কোনোকালে হয়তো
উদরের স্ফীতি সততঃই তাকে ব্যঙ্গ করে আজকাল
ছোটোবেলায় স্কুলে পড়া গর্ভবতী তেও গর্ববতী হবার উচ্চারণ বিভ্রাট
হাসায় না আর, আতঙ্কিত করে।
কূট মানবশরীর জনিত রাজনীতি
বান্ধবরা  আবার দ্যাখে "প্রিভিলেজড নারী কি'না করতে পারি" দৃষ্টিতে -----
অথচ ছোট্ট একটু আশা ছিলো-- একেবারেই ছোট্ট, কিন্তু জ্যান্ত
পিঠের ব্যথায় অসাড় হবেনা দেহ
ঘন নীলে,সাঁতারে, স্বাচ্ছন্দ্য জলকেলি
আর আয়নার দিকে তাকিয়ে বলতে পারা,
হ্যাঁ, জানি এবং মানি তো " এইজ ইজ জাস্ট আ নাম্বার "
এতেও এতো নারী শরীরের রাজনীতি ঢোকে কেন?
ss; ২৯শে নভেম্বর,২০০৭; রাত ১টা ৩০ মি। 

