Because She Would Ask Me Why I  Loved Her - Christopher  John Brennan(1870-1932)



প্রশ্নভার অনিবার করতো যদি জ্ঞানী
কোনো চোখে চোখ আর পড়তো না জানি
কথা সব হলে বলা কথকতা দিয়ে
মুখ পাশে উন্মুখ গুঞ্জন হতো প্রিয়ে?
নশ্বর জাল ছিঁড়ে অতিজাগতিক
প্রেম বাঁধা হৃদপিন্ডে, তাও প্রাকৃতিক
যন্ত্রণায় বুক তবে হতো না আকুল
ফিরে পেতে তীব্র সেই আকাঙ্ক্ষার কূল
কে আছে এমন যে বাঁচে আর জানে
গোপন ক্ষমতা বলে বর্ধনের মানে
বিদ্যা সর্বস্ব হলে কি'বা প্রয়োজন
জ্ঞানহীন মধুর রক্তাক্ত শিহরণ?
তাহলে খুঁজোনা প্রিয় "যদি" আর "কেন"
আমরণ তোমাতেই ডুবে আছি জেনো।
জীবিত, আবশ্যকতায় তাই ভালোবেসে যাই
বেঁচে থাকা মানে "তুমি যা দিয়েছো তাই"।
 মূল কবিতা- কবি 
১৮ই আগস্ট, ২০০৮ সোমবার - বিকেল ৪টা ৫৮ মিনিট
উৎসর্গ: হাসান মুরশেদ সুপ্রিয় সুহৃদ, সুমধুর উদ্দীপনার জন্য, ব হু কাল পর। 

