একটি হলেও হতে পারত উপন্যাসের চরিত্রলিপি: ২: চরিত্রগুলো



পারমিতা: খুব আমুদে আর হুল্লোড়ে। অফিসে কাজের ফাঁকে একমাত্র কাজ রাজ্যের সিনেমা পত্রিকা আর গসিপ ম্যাগাজিন পড়া।
শর্মী: পারমিতা র ঠিক উল্টো। গত ৩ বছর ধরে টিভির হার্টথ্রব নিউজ কাস্টারের প্রেমে হাবুডুবু খাচ্ছে, এখন পর্যন্ত তার সাথে দেখা হলে নাকের ডগা ঘামে,আঙুল কাঁপে এবং যথাসম্ভব তাকে এড়িয়ে চলতে চায়। মনের কথাটা এখনো বলা হয়ে ওঠেনি।
ফারাহ: অসম্ভব ভালো ছাত্রী। উচ্চাভিলাষী, মুখরা। স্কুল কলেজের দাপুটে দামাল দাপাদাপি এখনো বিদ্যমান।স্বামী বেচারা দিশেহারা।
সোহম: পারফেক্ট জেন্টলম্যান। ক্রিয়েটিভ। একটু আধটু লিখেই আধুনিক কবিদের ঈর্ষার পাত্র বনে গেছে নিজের অজান্তেই। কম কথা বলে। পাজামা এবং পাঞ্জাবী প্রিয় পোশাক। বড়লোকের ছেলে হবার পর ও বাবা তার ব্যবসায় ভবিষ্যত নিয়ে সততঃই সন্দিহান।
স্মিতা - পারমিতার বড় বোন। স্বামীটি অতি আনপ্রেডিক্টেবল। স্মিতার মা বলেন- বড়র পীরিতি বালির বাঁধ, ক্ষণেকে হাতে দড়ি ক্ষণেকে চাঁদ। 

