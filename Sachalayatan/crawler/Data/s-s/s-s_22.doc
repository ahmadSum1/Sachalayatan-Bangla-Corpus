আদর



ঘাড়ের পেছন থেকে জড়িয়ে ধরে
দু'টো হাতের ফ্রেমে আরও দু'টো নরম হাত
কানের লতিতে কুটুস করে একটা ছোট্ট কামড়।
ট্রেন স্টেশনে পনেরো মিনিট দেরী ট্রেনের,ল - ম্বা সময়
অতএব আঙুলে আঙুল,করতলে নখের আঁকিবুকিতে
সোয়ালো পখির পালক----শিরশিরানি।
রিয়ালটো টাওয়ার,আবছায়া ঘনায় সিঁদুরে মেঘ
বিকেল পার হওয়া সন্ধ্যায়
শ্যাম্পেন ফ্লুটের সুচিক্কণ উন্মুক্তে প্রিয় মুখমদের ছিটে
দুষ্টুমি করেই দু'টো স্ট্র
একটান দিয়েই খিলখিল হাসি,কৌতুকে ডগমগ
চোখের মণি।
বাথটাবের শয্যায় দুগ্ধফেননিভতা,সুগন্ধী মোম আর
মোলায়েম সঙ্গীত
চোখে হঠাৎ সাবান জ্বালা,ধুয়ে ফেলা জলের কলরোলে
তারপর চোখের পাতায় টুকটুকে জিভ দিয়ে আদর বুলনো,পুরোটা - - - - - - - - -
ঘুম আসছেনা,চিরুনীর আদরে পরিপাটি করে চুল
আঁচড়ে দেয়া
সারাদিন হেঁটে পা ব্যথা চোখ ফেটে পানি
আর মুখ গোমড়া হবার আগেই
ডিভানের ওপর দু'জনের কোলে দু'জনের পা
সুজন তো দু'জনেই - তেঁতুলপাতা হলে ন'জনও আঁটতো!
ঠোঁটের সাথে ঠোঁট,অধরোষ্ঠ আর ওষ্ঠপুটের সহাবস্থান
নিভিয়ে দেয়া টেবল ল্যাম্পটা শীত রাতের নরম ওম
আর লেপের তলায় পায়ের পাতা দু'টোর জড়াজড়ি।
করৌঞ্জের নির্যাস তেল উরুতে
পিঠের ব্যথায় কঁকিয়ে ওঠা পেশীতেও - উহ্ ।।
হাতের তালু এতো নরম,এতো উষ্ঞ,এ-তো !
নিষ্পেষণে নয়,নিঃসরণে চোখের জল ঠোঁট দিয়ে শুষে নেয়া
গালের ওপর থেকে হীরের কুঁচি জলকণা
জলকন্যা হলে জলপুত্র আগল দেয়
আঁকড়ে ধরে মেদহীন সুঠাম পেশীতে
আপ্লুত আদরে জলপাই ত্বক ফারের কোটের মতো
রেশমী স্পর্শ,হঠাৎ জিভের আলিঙ্গনে জিভ
আশ্লেষে চুম্বন,আচম্বিতে তীব্রভাবে আঁকড়ে ধরা
পিঠের উঁচুনীচু উপত্যকায় লবণদানার মতো দু'ফোঁটা ঘাম
নুনজল আর শরীরের ঘনশ্বাস
কাঁধের সংযোগ থিরথিরে কাঁপনে জানান দিলো
শরীরকে তার না পাওয়ার আক্ষেপ
আর তখনই সুতির নরম কাপড় পুরনো দিনের জামাটা সরে
ত্বক বললো অন্য ত্বকের সাথে কথা- খাঁটি শরীরী ভাষায়।
জিভ তাকে লেহন করলো, সমস্ত সৌন্দর্যকে এবং অসৌন্দর্যকেও
গালের রক্তচ্ছটা শক্ত নিষ্পেষণে রক্তাভ হলো
আদুরে ভাষা আদুরে গোঙানি হলো
শ্বাসবায়ুতে শ্বাসবায়ু মেশানো হলো,
স্তনবৃন্তের সাথে ওষ্ঠাগ্র কথা বললো
কথা বললো যোনির সাথে শিশ্ন
কথা বললো হাতের উল্টো পিঠের সাথে শরীরের সবচেয়ে গহীন অন্দর।।
শরীরের এই আদুরে ভাষায় ভালোবাসা ভীষণ
ভালোবেসে যেতে চাই - আজীবন।
আবেশী সুবাস উবে যাবার আগেই তাই
আঙুলের জ্যামিতিতে আবারও বন্দী আঙুল
মুক্তোর দানা ঠোঁটের ফাঁকে
আর ফিসফিস করে জানান দেয়া
হাঁসের ছানার বুকের ওম মেখে শরীরে শরীর
"চল না আকন্ঠ ডুবি আবার তোতে আমাতে"।।
ss ২২শে ডিসেম্বর ,২০০৭। রাত ১১টা ১৯মি। 
(ছবি: http://artfiles.art.com/images/-/Alfred-Gockel/Endless-Love-Print-C10080101.jpeg)

