কৃষ্ণ



ঋতুপর্ণের গল্প বলার ভঙ্গি আমাকে সব সময়ই টানে। ওঁর   ছোট ছোট দৃশ্যপটে অদ্ভুত ডিটেইলসে জীবনকে তুলে ধরার ক্ষমতা মোহান্বিত আর ঈর্ষাকাতর দুই ই করে। তারপরেও কুশীলবের তালিকা দেখে বহুদিন গড়িমসি করেছি এই ছবিটা দেখা নিয়ে। গত পরশু থম্ ধরা মেঘমেদুর আকাশের মন ভার নিয়ে ঠান্ডা আর অন্ধকারকে সঙ্গী করে দেখলাম... ...... .......
প্রতিটা শব্দ, শ্বাস, কথা , সুর আর মুহুর্তকে অনুভব করলাম।
জানিনা কেন, অনেক দিন ..... ..............  আসলেই অনেক দিন পর আবার আবিষ্ট করে রাখলো ছবিটা । শেষ হবার পর বেশ কিছুক্ষণ ছিলাম , থম্ ধরে আকাশের মতো আমিও। হঠাত চম্ কে উঠে দেখি  চোখের জল গড়িয়ে কখন বুকের কাছটা ভিজিয়ে দিয়েছে।  এই প্রথম বারের মত মনে হলো:
মুছে কি হবে, থাক্ না ওই সময় টুকু, একান্তই আপনার হয়ে!








     Get this widget 
|
     Track details  
|
 		eSnips Social DNA    





রেইনকোট সিনেমার প্রিল্যুডে গান টি শোনা যাবে  এখান থেকে
শিল্পী - শোভা মুদগাল
বাণী- ঋতুপর্ণ ঘোষ
প্রভাতে কি মনে হ'লো আজ
গোকূলে ফিরিছে মথুরা রাজ
মথুরা নগরপতি কেন  তুমি  গোকূলে যাও?
মনোহর বেশ ছেড়ে নন্দ রাজ
শিরঃচ্যুত করে  সুন্দর তাজ
ভূমি প'রে রাজদন্ড ফেলে আজ
ফের কেন বাঁশরী বাজাও?
মথুরা নগরপতি কেন   তুমি   গোকূলে যাও?
কোন্‌  সে অনন্য গীত গায় পিক  কোকিল
রাজপাট করে ধূলির শামিল
বিরহ লাগি ফের হৃদয় আকুল
রাজ কাজে মন না লাগাও
মথুরা নগরপতি কেন   তুমি   গোকূলে যাও?
পুরনারী সারি ব্যাকুল নয়ন
কুসুম শয্যা লাগে কন্টক শয়ন
মাঝরাতে মাধবের জগত অশরণ
আধ রাতে সারথি ডাকাও?
মথুরা নগরপতি কেন   তুমি   গোকূলে যাও?
ধীরে ধীরে পহুঁছিলে যমুনার তীরে
শুনশান পনঘট মৃদুল সমীরে
খান খান মাধব বিরহ মদিরে
তারে কেন ভুলিতে না পাও?
মথুরা নগরপতি কেন   তুমি   গোকূলে যাও?
তোমারই রাধা আজ পরঘর নারী
দুগ্ধ নবনী ঘৃত দিনভ র  তারই
বিরহাশ্রু মুছি পেয়ে গেছে পারই
ফের  কেন বেদনা জাগাও?
মথুরা নগরপতি কেন   তুমি   গোকূলে যাও?
মথুরা নগরপতি কেন   তুমি   গোকূলে যাও??
নভেম্বর ২০, ২০০৮।  বৃহস্পতিবার  বিকেল ৫টা ।

