প্রশ্ন করার অধিকার



ফেসবুক বন্ধের উপর থেকে নিষেধাজ্ঞা উঠিয়ে নেওয়া হয়েছে শুনলাম।
আমরা এখন সত্যটা জানতে চাই। কেন এই বালখিল্যতা? কার বুদ্ধিতে এই সব অর্বাচিন সিদ্ধান্ত নেওয়া হয় সরকারে? এরা কি সরকারের বন্ধু, না বন্ধু সেজে শত্রু?
একটু কষ্ট করে গুগল সার্চ করলে বোঝা যাবে দেশের ভাবমুর্তির কতটা ক্ষতি হয়েছে এই সিদ্ধান্তের কারণে।
ফক্স নিউজের সংবাদের পর যে সব মন্তব্য এসেছে তার ক'য়েকটি উঠিয়ে দিলামঃ
- you were probably going to Bangladesh to play with little kids anyway.... so please cancel your trip
 - that's it, I am canceling my vacation trip to Bangladesh

I apologize for falling behind on the technological advances of Bangladesh. I didn't realize they even had computers. well, in any case, primative people shouldn't be using the internet, much less facebook. so in the end it works out for everybody by it being blocked. 
Um... does anybody really give a flying **** what Bangladesh says or does? I mean, is Bangladesh in any way relevant? No, I didn't think so..."
যারা এমন মন্তব্য লেখে তাদের জ্ঞান, বিদ্যা ও বুদ্ধি নিয়ে প্রশ্ন করা যায়। কিন্তু তার আগে আমার প্রশ্ন  - আমাদের নিজেদেরকে নিয়ে। 
আমি আগেই বলেছি ফেসবুক বন্ধের খবরটা না এলে, খুব সামান্য সংখ্যক লোক জানতে পারতো আপত্তিকর জিনিসটা কি ছিল। ফেসবুক বন্ধের ফলে এখন বহু মানুষ আগ্রহী হয়েছে সেটি দেখতে। কার লাভ হলো?
এছাড়া সত্যিকার ভাবে ফেসবুক বন্ধ করাও যায়নি। আমি জানি বহু লোকে প্রক্সি সার্ভার বা মোবাইল ফোনের মাধ্যমে বাংলাদেশ থেকে ফেসবুকে যোগাযোগ রেখেছে।
আমার এখন প্রশ্ন ফেসবুক বন্ধের আইনগত অধিকার কি সরকারের আছে? কোন আইন বলে তারা এই সিদ্ধান্ত নিয়েছেন সেটা কি কেউ বলতে পারবেন?
একটা উদাহরণ দিই - মনে করুন একটা ছেলে বাসে করে ঢাকা থেকে চট্টগ্রাম যাচ্ছে। পথে সে রাস্তায় বমি করলো। সরকারের কি অধিকার আছে অনির্দিষ্ট কালের জন্যে ঢাকা  চট্টগ্রাম রুটের সব যানবহন চলাচল বন্ধ করে দেবার??
মানবিক দিকটা এবার তুলে ধরি। আমার পরিচিত এক ভদ্রলোক - যিনি সারা জীবন সৎ ভাবে কাটিয়ে গেছেন বাংলাদেশে, তিনি অনেক কষ্টে টাকা জমিয়ে এবং ভিসা পাবার দুরূহ বেড়াজাল পার হয়ে আমেরিকাতে তার ছেলেকে দেখতে এসেছেন। এই প্রথম চাক্ষুস দেখতে পেলেন তার পৌত্রিকে। ছোট্ট মেয়েটা সত্যি আদর কারার মত চেহারা। 
আমি ভদ্রলোককে প্রশ্ন করলাম - কেমন লাগছে পৌত্রিকে দেখে?
- ভালো। কিন্তু ফেসবুকের বদৌলতে ওর জন্ম থেকেই একটু একটু করে বেড়ে ওঠা দেখে আসছি আমরা। ওর মা প্রতি মাসেই তার নতুন ছবি তুলে ধরছে ফেসবুকে আর বাংলাদেশে বসে সেটা দেখছি আমরা।
৫-৭ লাখ প্রবাসী বাংলাদেশী, যাদের কষ্টার্যিত টাকায় বাংলাদেশ সরকারের বর্তমান বাহাদুরী - তারা কি প্রশ্ন করার অধিকার রাখে না কাদের উস্‌কানিতে সরকার এমন একটি সিদ্ধান্ত নিয়েছিলেন?

