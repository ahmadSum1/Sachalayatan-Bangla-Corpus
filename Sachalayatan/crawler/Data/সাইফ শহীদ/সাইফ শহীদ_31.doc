চরম গ্লানি বোধ করছি



প্রায় ঘন্টা তিনেক আগে সরকারের আদেশে 'ফেসবুক' সাময়িক ভাবে বন্ধ করে দেয়া হয়েছে বাংলাদেশে। কারণ যাই হোক, চরম গ্লানি বোধ করছি বিদেশে বসে বাংলাদেশ সরকারের এহেন আচরনে। ধিক্কার জাগে তাদের প্রতি যারা এমন আদেশ দেবার ক্ষমতা রাখেন।
পৃথিবীতে এখন ৪০ কোটির বেশী মানুষ ফেসবুক ব্যবহার করে। ফেসবুক ব্যবহার করতে গ্রাহকদের কোন পয়সা খরচ করতে হয় না। বর্তমানে প্রায় ৫ লাখের মত বাংলাদেশী বিদেশে অবস্থান করছে এবং এদের মধ্যে অনেকেই ফেসবুক ব্যবহার  করে দেশে তার পরিবার পরিজনের সাথে যোগাযোগ রক্ষা করে থাকে। কর্মমূখর বিদেশী জীবনে ক্ষণিকের আনন্দ এনে দেয় এই ফেসবুক।
১৬ কোটির বেশী বিষয়বস্তু বর্তমানে ফেসবুকে এবং প্রতি দিন আরো নতুন নতুন বিষয়বস্তু যোগ হচ্ছে। এর মধ্যে কে কোথায় নবীর ছবি আঁকলো বা হাসিনা অথবা জয়ের কোন কেলেংকারীর ঘটনা তুলে ধরলো - তার জন্যে সারা ফেসবুক বন্ধ করে দিতে হবে?
এই স্বাধীনতার জন্যেই কি আমাদের এতো আত্বত্যাগ?

