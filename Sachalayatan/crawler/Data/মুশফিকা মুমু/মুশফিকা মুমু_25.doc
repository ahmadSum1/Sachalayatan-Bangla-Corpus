সবাইকে অগ্রিম শুভ নববর্ষ ১৪১৫ এর শুভেচ্ছা



শুভ নববর্ষ ১৪১৫
আজ দিনটা খুব সুন্দর। ঝলমলে রোদের আলোয় আলোকিত দিনটা যেন হাসছে, হেসে হেসে সবাই কে শুভ নববর্ষ বলছে। আমার মনটা কেন যেন আজ খুব অন্ধকার, এত সুন্দর দিনে কেন আমার মনে এত মেঘ জানিনা।
আমি এখন যাচ্ছি বৈশাখী মেলায়, গাড়িতে চোখ বন্ধ করে গান শুনছি, ফাহমিদা নবীর গান "মূর্ছনা"। হঠাৎ এতদিন পর তোমার কথা খুব মনে পরছে আজ। জানিনা তুমি কোথায় আছ, কেমন আছ। আচ্ছা আমার কথাকি তোমার কখনও মনেপরে? কখনও কি একবারের জন্যও ভুল করেও ভাবো আমার কথা? আমি জানি ভাবোনা।
আচ্ছা তোমার কি মনে আছে যেদিন তুমি আমার হাতটা একটু ধরতে চেয়েছিলে। জানি তোমার মনে নেই। যে ভালোবাসা নিয়ে আমার হাতটা সেদিন তুমি ধরেছিলে আজ কোথায় গেল সেই ভালোবাসা? নাকি আমি ভুল করে ভালোবাসা ভেবেছিলাম? হয়তো আমিই সেটা ভালোবাসা ভাবতে চেয়েছিলাম।
তোমার কি মনে আছে আমি প্রতিবার তোমার সাথে দেখা করার সময় দেরি করে আসতাম। আসলে জানো তোমার জন্য সাজতে সাজতে আমার দেরি হয়ে যেত, সবসময় মনে হত ভালো লাগছেনা, অন্য কিছু পরি। আমার সাজ কিন্তু তুমি কখনও ভালো করে লখ্খ্য করতে না, সুধু বিরক্ত হতে, বুঝতে চাইতে কেন। আমি বললে বলতে "ও হ্যা আজ তোমাকে সুন্দর লাগছে"। আমার তখন মনে হত পৃথিবীতে আমার চেয়ে সুখি কি আর কেউ আছে?
জানো আজও আমি মেলায় গান গাইব। প্রতি বছরের মত আজও আমি দর্শকের মাঝে তোমার মুখ খুঁজে বেরাব। জানি তুমি আসবেনা। তুমিতো কখনও আসনি। প্রতিবারই তুমি অনেক ব্যস্ত থাকতে তাই আমিও বলতাম "ঠিক আছে এর পরেরবার এসো"। সেই "পরের বার" আর কখনও আসেনি।
আজ এতদিন পর কেন ভাবছি আমি তোমার কথা? তুমিতো কখনও আমাকে বৈশাখী মেলায় নিয়ে যাওনি। জানো আজ দিনটা অসম্ভব সুন্দর। খুব ইচ্ছে করছে আজ যদি তুমি আমার হাতটা একবার ধরতে চাইতে, আমার পাশে বসে বলতে "তোমাকে আজ খুব সুন্দর লাগছে"।
______________________________
**** লেখাটি সম্পূর্ন কাল্পনিক ****
সবাইকে অগ্রিম ১৪১৫ নববর্ষের শুভেচ্ছা। আশাকরি এই নতুন বছর সবার জন্য বয়ে আনুক আরো সুখ, আরো আনন্দ। 

