আজকাল টুকিটাকি



১) চাকরি বাকরি
গত একমাস আমার মহা সুখে কেটেছে। যারা কনসাল্টেনসি করেন আইবিএম বা এক্সেনচুর ধরনের কম্পানিতে, তারা জেনে থাকবেন "বেঞ্চিং" শব্দটির মানে। অন্য সবার জন্য ব্যাপারটি খুলে বলছি। এসব কম্পানি কনসাল্টেনটদের একরকম রিসোর্সের মত ব্যবহার করে। আমরা এক প্রজেক্টে কাজ করি যতদিন প্রজেক্টের কাজ থাকে, শেষ হয়ে গেলে বসে থাকি এর পরের কোন প্রজেক্টে আমাদের দেয়ার জন্য। এই বসে থাকা সময়টাকে "বেঞ্চিং" বলে। ক্রিকেট খেলায় বা ফুটবল খেলায় এক্সট্রা খেলোয়াররা যেমন পাশের বেনচে বসে থাকে, অনেকটা সেরকমই। 
গত পুরো মাস আমি এই "বেঞ্চিং" করে কাটালাম। যদিও ওরা বলে রাখে যারা "বেঞ্চিং" করছে তাদের এই সময়টা নিয়মিত আইবিএম অফিসে আসতে হবে, টুকিটাকি এটা সেটা কাজ করতে হবে। কিন্তু আসলেই এসব করছে কিনা তা দেখার কেউ নেই। তাই আমিও বোকার মত ৮টায় উঠে অফিসে যাব কেন, সকাল ১০ টায় ঘুম থেকে উঠতাম। উঠে তারাতারি আগে ল্যাপটপে লগইন করতাম যেন আমি ওনলাইনে আছি দেখলে ভাবে আমি কোন কাজ করছি। তারপর নাস্তা বানাতাম, মাঝে মাঝে কেনা ডাল পুরিও ভাজতাম, তার সাথে গরম কফি বা চা নিয়ে রোদে টিভির সামনে বসতাম। এরপর এক এক শো দেখা, ফ্রেন্ডস, সাইনফিল্ড। প্রায় মুখস্ত হয়ে গিয়েছিল আমার কোন চ্যানেলে কটার সময় কি হয়। মাঝে মাঝে দুপুরে রাতের জন্য কিছু রান্না করে আরামে একটা ঘুম দিতাম। ল্যাপটপের ভলিউম হাই করে পাশে রেখে ঘুমাতাম, যেন কেউ যোগাযোগ করলে সেই শব্দে সাথে সাথে ঘুম থেকে উঠে পরা যায়। এভাবে মহা আরামে কেটে গেল আমার একটি মাস। 
সেই মাসের শেষে আবার ব্যাংক একাউন্টে আসল ফুল বেতন। বিনা বেতনে চাকরি বলে কথা আছে কিন্তু আমার হয়েছে বিনা কাজে বেতন। বলা যায় আইবিএম স্পনসর্ড হাউসওয়াইফ হয়ে একটা মাস মহা শুখে কাটিয়ে দিলাম। কিন্তু সব শুরুরই শেষ আছে। কিভাবে কিভাবে এক প্রজেক্ট পেয়ে আমাকে সেখানে ঢুকিয়ে দেয়া হল   আর বিনা কাজে বেতন নয়, গত কয়েক সপ্তাহ ধরে আমার কাজ করেই বেতন পেতে হচ্ছে। 
২) অজানা দ্বীপে অজানা গন্তব্য
গত মাসের শেষের দিকে আমরা ফুল ফ্যামিলি ফ্রেসার আইল্যন্ড নামের একটি দ্বীপে বেড়াতে গিয়েছিলাম। দ্বীপটি ওয়ার্ল্ড হেরিটেজে লিস্ট করা একটি যায়গা। অস্ট্রেলিয়ার কুইনসল্যান্ড স্টেট থেকে কিছু দুরে, সেখান থেকে ফেরিতে করে যেতে ১/২ ঘন্টার মত লাগে। সেখানে যাওয়ার যে অভিজ্ঞতা হয়েছে তা জীবনে ভোলার মত নয় তাই সবার সাথে সেয়ার না করে পারলাম না।
প্লেন থেকে ফ্রেসার আইল্যন্ড এর ছবি

যাওয়ার দিন সকাল ৭টায় আমরা সবাই উঠে রেডি হয়ে ৯টার মধ্যেই সবাই এয়ারপোেটর্ চেকইন করে ৪৫ মিনিট বসে থাকলাম ৯:৪৫ টার প্লেন ধরার জন্য। কেউ আমার আগের ক্যানস যাওয়া নিয়ে একটি লেখা পড়ে থাকলে বুঝবেন কেন এটা করা হয়েছে। যাইহোক সিডনি থেকে কুইনসল্যান্ড ১২:৩০ টার দিকে পৌছলাম। প্ল্যান ছিল পৌছে কিছু খাবার দাবার কিনে, ফোর-হুইল-ড্রাইভ ভারা করে ৩টার দিকে ফেরি ধরা। ফেরি আবার আমাদের নামাবে দ্বীপের সম্পুর্ন পশ্চিমে, আমাদের রিসোর্ট ভারা করা দ্বীপের সম্পুর্ন পূবের্। আমাদের এই এক দিক থেকে আরেক দিক যেতে সময় মোটামোটি ২ ঘন্টা লাগবে জানানো হয়েছিল, তারমানে সন্ধ্যার দিকে পৌছে যাব।
ফেরিতে করে যাওয়া

তারপর যেমন প্ল্যান তেমনই করা হল, খাবার কিছু কেনাকাটা করে, গাড়ি ভারা করে আব্বু, আমার বর আর খালুরা ফোর-হুইল-ড্রাইভ ট্রেনিং নিল। তারপর আমরা ৩টার মধ্যেই ফেরির জন্য চলে আসলাম। এসে দেখা গেল সেই ফেরি ১ ঘন্টা লেট। শেষমেষ আমরা দ্বীপে গিয়ে যখন পৌছলাম তখন বাজে বিকাল ৪:৩০ টার ওপরে। তখনো বুঝতে পারিনি যে আমাদের এর পরের কয়েক ঘন্টা কিরকম কাটবে।
ফেরি থেকে নেমে যখন গাড়ি রাস্তায় উঠল তখন দেখি কিসের রাস্তা এতো গ্রামের বালির রাস্তা। খুব সাদা আর মিহি সেই বালি। আর শুধু তাই নয় এমন উচুনিচু আর কিছু কিছু যায়গায় সাংঘাতিক নরম যেখানে গেলে গাড়ির চাকা যায় আটকে, তখন না যায় পেছানো না যায় আগানো। এমন এক যায়গায় গেল আমাদের গাড়ি আটকে। সেখানে হল আরো কিছু সময় নষ্ট। তবুও ভাগ্যভাল যে সে যায়গা শেষমেষ পার হওয়া গিয়েছিল। 
রেইন ফরেস্ট

তারপর শুরু হলো গভীর জংগল, রেইন ফরেস্ট। একে তো গভীর জংগল, তার ওপর সাংঘাতিক খারাপ বালির সরু উচুনিচু রাস্তা, তার ওপর প্রায় সন্ধ্যা নেমে গিয়েছে। মাঝে মাঝে রাস্তার পাশে তাকালে দেখা যেত বিশাল খাদ, অনেক নিচু, হাত পা ভয়ে ঠান্ডা হয়ে যেত। এভাবে কিছুদুর যেতে যেতেই মোটামোটি ভালই অন্ধকার হয়ে গেল। গাড়ির লাইটে যতদূর দেখা যায় ততটুকু দেখেই চালানো হচ্ছিল। যদিও জংগলে বাঘ ভাল্লুক বলে কিছু নেই কিন্তু সবার সাপের ভয়ে আর আমার মাকড়শার ভয়ে জানালা সব ভালো মত আটকে দেয়া হল। রাস্তার সাইন গুলো পর্যন্ত ঠিকমত পরিষ্কার ছিলনা। বড় টর্চলাইট বের করতে হলে গাড়ি থেকে নামতে হবে, এই ভয়ে ফোনের লাইট দিয়ে কোনো ভাবে ম্যাপ দেখা হচ্ছিল। হঠাৎ হঠাৎ অন্ধকারে জ্বলজ্বল চোখ দেখে বোঝা যাচ্ছিল ডিংগো(বন্য কুকুরের মত, দেখতা শেয়ালের মত) ঘোরাফেরা করছে। 
দুটো গাড়ির মাঝে আমাদের গাড়িতে ছিলাম আব্বু, আম্মু, আমি আর আমার বর। আব্বু গাড়ি চালাচ্ছিল আর আমার বর ম্যাপ দেখে গাইড করছিল। দ্বিতীয় গাড়ি আসছিল আমাদের পেছন পেছন। কোন বিপদ হলে একমাত্র উপায় ছিল অন্য গাড়ি সাহায্যের জন্য ফিরে যাওয়া কারন কোন ফোনের রিসেপশন ছিলনা। আমরা সবাই মোটামোটি সাংঘাতিক রকমের ঘাবরে গিয়েছিলাম কিন্তু একমাত্র আম্মুর ভয়টাই প্রকাশ পাচ্ছিল। কোনো সুরা পড়া আম্মু বাকি রাখেনি।
এভাবে দে্বর ঘন্টা বনের ভিতর দিয়ে যাওয়ার পর অবশেষে আমরা সমুদ্র দেখতে পেলাম, মানে দ্বীপের সম্পুর্ন পূর্ব দিকে এসে পৌছেছি, এখন কিছুদূর উত্ত ের গেলেই আমাদের রিসোর্ট। তখন জংগলে পথ হাড়িয়ে রাত কাটানো অথবা গাড়ি উল্টে পরা বা খাদে পরার ভয় তখন অনেকটা কমলো কিন্তু নতুন ভয় জন্মনিল অন্ধকারে ভুল করে গাড়ি চালিয়ে সমুদ্রে চলে যাওয়া। একদম সমুদ্রের ধার ঘেসে গাড়ি চালিয়ে যাওয়া হচ্ছিল। অন্ধকারে বোঝা যাচ্ছিলো না সমুদ্রের ঢেউ ঠিক কতটুকু কাছে আসছে কারন বেশি নরম বা ভেজা বালিতে চালালে আবার চাকা আটকে যাওয়ার সম্ভাবনা আছে। আটকে গেলে যদি সমুদ্রের উচু ঢেউ আসে তখন আর গাড়ি বিচে ফিরে আনার কোনো উপায় থাকবে না।
এভাবে আমরা কলিজা হাতে করে অবশেষে যখন আমাদের রিসোর্টে এসে পৌছলাম তখন বাজে প্রায় রাত ৭:৩০ টা। তবে আসার দিন এমন খারাপ অভিজ্ঞতা হলেও পরের দিনগুলো আমাদের কেটেছিল দারুন। দ্বীপটি খুব সুন্দর। আর ৭৫ মাইল লম্বা বিচে গাড়ি চালানোর মজাই আলাদা। 
লেক ম্যাকেনজি

দ্বীপে একটি বিশাল লেক/খাল আছে নাম লেক ম্যাকেনজি যার পানি খুবই স্বচ্ছ আর পানির পি-হেইচ লেভেল বেশি থাকায় পানিতে কোনো মাছ বা প্রানী নেই। খালটি বেশ উচুতে কয়েকটি পাহাড়ের মাঝে। সব মিলিয়ে নেচার লাভারদের জন্য এই দ্বীপকে এককথায় স্বগর্ বলা যায়।
বালির পাহাড়

ইন্ডিয়া হেড এর ওপর থেকে

অন্যান্য ছবি









ছবি: 


 

 

 

 

 

 

 

 

 

 

 

 

 

 

 



