পাখি



আজ সচলের পশু দিবসে সবার গল্প পড়ে কিছু নিয়ে লিখতে ইচ্ছে হচ্ছিল তখনি ইমেইলে পাওয়া এই গল্পটা মনেপড়ল। গল্পটা অস্ট্রেলিয়ার ইমু (উচ্চারন ইই-মিউ) পাখি নিয়ে। তার আগে যারা কখনো এই পাখির নাম শোনেন নি তাদের পাখিটা ব্যাপারে কিছু ডিটেইলস দেই।
ইমুপাখি
এই পাখি একমাত্র অস্ট্রেলিয়াতেই পাওয়া যায়, এদের উচ্চতা ১.৬ থেকে ১.৯ মিটার পর্যন্ত হয় এবং ওজন ৩০ থেকে ৪৫ কেজির মত হয়ে থাকে। এরা পাখি গোত্রের, ডিম পারে, ডানাও আছে কিন্তু উরতে পারেনা বলে এদের "বিগ চিক" বা বড় মুরগী বলা যায় লোকাল ভাষায়। যাইহোক গল্পটা শুরু করি......
*****************************************
একদিন এক বারে (Bar এ) এক লোক খেতে আসল। কাউন্টারে গেল খাবার অর্ডার করতে। বারের সবাই দেখল লোকটার পিছন পিছন ইয়া বড় এক ইমু পাখি আসছে। ইমু পাখিটাও লোকটার সাথে কাউন্টারে গেল। লোকটা গিয়ে বিফ বার্গার আর চিপস অর্ডার করল। কাউন্টারে ছিল একটা মেয়ে, সে খাবারের দাম ১২ ডলার ৫০ সেনস বলার আগেই লোকটা পকেটে হাত দিয়ে না গুনে না দেখেই মেয়েটার হাতে টাকা তুলে দিল। মেয়েটা গুনে দেখল একদম ১২ ডলার ৫০ সেনস দিয়েছে। তারপর মেয়েটা ইমু পাখিটাকে জিজ্ঞেস করল সে কি খাবে। ইমু পাখিটা বলল "আই উইল হ্যাভ দা সেইম এস হোয়াট হি ইস হ্যাভিং"। তারপর দুজন মিলে খেয়ে চলে গেল।
পরদিন আবার লোকটা আসল, সাথে ঐ ইমু পাখিটাও পিছু পিছু। লোকটা এসে খাবার অর্ডার করল স্টেইক আর পটেটো ম্যাশ। আবারো মেয়েটা দাম ২০ ডলার ৬৫ সেনস বলার আগেই লোকটা গতকালের মত পকেটে হাত দিয়েই হাত বের করে না দেখে না গুনেই মেয়েটার হাতে তুলে দিল। গেয়েটা গুনে দেখল একদম এক্সেক্ট ২০ ডলার ৬৫ সেনস দিয়েছে। এবার ইমু পাখিকে বলল ও কি খাবে, ইমু পাখিটা আগেরদিনের মতই বলল "আই উইল হ্যাভ দা সেইম এস হোয়াট হি ইস হ্যাভিং"। সেদিনও ওরা দুজন খেয়ে চলে গেল।
তৃতীয় দিন আবার লোকটা আর ইমু পাখি আসল আর এবারো লোকটা একি ভাবে খাবারের অর্ডার করে দাম না জেনেই ঠিক দামের টাকা বের করে দিল। এবার মেয়েটা আর না জিজ্ঞেস করে পারল না। বলল আচ্ছা আপনি কিভাবে প্রতিবার খাবারের দাম না জেনেই না গুনেই পকেট থেকে বের করেন?
লোকটা বলল, "আর বলোনা, আমি একবার একটা যাদুর চেরাগ পেয়েছিলাম। চেরাগটা ঘসতেই একটা জিনি বের হল। জিনির কাছে আমি চেয়েছিলাম আমি যেন কোনোদিন গরীব না থাকি। জিনি তখন আমাকে বলল আমি যখন যা কিনতে চাব সেই টাকাই আমার পকেটে থাকবে। সেটা যাই হোকনা কেন যত দামেরই হোকনা কেন, সেই টাকা আমার পকেটে থাকবে। এজন্যই আমি খাবারের দাম না জেনেই জানি কত টাকা তোমাকে দিতে হবে"।
তখন মেয়েটা বলল, "ওহ বুঝতে পেরেছি, কিন্তু আপনার সাথে এই ইমু পাখিটা থাকে কেন?"
এবার লোকটা বলল, "দুঃখের কথা আর কি বলব, সেই জিনি আমার দুটো ইচ্ছা পুরন করার কথা বলেছিল। আমার দ্বিতীয় ইচ্ছাটি ছিল, আমি যা বলব তাই করবে এমন একটা "চিক" আমাকে দিতে যার থাকবে লম্বা লম্বা পা আর বড় একটা "পিছন" দিক, তখন সে আমাকে এই ইমু পাখিটা দিল।"
বি:দ্রো: লোকাল স্লাং ভাষায় মেয়েদের "চিক" বলা হয়।

 
