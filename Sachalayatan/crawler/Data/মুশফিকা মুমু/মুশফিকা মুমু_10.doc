ক্যার্নস ট্রিপ



অনেকদিন কিছু লেখা হয়না সচলে। আসলে লেখার মত কিছু পাচ্ছিলামও না।  আগে অফিসে সচল, ফেসবুক সব সারাদিন খোলা থাকতো। সারাদিন ইউটিউব দেখে, ব্লগ পড়ে, গেম খেলে, ফেসবুকে এর ছবি ওর ছবি দেখে মহা আরামে আমার দিন কেটে যাচ্ছিল। মাসের শেষে ভালো একটা এমাউন্টও ব্যাংকে এসে জমাও হচ্ছিল। এর চেয়ে আরামের চাকরি কি আর হতে পারে? আর এখন অফিসে ইমেল চেক করারই সময়ই পাইনা।    যাইহোক, ভাবলাম আজ সুযোগ যখন পেলাম তখন রিসেন্ট বেড়াতে যাওয়ার একটা ঘটনা লিখি। 
গতবছর আমার ফ্যামিলি আরো কয়েকটা ফ্যামিলির সাথে অস্ট্রেলিয়ার "ক্যার্নস" (Cairns) বেড়াতে যাওয়ার প্লেন টিকেট এডভ্যানস কেটে রেখেছিল এবছর ফেব্রুয়ারীর শেষে বেড়াতে যাওয়ার জন্য। আমি ভেবেছিলাম নতুন চাকরি, কিভাবে চাকরির শুরুতেই ছুটি চাবো। তারপর ভাবলাম যা হয় হোক, চেয়ে দেখি না দিলে তো আর কিছু করার নাই, টিকেটের টাকাগুলি শুধু শুধু পানিতে যাবে। 
এদিকে নতুন চাকরিতে আমার ম্যানেজারের অভাব নেই। আমাকে দেখাশোনার জন্য, টুকিটাকি সব কিছুর জন্যই একজন ম্যানেজার আছে, এই ম্যানেজার, সেই ম্যানেজার, তাদের আবার এসিস্টেন্ট, কে যে কি করে সেটাই মনে থাকেনা। পিপোল ম্যানেজার, প্রোজেক্ট ম্যানেজার, রিসোর্স ম্যানেজার ..... কাকে যে বলি। তারপর তিনজনকেই ইমেইল করলাম, আর ঠিকঠাক মত ছুটিও পেয়ে গেলাম। আমিতো মহা খুশি, একদম আশা করিনি ছুটিটা পাবো। 
যাইহোক যাওয়ার দিন আমাদের ফ্লাইট ছিল সকাল ১০টায়। আমার ফ্যামিলি এয়ারপোর্টে এসে পৌছলাম সকাল ৯টায়। তখনো অন্য ফ্যামিলির কেউ এয়ারপোর্টে এসে পৌছায়নি। আমি দেখি হাতে অনেক সময়। এয়ারপোর্টের ভিতরে একটা ক্যাফেতে গিয়ে ব্রেকফাস্ট ওর্ডার দিলাম। আমি আর ছোট ভাই বেশ আয়েশ করে খেতে খেতেই আমার খালারা আসল। খালাতো ভাই বায়না ধরল ওকেও ব্রেকফাস্ট কিনে দিতে, দিলাম। এমন করে কিছুখন পর আব্বু এসেই তাড়া লাগাল। তাড়াতাড়ি বোর্ডিং পাস নিতে হবে দেরি হয়ে যাবে। অন্যরা তখনো আসেনি। আমরা গেলাম, এক এক করে সবার বোর্ডিং পাস নিলাম কিওসক গুলো থেকে। ফ্লাইট ছিল ভার্জান ব্লু এর সাথে। 
বলেরাখি আমাদের ট্রিপ ছিল মাত্র ৪ দিনের। আর এদিকে আব্বুরা আবার এক্সট্রা ২০ কিলো লাগেজ সাথে নেয়ার জন্য এপ্লাই করে রেখেছিল, যার সবই হলো খাবার দাবার, চাল, ডাল, রান্না করা বিফ, চিকেন, কাবাব ইত্যাদি। জানি শুনে অবাক হচ্ছেন। আমার ফ্যামিলির সাথে কোথায় বেড়াতে যাওয়া মানে খাওয়া দাওয়ার কোন অভাব হবেনা। আম্মুরা যেখানেই যায় পারলে রান্না করা সব কিছুই নিয়ে যায়। এর কারণ প্রথমত হালাল খাবার পাওয়া যাবেনা আর দুই ভাত ছারা ওনারা কেউ থাকতে পারবেনা। আমাদের কাছে বিরক্তিকর হলেও, অনেক চেচামেচি করলেও পরে খিচুরি টিচুরি মজার খাবার রান্না করলে তখন খাওয়ার সময় ঠিকই খাই 
যাইহোক, যা বলছিলাম, বোর্ডিং পাস নিয়ে সবাই গল্প গুজব হাসাহাসি করছি, এমন সময় শেষের জন আসল। আমরা তখন ব্যাগ ট্যাগ নিয়ে লাইনে দাড়ালাম হ্যান্ড লাগেজ মাপার জন্য আর অন্য লাগেজ গুলো প্লেনে দেয়ার জন্য। লাইনে কিছুদুর আগানোর পর জানতে পারলাম প্লেনে লাগেজ নেয়া নাকি এখন ক্লোসড। মাত্র ১৫ মিনিট বাকি প্লেন ছাড়ার। মহিলা বলল এখন "টু লেট" "ইউ উইল মিস দা ফ্লাইট"। আমরা সবাই অবাক। ঘড়িতে তাকিয়ে দেখি আসলেইতো। মহিলা বলল ১৩ জন মানুষ তখন কোনো ভাবেই সব চেক করে ১৫ মিনিটে প্লেন ধরতে পারব না। 
আমাদের সবাইকে সার্ভিস ডেস্কে নিয়ে গেল। এমন করে ১০টা বেজে গেল। আমরা প্লেন মিস করলাম।
এতগুলো মানুষ, কেউ শুনলনা ওদের এনাউন্সমেন্ট, কেউ রিয়েলাইজ করল না যে কয়টা বাজে। আমরা তখনো বিশ্বাস করছিলাম না যে সত্যিই আমরা ফ্লাইট মিস করেছি। আম্মু আন্টিরা এখন কি হবে ভেবে চুপ করে আছে। এক আন্টি ভাবছে না যাওয়া হলে অফিসে ছবি দেখাবে কিভাবে, আব্বু আংকেলরা সার্ভিস ডেস্কে আলোচনা করে যাচ্ছে আমাদের যে কোনই দোষ নেই সেটা প্রমান করায় ব্যস্ত  আর এখন কিভাবে কি করা যায়। এদিকে আমরা ছেলে মেয়েরা সবাই হাসাহাসিতে গড়াগড়ি যে কিভাবে আমরা এয়ারপোর্টে বসে ফ্লাইট মিস করলাম। এমন কান্ড মনে হয়না কারো হতে পারে।
যাইহোক আমি সব ছেলেমেয়েদের বড়, একটা দায়িত্ববোধ ফিল করছিলাম, তাই হাসাহাসির বিরতি দিয়ে সার্ভিস ডেস্কে গেলাম আব্বু আংকেলদের কাছে খবর জানতে। গিয়ে সব শুনে আমার মাথা গরম হয়ে গেল। আমাদের নাকি ফুল টাকা দিয়ে পরের ফ্লাইট ধরতে হবে। ওরা বলে যে আমরা যদি বোর্ডিং পাস না নিতাম তাহলে আমাদের লেট ফি দিয়ে নেক্স ফ্লাইটে দিতে পারত। যেহেতু আমরা বোর্ডিং পাস নিয়েছি তাই ওদের অনেক "পেপার ওয়ার্ক??" বেরে গিয়েছে, যার জন্য আমাদের পুরো টাকা দিয়ে পরের ফ্লাইট ধরতে হবে। এটা কোনো কথা হোল নাকি।
আমি তখন আরগিউ করা শুরু করলাম, শিকার করছি আমাদের ফল্ট কিন্তু আমি কোনো ভাবেই বলবনা যে এটা ভাল সার্ভিস ... এই সেই। এটা কোন ভেলিড কারন হতে পারেনা ব্লা ব্লা ব্লা। এই সেই বলার পর লোকটা আমার এক্সেন্ট শুনেই ভয় পেল নাকি জানিনা যে সিডনীর যেহেতু ওদের ব্যাড পাবলিসিটি করব নাকি অন্য কোনো কারনেই বলল যে ঠিক আছে ৫০ ডলার করে এক এক জনের লেট ফি দিয়ে নেক্স ফ্লাইট ধরতে পারব, এটা সে আমাদের ফেভার করে দিচ্ছে। আমি একটু ভাব নিয়ে বললাম আমি আমার ফ্যামিলির সাথে আলোচনা করে দেখি অন্য কোনো ফ্লাইট না পেলে তোমাদেরটা বিবেচলা করব।
আসলে বিবেচনা করার কিছুই ছিলনা, কারন অন্য কোথাও এর চেয়ে কমে টাকায় টিকেট পাবনা। এদিকে আমাদের হোটেল, কত কিছু বুক করা, কত প্ল্যান, না যাওয়ার প্রশ্নই আসেনা। যাইহোক পরে একটু ভাব নিয়েই বললাম যে ঠিক আছে আমরা নিব।
শেষমেশ আমাদের যাওয়া হল। যেখানে ১২টায় পৌছানোর কথা, সেখানে গিয়ে আমরা পৌছলাম সন্ধা ৬টায়। 
**************ক্যানস এর কিছু ছবি *************************

ব্যারন ফল 
ব্যারন ফল
কেবল কার থেকে তোলা
গ্রিনআইল্যান্ড
গ্রিনআইল্যান্ড
গ্রিনআইল্যান্ড
Coral reef fishes, under water
Coral

 
