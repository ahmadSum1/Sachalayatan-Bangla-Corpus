মন খারাপ



কাল রাতে আম্মু আমার প্রিয় খাবার গুলো রান্না করেছিল, খিচুরি, লতা দিয়ে চিংরি, ডিমের তরকারি। খেতে খেতে হেসে হেসে আম্মুকে মজা করে বলছিলাম কাল রাতে এসময়ে আমি থাকবোনা। আম্মু শুধু চুপ করে শুনেছিল। তখন ভাবিনি আজ একি সময়ে আমি এত কষ্টে থাকব।
প্রচন্ড একটা কষ্ট হচ্ছে বুকে। হার্ট টা যেন কেউ খামচি দিয়ে ধরে রেখেছে, কিছুতেই ছারছে না। টপাটপ চোখ দিয়ে পানি পড়ছে, চেষ্টা করেও আটকাতে পারছিনা। সব মনে পড়ছে, কত কিছু করা হয়নি, কত কিছু বলা হয়নি, কত কিছু শোনা হয়নি। বার বার মনে হচ্ছে থাক ফিরে যাই, কি দরকার ছিল আসার। আব্বু যখন ধরে মাথায় চুমু খেয়েছিল মনে হচ্ছিল গলায় মস্ত বড় একটা কি যেন চিরে বের হয়ে আসতে চাইছে। কেঁদে ফেলব বলে কোনো কথাই বলতে পারিনি। সব কথায় আর উপদেশে শুধু মাথা নেরেছি। অনেক কষ্ট করে কান্না চেপে রেখেছিলাম। আব্বু, আম্মু খালা এমনিতেই কাঁদছিল, আমার কান্না দেখলে সবাই আরো কষ্ট পেত।  
সকালে এত ব্যস্ত ছিলাম যে আম্মুর করা চা টা পর্যন্ত ঠিক মত খেতে পারিনি। বাসা থেকে বের হওয়ার আগে হঠাত কিচেনে দেখলাম আমার মগ ভর্তি ঠান্ডা হয়ে যাওয়া সকালের চা।  ঢেলে ফেলে দেয়ার সময় মনে হল, ইসস কতদিন আম্মুর বানানো চা খেতে পারবোনা, ঢকঢক করে ঠান্ডা চা খেয়ে ফেললাম। কেন যেন চোখে পানি এসে গেল।
ছোট ভাইটা সকালে সকার খেলে আসলো। পায়ে ব্যথা পেয়েছিল শুনেও ব্যস্ততায়  জিজ্ঞেস করা হয়নি কিভাবে পেয়েছে। খেলায় কি আজ ওরা জিতেছিল? কিছুই জানা হলনা।
আব্বুর জন্মদিনে এবার কাছে থাকবো না। প্রচন্ড খারাপ লাগছে।  জীবনে এবারই প্রথম আব্বুকে ফোনে শুভ জন্মদিন বলতে হবে। আগেই একটা গিফ্ট কিনে আব্বু আম্মুর খাটের নিচে রেখে এসেছি। জন্মদিনের দিন আব্বুকে বলব। একটা ট্রেজার হান্টের মত ম্যাপ করে আসলে ভাল হত, আব্বু খুঁজে খুঁজে বের করত। সেটাও করা হলনা।
********************************************************
প্লেনে বসে বসে এটা লিখেছিলাম। পাশে বসেছিল এক "অসি টুল" (Aussie Tool) যে কিনা জীবনে প্রথম প্লেনে চড়ছে। আমি মুসলিম খাবার অর্ডার করেছিলাম বলে আমার খাবার ওই ছেলের আগে সার্ভ করে। আমার খাবার দেখে ও বলে "ওরে বাবা এত খাবার তুমি খাবা? এত দেখা যায় বাফে। ওর খাবার আসার পর বললাম তোমারো দেখা যায় বাফে। ওর রিপ্লায় "This is so cool"। আমি দীর্ঘনিশ্বাস ছেরে ভাবলাম কেন যে আমার পাশে এই টুল টা বসল।

