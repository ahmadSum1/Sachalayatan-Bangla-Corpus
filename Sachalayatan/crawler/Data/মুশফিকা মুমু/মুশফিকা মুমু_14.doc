আমার ক্যাম্পিং এক্সপেরিয়েনস



ইদানিং অনেকের লেখায় "ছোটো ছোটো অথচ অমোঘ মানবিক মনোপীড়নের দ্যাখা পেয়ে"  নিজের কিছু ফেলে আসা স্মৃতি মনে পরে গেল। (কথাটা পলাশ দত্ত ভাইয়ের এক কমেন্ট থেকে চুরি করা, আমার পক্ষে এত শক্ত, সুন্দর কথা ভাবাই সম্ভব না, লেখাতো দূরের কথা) যাইহোক লিখতে লিখতে লেখাটা একটু বেশি বড় হয়ে গেল, তবু পোস্ট করে দিলাম। আমার জীবনে প্রথম এবং আশাকরি শেষ ক্যাম্পিং করা।
HSC রেসাল্ট
আমি তখন আমার HSC রেসাল্ট বের হওয়ার দিন গুনছি। HSC পরীক্ষা শেষ হয় নভেম্বরের প্রথম দিকে আর রেসাল্ট বের হয় ডিসেম্বরের ১৯। এই অপেক্ষার সময়টা যে কিভাবে চলে যায় টেরই পাওয়া যায়না। এমন করতে করতে জীবনের সেই মহা অপেক্ষার দিন এসে গেল। যেদিন রেসাল্ট বের হবে তার আগেরদিন রাতে ঘুমই হয়নি। মনে হচ্ছিল কখন সকাল হবে ৯টা বাজবে, ৯টায় রেসাল্ট বের হবে, ইন্টার্নেটে আমার একাউন্টে লগইন করে রেসাল্ট দেখব। সারারাত এপাশ ওপাশ করে কাটিয়েছি।
তারপর সকাল ৭টায় উঠে পিসির সামনে বসে ছিলাম যেন ৯টা বাজার সাথে সাথেই একাউন্টে ঢুকতে পারি। কিন্তু ৯টা বাজল, তারপর ৯টা ১৫ বাজল কিন্তু লগইনই করতে পারিনা, বার বার বলে বিসি, বিসি।  তারপর ফোন করেই রেসাল্ট জানলাম ৯টা ৩০ এর দিকে, সাথে সাথে আম্মু আব্বু কে অফিসে জানালাম। তারপর ১০টা থেকে অন্য সবার ফোন আসা শুরু হল। বন্ধুবান্ধবের চেয়ে আন্টিদের ফোনই বেশি। এমনকি অপরিচিত আন্টিদেরও আমার রেসাল্টের চিন্তায় রাতে ঘুম হয়নি।  
যাইহোক এখানে রেসাল্ট বের হওয়ার আগেই বিভিন্ন ইউনিভার্সিটিতে এপ্লাই করতে হয়।  আমারো তেমনি পছন্দের সাবজেক্টে আগে থেকেই এপ্লাই করা ছিল। তারপর রেসাল্ট বের হলে রেসাল্টের ওপর ইউনিভার্সিটি সেইসব এপ্লিকেশন এক্সেপ্ট করে। আমার ইচ্ছা ছিল সাইকোলোজি পড়া, আব্বু আম্মুর ইচ্ছা সফ্টওয়ার ইঞ্জিনিয়ারিং। দুটোতেই চান্স পাই কিন্তু আমাকে কনভিন্স করা বেশ সোজা, তাই আব্বু আম্মুদের ইচ্ছারই জয় হয়। 
ইউনিভার্সিটির ছাত্রী
নতুন ইউনিভার্সিটি শুরু করব, মনে খুব একটা বড় বড় ভাব। ইসস কত বড় হয়ে গেলাম। ছোট ভাই, কাজিনদের গম্ভির হয়ে উপদেশ দেয়া, খবরদারির মাত্রা বেরে যাওয়া, এক কথায় আমি মহা খুশি।   আর এই ইউনিভার্সিটি যাওয়া উপলক্ষেই আমার প্রথম মোবাইল ফোন পাওয়া, ছোট নকিয়া নীল কাভারের। সেই প্রথম মোবাইল পেয়ে যে কি আনন্দ হয়েছিল। আর এখনতো প্রাইমারি স্কুলের বাচ্চারাই মোবাইল নিয়ে ঘুরে। কি দিন আসল 
তারপর এলো ইউনিভার্সিটির ওরিয়েন্টেশন ডে - আব্বুকে সাথে না নিয়ে কিভাবে যাই? সিডনি এসে যখন প্রথম প্রাইমারি স্কুলে বাবার হাত ধরে গিয়েছিলাম অনেকটা সেরকমই, শুধু এবার হাত ধরা বাদে।  
তারপর আব্বুর সাথে ইউনিভারসিটিতে এসে বড় এক হলে গিয়ে বসলাম  যেখানে সব পরিচিতি হবে। কিন্তু ওমা   চেয়ে দেখি চারপাশে সব শুধু ছেলেমেয়ে, দু-একজন ছারা কারো সাথে বাবা-মা আসেনি। সেই দু-এক জনের মাঝে আমি একজন।  
হায় হায় কি লজ্জা   আমি আব্বুকে বললাম আব্বু তুমি তারাতারি চলে যাও, এখানে কারো সাথে বাবা-মা আসেনি। তুমি থাকলে আমার কোনো ফ্রেন্ড হবেনা। তুমি তারাতারি যাও। আব্বু হেসে বলে তুমি একা বাসায় আসবা কিভাবে। তখন চিন্তা করে দেখলাম তাইতো। যদিও বাসায় যেতে তখন বাসে লাগত মাত্র ১৫ মিনিট তবুও এতটুকু সাহসও তখন ছিলনা। বললাম তুমি তাইলে কাছের ওই মাকডোনাল্ডসে যাও, আমার শেষ হলে আমি ওখানে আসব।  পার্ফেক্ট  প্ল্যান কেউ বুঝবেনা  
যাইহোক এভাবে অনেক বলে আব্বুকে পাঠালাম মাকডোনাল্ডসে আমার জন্য অপেক্ষা করতে। আব্বু যাওয়ার একটু পরেই একটা মেয়ে ফ্রেন্ড হয়ে গেল   কিন্তু হায়, আবার আব্বুর দরকার পরল। আব্বুকে ফোন করে বললাম আমাদের ইউনিভারসিটি শুরুর আগে ওরিয়েন্টেশন ক্যাম্প হবে ৩ দিনের। সেই পেইমেন্টের জন্য আব্বুর ডাক। আব্বু এসে বলল তুমি যে ভিতু ক্যাম্পে গিয়ে থাকতে পারবা? আমি বললাম অনেক পারব, কারন টেন্টে না ক্যাবিনে থাকতে দিবে আর সবাই যাচ্ছে, আমাকেও যেতেই হবে। ক্যাম্পে যাব ভাবতেই এক্সাইটেড লাগছিল। 
ওরিয়েন্টেশন ক্যাম্প
তারপর এলো কাম্পের দিন। জীবনে এই প্রথম বাবা-মা ছারা কোথাও একা যাচ্ছি, আহ! ভাবতেই কেমন একটা স্বাধীন স্বাধীন লাগছিল  বাসে ওঠার আগেই কয়েকজন ফ্রেন্ড হয়ে গেল। তারপর বাসে গল্প করতে করতে পৌছে গেলাম ক্যাম্পে।  
কিন্তু নেমেই আমার মন খারাপ হয়ে গেল।    জায়গাটা কেমন জংগল জংগল ধরনের। জংগলের মাঝে যে সুন্দর বলে কিছু আছে তা ছিলনা। যাইহোক সবাইকে হলে গিয়ে বসতে বলল, হলে গিয়ে দেখি বসার কোনো চেয়ার নেই আর ফ্লোরটা ঝারু দেয়াও না, এখানে সেখানে বালি। ছেলেরা দেখলাম ধপাধপ বসে পরল। আমি এ বালিতে কিভাবে বসব চিন্তা করতে করতে করতে তারপর আমার ব্যাগের ওপর বসলাম। ওরা আমাদের ৩দিনের আয়জন কি হবে তা বলে দিল। তারপর গ্রুপ গ্রুপ করে দিয়ে ক্যাবিনে যেয়ে রেস্ট নিতে বলল।  ছেলেদের ক্যাবিন মেয়েদের থেকে আলাদা আর একটু দূরে। আমার যাদের সাথে ফ্রেন্ডশিপ হয়েছিল তাদের কেউ আমার ক্যাবিনে পরল না। নতুন ছয়জন মেয়ে। মন আরো খারাপ হয়ে গেল। তারপর ক্যাবিনে গিয়ে দেখি সেখানেও করুন অবস্থা  কিসের খাট, শুধু শক্ত কাঠের বেঞ্চের মত, তবে বান্ক বেডের মত। 
যাইহোক কিছু খেলাধুলা, খাওয়ার পর সন্ধায় পার্টির পর রাত ১২টার দিকে আমি আর আমার ক্যাবিনের আরেকটা মেয়ে চলে আসলাম ঘুমাতে। সেদিন রাতে ছিল প্রচন্ড গরম আর আমি ঠান্ডা লাগবে ভেবে সাথে লেপ নিয়ে এসেছি।   
আমি ওপরের বান্ক নিয়েছিলাম এই ভেবে যে রাতে রুমে কিছু ঢুকলে অসুবিধা নাই কারণ আমি ওপরে থাকব   আর পোকামাকরের ভয় আছে বলে আগেই ঘুমানোর আগে ইনসেক্ট রিপেলেন্ট স্প্রে করলাম সারা ঘরে। সাথের মেয়েটা বলল পোকামাকর তো মরবেই বরং তোমার এত বেশি স্প্রেতে আমরাই বাঁচি কিনা কে জানে। ওর কথায় কান না দিয়ে আমি ভালমত চারিদিকে স্প্রে করলাম। তারপর প্রচন্ড টায়ার্ড হওয়াতে শুয়েই প্রায় ঘুম ঘুম ভাব। এমন সময় হঠাত শুনি ফ্রিত ফ্রিত ফ্রিত শব্দ    তেলাপোকা উড়লে যেমন শব্দ হয় তেমন শব্দ। আমি ভয়ে নিচের মেয়েটাকে ডাক দিলাম।  ও ঘা-ঘু কিছু শব্দ ছারা কিছু বলল না। আমি ভয়ে এত গরমের মাঝেও লেপের নিচে ঢুকে মাথা সহ সব ঢেকে ঘেমে ভিজে কিভাবে কখন যে ঘুমিয়ে পড়লাম জানিনা।
ফিরে আসা
সকালে উঠে দেখি ঘেমে ভিজে কি অবস্থা। ব্রেকফাস্ট শুরুর আগেই শাওয়ার করতে হবে তাই তারাতারি গেলাম। হায় বাথরুমের অবস্থাও দেখি করুন। করুন মানে এখানে সেখানে মাকরশার জাল, কোনায় ছোট বড় মাকরশা। অনেকে হয়ত জানেন না অস্ট্রেলিয়ার অনেক মাকরশা কিন্তু খুবি বিষাক্ত। যদিও আমার ভয়টা বিষ এর জন্য না। যাইহোক সব কিউবিকল খুলে খুলে শেষে একটা পেলাম যেটায় মাকরশা নেই। কিন্তু শাওয়ার শেষে ঘুরেই দেখি দরজার পেছনে একটা,  আর সাথে সাথে চিতকার। অন্যান্য মেয়েরা সান্তনা দেয়ার চেষ্টা করল, শেষে যা হল তা হচ্ছে অনেক কষ্টে সাইডের নিচে দিয়ে পাশের কিউবিকলে গিয়ে তারপর বের হই।
তারপর ব্রেকফাস্ট করতে যাওয়া, জংগলে সাবধানে ভালমত দেখে চললাম মাকরশা বা সাপ পারা দেই কিনা এই ভেবে। যাওয়ার পথে দেখলাম ইয়া বড় এক ব্লুটাং লিজার্ড। তারপর খাবার নেয়ার সময় দেখি ফ্রুট সালাদের পাশে মাকরশা। শুধু একটা টোস্ট খেয়ে রুমে এসে আমার কাঁদতে ইচ্ছা করছিল  । কোন দুঃখে যে ক্যাম্পিং এ আসছিলাম। ঠিক করলাম বাসায় রিং করে বলব এখনি এসে আমাকে নিয়ে যেতে। রিং করলাম কিন্তু জানিনা কেন আর বলতে পারলাম না "আমাকে এসে নিয়ে যাও"।    এভাবে সেদিনটা কোন রকম থেকে তারপর দিন ক্যাম্প শেষে ফিরে আসলাম। 
এই হল আমার ক্যাম্পিং এর এক্সপেরিয়েনস। আমার পরিচিত প্রায় সবাই ক্যাম্পিং এর পাগল কিন্তু আমি একবার করেই বুঝতে পেরেছি ব্যপারটা একদমই আমার জন্য না। যা সখ ছিল মিটে গেছে।  

