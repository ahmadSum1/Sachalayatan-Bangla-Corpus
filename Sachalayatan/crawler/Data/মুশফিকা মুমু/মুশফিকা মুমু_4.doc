সুখের কথা



ছোট্ট পাখি ছোট্ট পাখি
রোজ সকালে তোমায় দেখি,
সুখ মানে কী তুমি আমায় বলতে কি ভাই পারো?
নীল আকাশের কোন অজানায়,
ভর করে এই পাখির ডানায়,
মনের সুখে ঘুরে বেড়াই, বাধ মানি না কারো।।
প্রজাপতি প্রজাপতি,
রঙিন সাজে রূপবতী,
সুখ মানে কী? সুধাই তোমায়, বল আমায় শুনি।
রঙ বেরঙের ফুলের মাঝে,
উড়ে বেড়াই সকাল সাঁঝে,
ফুলের কানে চুপিচুপি সুখের স্বপ্ন বুনি।।
জোনাক পোকা জোনাক পোকা,
আঁধার আলোয় নয়তো একা,
সুখ মানে কী তোমার কাছে? বলবে আমায় ভাই?
রাতের আঁধার যায় পালিয়ে,
সুখের আলোয় ঝিকিমিকিয়ে,
পথ দেখাবো তোমায় বলে, প্রহর গুনে যাই।
আমায় ঘিরে সবাই এলো,
সুখ মানে কী? তুমিই বলো,
সবুজ আশার বীজ বুনেছি,
ভালবাসার গান শুনেছি,
মন দুয়ারে সে এসেছে, সুখের দেশের রাজারকুমার,
যার হাতে হাত রাখবো, দেবো মুঠো ভরা স্বপ্ন আমার।।  
                ____ উৎসর্গ: তোমাকে ____

