এসো খেলা শিখি



আমার ধারনা অনেকেই ছোটবেলায় বা বড় বেলায় বানিয়ে বানিয়ে খেলা খেলেছেন। ভাই-বোনদের সাথে বা বন্ধু বান্ধবদের সাথে মজা করে নিশ্চয়ই অনেকে অনেক খেলা বানিয়েছিলেন।  তাহসিনের এই লেখাটি পড়ে নিজের বানানো কিছু খেলা মনে পড়ল। আপনাদের সাথে শেয়ার করছি আশা করি আপনারা খেলা গুলো খেলে মজা পাবেন।
কোনটা তুমি
এ খেলাটি আমার বানানো, ঠিক কবে মনে নেই তবে তখন বেশ ছোট ছিলাম। কোনো একদিন ভাই, কাজিন সবাই মিলে টিভি দেখছিলাম আর বোর হচ্ছিলাম। তখন খেলাটি আমাদের মাঝে অনেক হাসি, মজা এনে দিয়েছিল। খেলাটি দুই ভাবে খেলা যায়। প্রথম ভাবে রিমোট কন্ট্রোল দিয়ে এক জন প্রতিবার চ্যানেল বদল করবে, আর দ্বিতীয় ভাবে টিভি এক চ্যানেলে রেখে খেলতে হবে, বদল করা যাবেনা।
খেলার শুরুতে যারা যারা খেলবে তাদের মাঝে একজনকে "তুমি" বানাতে হবে। তারপর যার কাছে টিভির রিমোট আছে সে বলবে "পরের চ্যানেলে যে মেয়েকে বা ছেলেকে প্রথম দেখা যাবে সে হবে তুমি"। তারপর চ্যানেল বদল করা হবে। এভাবে প্রতিবার চ্যানেল বদল করার আগে একজন কে "তুমি" বানাতে হবে। চ্যানেল সিকুয়েন্স শেষ না হওয়া পর্যন্ত সেম চ্যানেল রিপিট করা যাবেনা। মজা হয় যখন টিভিতে এমন কাউকে দেখায়, যে "তুমি" হয়েছে সে ঐ মানুষ হতে চায় না। যেমন ছোট কাউকে "তুমি" বানানোর পর দেখা গেলো চ্যানেলে খুব বুড়ো বা বুড়ি কাউকে দেখানো হচ্ছে।
দ্বিতীয় ভাবে খেলাটিও একি রকম শুধু এবার টিভির চ্যানেল বদল করা হবেনা। টিভির এড চলার সময় বলতে হবে এর পরের এড এর মেয়েটা বা ছেলেটা তুমি। এভাবে প্রতি এড এ একজনকে "তুমি" করা হবে।
দেশে টিভিতে অনুষ্ঠানের ফাকে যেভাবে একটার পর একটা এড হতে থাকে তখন এই খেলা খেলে সময় পার করা যাবে। আমরা এখনো এ খেলা খেলি ভাই কাজিনদের সাথে। আশা করছি এই আপনারাও মজা পাবেন। 
আই স্পাই
এ খেলাটি আমার বানানো নয়, এটা এখানে ছোটদের মাঝে অনেক প্রচলিত। এবার দেশে গিয়ে এটা বড়দের সাথেও অনেক খেলেছি গাড়িতে বসে এখানে সেখানে যাওয়ার সময়। তাই ভাবলাম যারা জানেন না তাদের জন্য বলি।
এ খেলাটি আপনি যেখানে ইচ্ছা খেলতা পারেন। যেমন খুব দুরের কোনো ট্রিপ এ গাড়িতে বসে খেলতে পারেন। গাড়ির ভিতর কোনো কিছু মনে মনে ভাববেন যেমন "সিটবেল্ট", তারপর বলবেন "আই স্পাই উইত মাই লিটল আইস সামথিং বিগিনিং উইত "S"। যারা যারা খেলবে তারা তখন গাড়ির ভিতর "S" দিয়ে কি কি জিনিসের নাম শুরু হয় একে একে বলতে থাকবে, যে সঠিক করে বলবে সে ১ পয়েন্ট পাবে আর সে মনেমনে কিছু ঠিক করে পরের অক্ষর বলবে। এ খেলা বাংলা অক্ষর দিয়েও খেলা যায়। সময় কাটানোর জন্য বেশ মজার খেলা যা কিনা ছোট বড় সবাই খেলতে পারে।
পয়েন্ট খেলা
এই খেলাটা আমার নতুন বানানো। এবার দেশে বেড়াতে গিয়ে একবার মামীর সাথে সপিং এ মামার জন্য অপেক্ষায় বসে ছিলাম। তখন আশে পাশে মানুষদের আসা যাওয়া দেখে খেলাটি মাথায় এলো। খেলায় একটা "সাবজেক্ট" ঠিক করতে হবে আর এটা যে কোনো কিছু হতে পারে। তারপর যে যত এই "সাবজেক্ট" খুঁজে পাবে এবং অন্য খেলার সাথিকে দেখাবে, সে তত পয়েন্ট পাবে। না দেখাতে পারলে পয়েন্ট পাবেনা।
আমাদের খেলার "সাবজেক্ট" ছিল মোটা মানুষ। একটু মোটা না, প্রচন্ড রকমের মোটা, নরাচরা করতে কষ্ট হয় এমন মোটা। আপনার খেলার "সাবজেক্ট" এমন কিছু হলে একটু সাবধানে থাকতে হবে যেন কেউ বুঝতে না পারে। আমাদের খেলায় আমি যেমন মামীকে বলেছি "মামী আপনার ডান পাশে আমার ১ পয়েন্ট" আবার মামী বলেছে "তোমার পিছনে আমার ২ পয়েন্ট"। আপনার খেলার "সাবজেক্ট" সাধারন কিছু হলে কোনো সমস্যা নেই। আর প্রতি সাবজেক্টে কত পয়েন্ট হবে তা মিউচুয়েল এগ্রিমেন্টে বারানো যাবে যদি সাবজেক্ট তত পয়েন্ট পাওয়ার যোগ্য হয়।
আশা করছি আপনারাও আপনাদের বানানো খেলার নিয়ম শেয়ার করবেন। আর আমার লেখা খেলা গুলিও হয়ত খেলে মজা পাবেন।  

