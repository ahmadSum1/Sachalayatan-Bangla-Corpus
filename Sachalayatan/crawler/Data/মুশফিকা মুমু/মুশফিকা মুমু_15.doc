রেনেটের শুভ জন্মদিন!



কয়েকদিন আগেই টের পেলাম রেনেটের জন্মদিন আসছে। ভাবলাম কিছু লিখি, কিন্তু কি লিখি? কি লিখি?  ওর মত মজা করে হাসির গল্প লেখার সাধ্য আমার নেই। তো যাইহোক কি লিখব কি লিখব এমন করেই কিভাবে জানি এই হাবিজাবি এটা লেখা হয়ে গেল। 
********************************

রেনেট কাহিনী

*********************************
কা কা করে সব কাক উড়ে চলছে
রেনেটের নাকি আজ জন্মদিন হচ্ছে? 
কালু কাক বলে উঠে, "রেনেট? সেটা কে-জানি?"
"কাকদের রাজ্যে কি নতুন এলো আমদানী?"  
"আমাদের দলে কাক-রেনেটের যোগদান"
"প্রায় এক মাস হয়", বলে কাক রুপবান, 
"আজ ওর কাক হয়ে জন্মের দিনক্ষন",
"জানো নাকি কেউ এ শাস্থির কি কারন?" 
"জানি জানি আমি জানি" বলে কাক তালবাজ, 
চল ওই গাছে বসে বলি আমি তবে আজ"।
আম গাছ দেখে সব কাক গিয়ে বসল,
ডালে ডালে গোল হয়ে গসিপিং চলল।
"সে এক ইতিহাস বলে হবেনাকো শেষ",
"শত কু-কর্মের ফল এই কাক বেশ"।  
"তবে এটা বলে রাখি খুন,চুরি,ডাকাতি",
"করেনি সে কখনো হে ভিতু ছিল সে অতি"।
তবে এটা ঠিক ঠিক, প্রেমে তার জুরি নেই, 
নিরা মিরা যারে দেখে তারি প্রেমে পরবেই, 
প্রেম করে ঘুরে ফিরে "বাই" বলে নিলা কে, 
"হায় সুইট কেমন আছ?  " হেসে বলে মিলা কে।  
এই করে মহাসুখে দিন কাটে, আসে রাত, 
প্রেম প্রেম খেলা চলে, পড়াশোনা সব বাদ।  
একদিন মা বলে, "আয় বাবা সোনা চাঁদ,
সাধ হয় দেখি তুই বিয়ে করে ঘর বাধ"।
লাজুক হাসিতে রেনেট গোলে পরে যায় যে,  
"বউ কই?", মা বলে, সব রেডি এই যে।  
ছবি দেখে যথারিতি প্রেমে হাবুডুবু সে
সুন্দরি মেয়ে, পারে নাকি ভাল না বেসে?
ছ্যাকা প্লান শুরু করে, "নট ইউ, ইটস মি",  
কাঁদে সব গার্লফ্রেন্ড, কিমি সিমি আর ইমি।  
ধুম ধাম বিয়ে হয়, বউ পাগল রেনেটজি  
আচলের নিচে রাতদিন করে জি! জি!।  
কিন্তু হায় একদিন অফিসেতে কল আসে
বউ বলে "ইয়ে মানে কথা ছিল" আর কাশে,  
বাড়ি এসে দেখে হায় সব খালি কেউ নাই  
জামা জুতা ফারনিচার সব সহ বউ নাই।  
রাগে ক্ষোভে বসে পোরে কাঁপিতে কাঁপিতে  
চেয়ে দেখে সাদা চিঠি পরে আছে মাটিতে,
লেখা আছে "ভাল থেক, সরি, bye, টা টা",  
"জনির আর আমার প্রেম বহুদিনের কথা"।
জীবনে প্রথমবার ছ্যাকা খেয়ে বেচারা  
হার্ট এটাক সামলাতে পারেনি, গেল মারা, 
এত শত ছ্যাকা দিয়ে অবশেষে অভিশাপ  
নিজেরি ওপর পরে, নাই মাপ, নাই মাপ।  
এই হল আমাদের রেনেটের কাহিনী  
খুব হেসে অবশেষে থামে কাক বাহিনী  
"চল যাই পার্টিতে", বলে কাক তালবাজ,
"বড়লোকের ময়লায় ফিস্ট হবে নাকি আজ?" 
"চল চল পার্টিতে দেরি বুঝি হয়ে যায়",
এই বলে কাক দল একসাথে উড়ে যায়।  
বি:দ্রো: এই কাহিনী সম্পুর্ন কাল্পনিক, পাঠক কেউ রেনেটকে সত্যি কাক ভেবে ভুল করবেন না। 
********************************
ভয় পেয়না রেনেট, তোমার জন্মদিনে আমি একদম এসব উল্টা পাল্টা উইশ করছিনা।
দোয়া করি সারা জীবন তুমি সুখে শান্তিতে থাকো  তুমি যেমন মজার, সব সময় যেন এমন মজারই থাকো, কখনও চেন্জ হবেনা। তোমার কাছের সবাইকে (ইনক্লুডিং আমরা, সব সচলদের আর সচল পাঠকদের) যেন আরো অনেক অনেক বছর মজার মজার গল্প উপহার দিয়ে হাসাতে পারো। অনেক অনেক শুভ কামনা আর শুভেচ্ছা রইল।
শুভ শুভ জন্মদিন 
 
