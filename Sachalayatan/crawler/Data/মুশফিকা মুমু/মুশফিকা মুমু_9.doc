গল্প কুইজ



এটা একটা সময় নষ্ট করা এমনি এমনি পোস্ট। তাই নিজ দায়িত্বে সময় নষ্ট করুন। যাদের খেয়ে, দেয়ে, সচল পড়ে, ঘুমিয়ে আর কোনোই কাজ নেই তারা এই কুইজটা করতে পারেন। 
ঠিক কুইজ নয়, একটা গল্পের মত। আর আপনি হবেন সেই গল্পের নায়ক বা নায়িকা।   আগেই বলে রাখছি কুইজটা করার জন্য আপনার প্রেমিক বা প্রেমিকা থাকা আবশ্যক নয়। স্কুলে থাকতে বান্ধবীদের কাছে শোনা ইংলিশ কাহিনীটা একটু বাঙ্গালী ভাবে লেখার চেষ্টা করছি।  তবে শুরু করা যাক....
**************************************
দিনটা খুব সুন্দর। এতই সুন্দর যে বলে বোঝানো যাবেনা। আপনি কল্পনা করে নিন। এমন সুন্দর দিনে পাশে সেই প্রিয় মানুষটা না থাকলে কি হয়? আপনি ঠিক করলেন এখুনি আপনার প্রিয় মানুষটার বাসায় যাবেন। ফোন করে জানাবেন? না না। তাকে সারপ্রাইজ দিবেন। চায়ের মগটা রেখে আপনি উঠে গেলেন রেডি হতে।
রেডি হয়ে বের হয়ে গেলেন। একটা রিকশা ডেকে উঠে বসলেন। রিকশাচালক জিজ্ঞেস করতেই আপনার মনেহল আরেহ যাওয়ার তো দুটো পথ আছে।
প্রথম প্রশ্ন, ১. আপনি কোন পথে যাবেন?
(ক) - এ পথে গেলে খুব তাড়াতাড়ি পৌছে যাবেন, তবে রাস্তাটা খুব ভালো নয়।
(খ) - এ পথে গেলে একটু সময় বেশি লাগবে কারণ শপিং সেন্টারের ভিতর দিয়ে যাবে।
আপনি বলার পর রিকশা যেতে থাকল। এক জায়গায় গিয়ে রিকশা ছেরে আপনি হাটতে শুরু করলেন।  সুন্দর একটা পার্কের মাঝ দিয়ে আপনাকে যেতে হবে। আপনার দুপাশে গোলাপের বাগান। একপাশে সব লাল, অন্য পাশে সব সাদা। শত শত গোলাপ। শুধু ফুল আর ফুল, ফুলে ফুলে ভরা। এত সুন্দর যে বলে বোঝানো যাবেনা, কল্পনা করে নিন। হঠাত আপনার নজরে পরল একটা সাইন লেখা, "দয়া করে ফুল ছিরুন, তবে ২০টার বেশি নয়"। আপনার মনেহল আরেহ, খালি হাতে যাওয়ার চেয়ে কিছু ফ্রি ফুল নিয়ে যাই ওর জন্য।
দ্বিতীয় প্রশ্ন, ২. আপনি ২০টা ফুলের মাঝে কত গুলো লাল আর কত গুলো সাদা গোলাপ ফুল নিবেন?
ফুলগুলো নিয়ে আপনি আপনার প্রিয় জনের বাসার সামনে এসে পৌঁছলেন। আপনি ছেলে হলে গলার টাই টা ঠিক করুন বা মেয়ে হলে আপনার ওড়না বা শাড়ির আঁচলটা ঠিক করুন। এবার বেল রিং করুন। দুবার বাজতেও দরজা খুললো।
তৃতীয় প্রশ্ন, ৩. কে দরজা খুললো?
তৃতীয় প্রশ্নে আপনার উত্তর যেটাই হোক, আমি মনেকরে নিলাম কাজের বুয়া দরজা খুলেছে। পরিচিত বুয়া দেখেই খুশি হল কিন্তু বলল আপনার প্রিয়জন বাসায় নেই। কি আর করা।
চতুর্থ প্রশ্ন, ৩. আপনি এখন কি করবেন?
(ক) ফুলগুলো এখন কি বুয়ার হাতে দিয়ে আপনি ওকে খুঁজতে বের হবেন।
(খ) ভাবলেন থাক একটু বসে দেখি যদি ও ফিরে আসে, নিজেই ফুলগুলো নিয়ে ওর ঘরে রাখতে যাবেন।
চতুর্থ প্রশ্নে আপনার উত্তর যেটাই হোক আমি ধরে নিলাম আপনি ফুলগুলো ওর ঘরে রেখে আসতে গেলেন। ওর ঘরে গিয়ে দেখলেন সুন্দর করে সাজানো। বুয়া আপনাকে বসতে বলে চা বানাতে গেল। আপনি ফুলগুলো কোথায় রাখবেন তাই চিন্তা করছেন।
শেষ প্রশ্ন, ৫. ফুল গুলো কোথায় রাখবেন?
(ক) জানালার পাশের খালি ফুলদানিতে?
(খ) বিছানার ওপর?
ফুলগুলো রেখে চা শেষ করে আপনি চলে আসলেন।
**************************************
কুইজের প্রশ্নের উত্তরে কোন সঠিক বেঠিক নেই। সবই ঠিক। উত্তরের মানে কাল এখানেই পোস্ট করা হবে।  
বি:দ্রো: কেউ এটা আগেই শুনে থাকলে বলে দিয়েন না প্লিজ 

