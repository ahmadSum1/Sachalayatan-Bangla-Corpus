যুদ্ধদিনের কাহিনী - ২



এখানে কাহিনীর প্রথম পর্ব
__দ্বিতীয় পর্ব__
মাগরেবের নামাযের পর পরই সবাই আবার নৌকা বোঝাই হয়ে রওনা দিল। যেতে যেতে মাঝিরা বলল ওরা সব নৌকার ওপর সার্চ লাইট দিয়ে দেখে, তারপর যদি সন্দেহ করে তাহলে ওরা স্পিড বোট নিয়ে চেক করতে আসবে। ওরকম অবস্থার জন্য সবাই যেন রেডি থাকে। 
কিছুদুর যেতে যেতে হঠাত নৌকায় তীব্র আলো পড়ল। নৌকার ভিতরে বসে সব ছেলেরা আলো দেখতে পেল। এত আলো দেখে নৌকার ছেলেরা ভয় পেয়ে গেল সবর্নাশ ওরা কি সন্দেহ করছে। কয়েকজন মাঝিদের জিজ্ঞেস করছিল "চাচামিয়া আমাদের কি সন্দেহ করল?" মাঝিরা বলল বুঝতে পারছিনা দেখা যাক। লাইট টা কিছুখন নৌকার ওপর থেকে আবার সরে গেল। এরপর আবার নৌকার ওপর আলো পড়ল এবং কিছুখন পর আবার সরে গেল। এভাবে কিছু দূর যাওয়ার পর মাঝিরা বুঝতে পারল যে একটা স্পিডবোট এদিকেই আসছে। 
কাছেই ডুবে থাকা একটা চরের মত ছিল, যেখানে লম্বা লম্বা অনেক শোলা বা ধইন্চার গাছ গাদাগাদা হয়ে ছিল। গাছগুলোর মাথা পানির ওপরে উঠে ছিল। মাঝিরা তখন তাড়াতাড়ি ওখানে নৌকা থামিয়ে সবাইকে বলল আপনারা তাড়াতাড়ি পানিতে ঝাপ দেন আর শোলা গাছগুলো ধরে ধরে যত দূর পারেন সরে যান। সব ছেলেরা পানিতে ঝপাঝপ নেমে পড়ল আর এদিকে মাঝিরা রান্না বসিয়ে দিল যেন ভাব করতে পারে রাতের রান্নার জন্য ওরা ওখানে নৌকা থামিয়েছে। সে জায়গার পানির গভীরতা সম্ভবত ২-৩ মিটার ছিল কিন্তু নদীতে স্রোত এত বেশি ছিল যে গাছ ধরে থাকাও অনেক কঠিন ছিল। এভাবে অনেক দূরে দূরে গিয়ে কোন রকমে অন্ধকারে গাছগুলো ধরে ধরে সবাই ডুবে লুকিয়ে ছিল। 
দেখা গেল স্পিড বোট একটা নয়, পিছন দিক থেকে আরো একটা আসল। ছেলেরা ছরায়ে ছিটায়ে দূরে দূরে পানির নিচে লুকিয়ে শুনতে পেল আর্মিদের গলায় মাঝিদের দেয়া বকাবকি। তার কিছুখন পর গুলির শব্দ। প্রথমে সবাই ভাবল মাঝিদের বুঝি মেরে ফেলল। কিন্তু পরপরই বুঝতে পারল আর্মিরা পানিতেও অন্ধকারে গুলি ছুরছে, কারণ ওরা বুঝতে পেরেছে এখানে ছেলেরা হয়ত লুকিয়ে আছে। 
এরকম বেশ কিছুখন গোলাগোলির পর স্পিড বোট দুটো চলে গেল। সবাই প্রায় এক ঘন্টা এভাবে পানিতে ডুবে থাকার পর আস্তে আস্তে নৌকার কাছে আসল।  এমন সময় অন্ধকারে শুনতে পেল কেউ একজন দূরে বলছে "এই ওকে ধর ধর, ও তো ভেসে যাচ্ছে"। কিন্তু কেউ কিছু করতে পারল না, অন্ধকারে কিছুই দেখা যাচ্ছিল না। কেউ একজন ভেসে গেল কিন্তু কেউ বাঁচাতে পারল না।
মাঝিদের কোনো সারা শব্দ না পেয়ে সবাই যখন নৌকায় ওঠে আসল তখন দেখল মাঝিদের অবস্থা। না ওনাদের গুলি করে মেরে ফেলেনি। কিন্তু কি যে নির্মম অত্যাচার করেছে, মেরে হাত পা তো ভেংগেছেই, তার ওপর বন্দুকের মাথায় যে ছুরির মত থাকে সেগুলো দিয়ে পায়ের মাঝে, গায়ে এখানে সেখানে খুঁচিয়েছে। মাঝিদের কথা বলার মত অবস্থা ছিলনা, রক্তে ভেসে যাচ্ছিল। প্রথমে সবাই এ ওর ভেজা কাপর দিয়েই মাঝিদের ব্যান্ডেজ করে দিল। পরে ভেবে দেখল যে যদি এ থেকে ওনারা আরো অসুস্থ হয়ে যান, তখন নৌকায় শুকনা কাপর খুঁজে, কাথা থেকে ছিরে মাঝিদের ব্যান্ডেজ করে দিল। 
এদিকে দেখা গেল ৫জন ছেলে কম, ৫জন কে পাওয়া যাচ্ছেনা। একজন ভেসে গিয়েছে বাঁচানো সম্ভব হয়নি। বাকি ৪ জনের কি হল কেউ বলতে পারল না। ওদের নাম ধরে অনেক ডাকাডাকি করা হল কিন্তু কেউ সারা দিল না।
এভাবে ওরা যদি আসে এই আশায় আর মাঝিদের সেবায় আরো ১ঘন্টার মত ওখানে নৌকা রাখা হল। এরপর ঠিক হল আবার রওনা দেয়া উচিত কিন্তু বৈঠা ধরবে কে? ছেলেরা বৈঠা ধরলে আর্মিরা আবার আলো ফেলে যদি দেখে ফেলে। মাঝিরা তখন এমন করুন অবস্থা নিয়েও বলল আপনারা কোনো চিন্তা করবেন না, এক দুইজন নিচে লুকিয়ে একটু সাহায্য করেন তাহলেই হবে। নদীর এমন স্রোতের মাঝেও অসুস্থ মাঝিরা নৌকা চালালো। এভাবে ১/২ কিমি যাওয়ার পর মাঝিরা বলল এবার আর বিপদ নেই। তখন ছেলেরা বৈঠা তুলে নিল। 
এভাবে যেতে যেতে এক জায়গায় জেলেদের খরা দেখা গেল। জেলেরা খরা দিয়ে মাছ ধরে। মাঝিরা এদের চিনতো তাই বলল এখানে নৌকা থামিয়ে এদের কাছ থেকে কিছু ঔষধ আনা যাবে। জেলেদের কাছ থেকে মহাশংকর তেল, কাঁদাকাঁদা করা হলুদের গুড়া আর তেল মেশানো পেস্ট আনা হল। এগুলো পেস্ট আর তেল মাঝিদের কাটা ঘায়ে দিয়ে ভালো কাপড় দিয়ে আবার ওদের ব্যান্ডেজ করে দেয়া হল। ওখান থেকে রওনা দিয়ে পরদিন বিকালের দিকে নৌকা মাইনকার চরে এসে পৌছাল।
************  আসাম পৌছানোর পরের কাহিনী  **********
গনি সাহেব ওনার ফ্যামিলি নিয়ে আসামের মাইনকার চরে এক বাসায় থাকতেন যার দায়িত্ব হল যেসব ছেলেরা মুক্তিযুদ্ধের জন্য আসে তাদের দেখা শোনা করা আর বিএসএফ বাসে ভারা সহ তুলে দেয়া ট্রেনিং এ যাওয়ার জন্য। আব্বু সহ ৩০-৩১ জন ছেলে নৌকা থেকে নেমেই ইন্সট্রাকশন অনুযায়ী ওখানে গেল। কিন্তু গনি সাহেব দেখা করল না, ওনার লোক এসে জানালো উনি নাকি তখন মহা ব্যাস্ত, কিছু করতে পারবেন না। ৩০-৩১টা ছেলে ২দিন না খাওয়া, এদের কি হবে, কই যাবে, কিভাবে কোথায় থাকবে সে মাথা ব্যাথা ওনার নয়। ওনার লোক বলল তোমরা যেভাবে পার যা পার তাই কর। আমাদের এখানে কোনো ব্যবস্থা হবেনা। 
এদিকে তখন শুরু হল বৃষ্টি আর সন্ধা থেকে আবার কারফিউ শুরু। ২ দিন না খাওয়া এসব ছোট ছোট ছেলেরা তখন ভিজতে ভিজতে একটা স্কুলের মত তালাদেয়া ঘর দেখে ওখানে বারান্দায় গিয়ে আস্রয় নিল। ঘরের সামনে ছোটখাটো মাঠ, চারপাশে ছিল কাটাতারের বেরা যার নিচে দিয়ে সবাই ঢুকেছে। বারান্দায় বসে থাকতে থাকতে অনেকে শুয়ে পরল, ঘুমিয়ে পরল। 
১ ঘন্টার মত পর কিছু সিপাহিরা এসে মোটা এক লাঠি দিয়ে ঘুমন্ত এসব ছেলেদের পেটানো শুরু করল। "এখানে কি" এসব বলে সবাই কে বের করে দিল, কাটা তারের নিচে দিয়ে তাড়াতাড়ি আসার সময় অনেকের অনেক জায়গায় কেটে গেল, কাপর ছিরে গেল। 
এই বৃষ্টি আর কারফিউ এর মাঝে ছেলেরা কোথায় যাবে ভাবতে ভাবতে তখন রাস্তার পাশে পানিতে দেখল সো-মিলের কাঠের কিছু কিছু বড় টুকরো পরে আছে। সেই পানিতে নেমে বুঝতে পারল পানিতে ৬ ইনচির মত কাঁদাও। সেখানেই কোমর পর্যন্ত পানি আর কাঁদায় একজন আরেক জনের কাধে হেলান দিয়ে বৃষ্টিতে ঘুমিয়ে পড়ল। প্রায় ৩ দিন না খাওয়া দুর্বল এইসব ছোট ছেলেরা এভাবে নিশ্চিন্তে, নির্ভয়ে সেখানে রাতটা কাটাল।
*********** অবশেষে ***************
১।  পরদিন সকালে সেখানে আসে পাশের দোকান থেকে সবাই কিছু কিনে খেল, যার টাকা ছিলনা তাকে আরেকজন কিনে দিল। দোকানে আর এলাকার মানুষের কাছ থেকে জানতে পারল কোথায় কিভাবে বাস ধরতে হবে।
২। বাসস্টপে আব্বু তার পরিচিত একটা ছেলের দেখা পেল। হিন্দু ছেলেটি আব্বুর সাথে এগ্রিকালচারাল ইউনিভার্সিটিতে ফার্সট ইয়ারে পড়ত, ইউনিভার্সিটির ছাত্রলীগের পার্টি অফিসে মাঝে মাঝে দেখা হয়েছিল। কিন্তু যুদ্ধশেষে নাকি আব্বু ওনাকে আর ইউনিভার্সিটিতে দেখেনি। কারো কাছে জানতেও পারেনি ওনার খবর।
৩। তোজাম চাচা কয়েকবছর আগে মারা গিয়েছেন। ছোটবেলায় ওনাকে দেখেছি কয়েকবার যখন দাদা বাড়ি বেড়াতে যেতাম। খুব আফসোস হয়, এখন সব কিছু বুঝি কিন্তু ওনাকে পায়ে ছুয়ে সালাম করার কোন উপায় নেই।
৪। কয়েকদিন আগে খবরে ইসরাইলদের হোয়াইট ফসফরাস বম ব্যবহার দেখে আর গাজায় মানুষের অবস্থা দেখে এত খারাপ লাগল, আর বিডিআর দের নির্মম হত্যার কথা যখন মনেহয় তখন নিজেকে বলি নাহ মানুষের মত খারাপ, নিষ্ঠুর জীব আর নেই, শয়তানকে অবশ্যই হার মানাবে। 
আবার যখন মনেহয় নৌকার মাঝিদের মত ফেরেস্তাহও আল্লাহ পৃথিবীতে পাঠিয়েছিল তখন মনেহয় না মানুষ আসলেই শ্রেষ্ঠ জীব। সেদিনের মাঝিরা বন্দুক হাতে যুদ্ধ না করলেও ওনাদের মত মুক্তিযোদ্ধাদের সালাম, সালাম, হাজার সালাম।

