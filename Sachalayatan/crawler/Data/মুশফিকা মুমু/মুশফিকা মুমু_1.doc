আমাদের আমেরিকান দৌর - ১



এমাসের প্রথম দিকে আমি আর আমার বর ছোটখাটো এক আমেরিকা ভ্রমনে যাই। টিভিতে একটা শো হয় "দি এমেইজিং রেইস" নামে যা আপনারা অনেকেই নিশ্চয়ই দেখেছেন। আমাদের আমেরিকা ভ্রমন অনেকটা তেমনই ছিল। মোট ১০ দিনে আমরা আমেরিকার ৩ স্টেট এর ৭টি শহর বেড়িয়েছি, বলা যায় প্রতিদিনই এক জায়গা থেকে আরেক জায়গা যেতে হয়েছে, সময়ের সাথে পাল্লা দিয়ে সব করতে হয়েছে, কত কি ঘটেছে। এসব ঘটনাগুলো এখনে শেয়ার করছি।

সতকর্ বাণী : লেখায় অনেক বানান ভুল আছে তাই পড়ায় সমস্যা হবে। কষ্ট করে পড়লে অনেক খুশি হব, না হলে শুধু ছবিগুলোই দেখেন 
আমেরিকা বেড়াতে যাওয়াটা মোটামোটি হঠাৎ করেই ঠিক হয়। আমার বরের অফিসিয়াল কাজের জন্যই যাওয়া যা আমরা রওনা দেয়ার ৬দিন আগে জানতে পারি। আমরা দুজন তখন ঠিক করি আর কিছুদিন বেশি ছুটি নিয়ে আমরা আমেরিকার আরো কিছু জায়গা দেখে আসি। কিন্তু আমি ছুটি নিতে গিয়ে দেখি ছুটি দিবেনা। তখন অনেক কষ্টে টানাটানি করে ৭দিন ছুটি নেই, তাও কন্ডিশন এডিশনাল ২দিন আমার আমেরিকা থেকে কাজ করতে হবে। চিন্তা করে দেখলাম আমার বর যে দুদিন তার অফিসিয়াল কাজে ব্যস্ত থাকবে, সে দুদিন আমি হোটেলে বসে কাজ করে নিবো, তাই রাজি হলাম। তারপর যথারিতি আমরা রওনা দিলাম। আমার বর যদিও আগে গিয়েছে কিন্তু আমার জন্য ছিল এবারই প্রথম আমেরিকা ভ্রমন তো সাভাবিক ভাবেই সাংঘাতিক উত্তেজনা নিয়ে রওনা দিলাম।
দিন - ১
আমরা কোয়ান্টাস A380 তে ৮ই নভেম্বর দুপুর ২টায় সিডনি থেকে রওনা দিয়ে ৮ই নভেম্বর সকাল ১০টায় লস এন্জেলেস এসে পৌছি। মোট ১৩ ঘন্টা পারি দিয়েও মনে হয়নি যে এতখন জানির্ করেছি কারন প্লেনের সার্ভিস খুবই ভাল ছিল। তবে একটা মজার ব্যপার হল প্লেনের পিছনে ক্যামেরা ফিট করে ওরা প্লেনের সবকিছু লাইভ স্ট্রিম করছিল একটা চ্যানেলে। আমরা খুব ইন্টারেস্ট নিয়ে প্লেনটির টেক ওফ দেখলাম। এর কিছুপরই হঠাৎ কোথা থেকে এক পাখি এসে মল করে দিল সেই ক্যামেরায় । নিচে দেখুন সেই বিফর-আফটার ছবি। ব্যপারটি কিন্তু বেশ ইন্টারেস্টিং, কারণ ভেবে দেখুন প্লেনটি যাচ্ছে তার নিজ গতিতে আর পাখিটিও উড়ছে তার নিজ গতিতে। আর এ ব্যাপারটির জন্য পাখিটির ঠিক এমন জাগয়া থেকে, ঠিক সময়মত মল ত্যাগ করতে হয়েছে যেন ফিজিক্সের রুল অনুযায়ি অন্য কোথাও না লেগে ঠিক ক্যামেরাতে এসে পরে। এটা নিয়ে ক্লাস ফাইভের সোজা অথবা ক্লাস এইটের এক কঠিন অংক বানিয়ে ফেলা যাবে 
যাইহোক, লস এন্জেলেস এসে আমাদের আবার ফ্লাইট ধরতে হয় স্যান হোসে আসার জন্য যেখানে আমার বরের কাজ পরের ২দিনের জন্য। দুই ফ্লাইটের মাঝে কিছু বিরতি থাকায় আমরা কিছু দরকারি কেটাকাটা সেরে নিলাম যেমন একটা আমেরিকান সিম কাডর্। এরপর বিকাল ৪টার দিকে আমরা স্যান হোসে এসে পৌছি, সিলিকান ভ্যালীতে। সেদিন রাতে আমরা আমার বরের এক ক্যাডেট কলেজের বন্ধুর সাথে ডিনার করলাম, সেখানে আমার প্রথম "টিপ" দেয়ার অভিজ্ঞতা হল। 
 বিফর - আফটার পাখির মল ‍
 
দিন - ২ - সিলিকান ভ্যালী
পরদিন সকালে নাস্তা করে বর চলে গেল ওর কাজে আর আমি আমার কাজ নিয়ে বসলাম। তখন খেয়াল করলাম যে সিডনিতে তখন রাত ৩টা বাজে। আমার বস বা টিমের কেউ অন্তত সিডনি সময় সকাল ৯টার আগে লগইন করবেনা। অতএব আমার এখানে ৫ ঘন্টা বসে সময় নষ্ট করার প্রশ্নই ওঠেনা। আমি বের হয়ে পরলাম ক্যামেরা নিয়ে 
খুব সুন্দর, সাজানো গোছানো শান্ত এই শহরটির কিছু ছবি দেখুন।
 San Jose ‍ 
 
  
 
দিন - ৩ - সিলিকান ভ্যালী
আগেরদিন দুটো মিউসিয়াম এর পাশে দিয়ে শুধু হেটে এসেছিলাম, ঢোকা হয়নি। একটি আটর্ মিউসিয়াম, অন্যটি মিউসিয়াম ওফ ইনোভেশন, টেকনোলোজির ওপর। আজ ঠিক করলাম দুটোতেই যাব। তারাতারি সব কাজ শেষ করলাম, আগের দিনের ফেলে রাখা সব সহ। আমার কলিগরা তখন মাত্র লগইন করা শুরু করেছে। আমি বললাম আমি লান্চ করে আসি। এই বলে বের হয়ে গেলাম মিউসিয়াম দুটো দেখতে। আটর্ মিউসিয়ামটি অনেক ছোট ছিল কিন্তু ইন্টারেসটিং, তবে বেশির ভাগ জিনিসই আমি বুঝিনি। টেক মিউসিয়ামটি ছিল অনেক বড় আর খুব ভালো লেগেছিল। ওদের সাধারণ এক্সিবিশন ছারাও দেখলাম স্পেশাল এক্সিবিশন করছিল ইসলামের ইতিহাস নিয়ে। কিছুটা অবাক হলাম কারন আমার ধারনা ছিলো ৯-১১ এর পর আমেরিকার সবারই ইসলামের ওপর অন্যরকম দৃষ্টি। সেটাও দেখে আসলাম, ভিতরে ঢুকে দেখি অনেক অন্য ধমর্ের মানুষ, বেশ অনেক আমেরিকান সাদা। তবে দারুন ছিল এক্সিবিশনটি, ছবি তোলা নিষেধ থাকায় ভেতরের কোন ছবি তুলতে পারিনি। 
  
 
 
দিন - ৪ - স্যান ফ্র্যানসিসকো
প্রথম কদিন বেশ আরামে কেটেছিল, সময়ের সাথে পাল্লা দিয়ে কিছু করতে হয়নি। আজ থেকে শুরু হয় আমাদের মিনি দৌর। সকালে ওঠে এক গাড়ি ঠিক করে আমরা সব লাগেজ নিয়ে বের হয়ে পরলাম। সিলিকান ভ্যালীতে এসে এপল এর হেডঅফিসে যাবনা তা কি করে হয়, তাই ১ ইনফিনিটি লুপ এ গেলাম প্রথম। সেখান থেকে রওনা দিলাম স্যান ফ্র্যানসিসকো। 
San Francisco
 
প্রথম গেলাম গোল্ডেন গেট। ওখানে যাওয়ার পথেই শুরু হোলো বৃষ্টি আর জমে যাওয়ার মত ঠান্ডা বাতাস। তবুও সেই বৃষ্টি বাতাসের মাঝেই বেশ কিছু ছবি তুললাম। সেখান থেকে গেলাম এক্সপ্লোরেটোরিয়াম নামে এক জায়গায়। সেখানে দেখি চারপাশে অনেক উচু উচু পিলার করে রেখেছে অনেকটা গ্রীক বা রোমের প্রাচীন প্রাসাদের মত। পরে জানতে পারি ওখানে নাকি অনেক হিন্দি সিনেমার শুটিং করা হয়েছে।
 
  

সেখান থেকে গেলাম "পিয়ের থাটর্িনাইন"। আমার বর আগেই এখানে এসেছিল কিন্তু আমাকে বলেনি এই জায়গার আসল বৈশিষ্ঠ্য। যাইহোক আমরা "ফরেস্ট গাম্প" সিনেমার "বাবা গাম্প স্রিম্প" এ খেতে গেলাম। ওখান থেকে বের হয়ে একটা সীল এর মুতির্ চোখে পরায় বরকে বললাম আমার এর সাথে একটা ছবি তুলে দিতে। ও একটুপর তুলে দিব বলে আমাকে নিয়ে গেল আসল যায়গায় যেখানে বেশ কিছু আসল সীল একটা আরেকটার ওপর শুয়ে পরে গরাগরি খাচ্ছে। তখন বুঝতে পারলাম মুতর্ির সাথে ছবি তুলে না দেয়ার কারন। সীল গুলো দেখে খুবি মজা পেলাম, এত মোটা আর যেভাবে একটা আরেকটার ওপর পরে থাকে যেন মনে হয় এটাই লাইফ।
 
 
এদিকে মুষলধারে বৃষ্টি নেমেছে আর আমাদের সাথে ছাতাও ছিলোনা। আমরা ভিজে একাকার হয়ে গাড়িতে এসে ঢুকলাম। কোনরকম মুছে নিয়ে, ওপরের গরমকাপর বদল করে রওনা হলাম এক আত্মিয়ের বাসায়। ওখানে যাওয়ার পথে রাস্তায় চোখে পরল স্যান ফ্র্যানসিসকোর বস্তি। বিদেশী বস্তির একটা ছবি নিচে দিলাম। এরপর আত্মিয়ের বাসায় ডিনার করে, কিছু সামাজিকতা করে রওনা দিলাম স্যান ফ্র্যানসিসকো এয়ারপোটর্ে, সেদিন রাত ১১টায় আমাদের নিউ ইয়কর্ ফ্লাইট।
দিন - ৫ - নিউ ইয়কর্
নিউ ইয়কর্ পৌছি আমরা সকাল ৭টায়। আবহাওয়া খারাপ থাকার কারনে বেশ টারবুলেনস হয়। আমি এমনিতেই বেশ ভিতু টাইপের, তার ওপর এত ঝাকুনি খেয়ে আমি সুরাহ পরা কিছু বাকি রাখিনি। আমার বর অবশ্য পাশে বেশ আরামের ঘুম দিয়েছিলেন। তারপর এয়ারপোটর্ে আমারা সব লাগেজ নিয়ে বের হব এমন সময় এক আমেরিকান কালো লোক, দেখে খানিকটা ড্রাগ এডিক্ট বলে মনেহল, আমাকে বলল ট্যাক্সি লাগবে কিনা। আমি না দেখার ভান করে সরে আসলাম। সেই লোক তখন আমাদের পিছুপিছু এসে এবার আমার বর কে জিজ্ঞেস করল। ও বলল হ্যা ট্যাক্সি লাগবে। আমাদের একটু দাড়াতে বলে সেই লোক গিয়ে আরেক লোককে নিয়ে আসল যে কিনা দেখি সুট টাই পরা, চোখে কালো সানগ্লাস, সেও আমেরিকান কালো। 
সেই সুট-টাই পরে লোক জানতে চাইল আমরা কোথায় যাব, আমরা বুক করেছিলাম ম্যানহ্যাটনের শেরাটন হোটেলে। সেটা শুনে লোকটা বলল ৭৯ ডলার একদাম, তবে যদি বাসে যাই তাহলে এক এক জনের ২০ ডলার। আমি ছিলাম প্রচন্ড টায়াডর্ তার ওপর সারারাত ঘুমাইনি, বললাম থাক ওদের দামেই চল, লাগেজ নিয়ে বাসে ওঠা-নামা করার শক্তি আমার নেই। 
তখন আমরা তাই করলাম, লোকটিকে ফোলো করা শুরু করলাম তার ট্যাক্সি যেখানে সেখানে যাওয়ার জন্য। আমি ভেবেছিলাম যে ট্যাক্সি স্ট্যান্ড থেকে উঠব কিন্তু না লোকটি আমাদের লংটামর্ পাকর্িং এ নিয়ে আসলো। আমার কেমন যেন খটকা লাগল। দেখি বিরাট বড় এক হলুদ ভ্যান। পিছনে আমাদের সব লাগেজ উঠিয়ে ভিতরে ঢুকে দেখি একদম যা তা ময়লা অবস্থা। বাজে গন্ধ, কোথাও কোনো সাইন নেই যে উনি এই ট্যাক্সি গ্রুপের বা ওনার আইডেন্টিটিও কোথাও নেই। আমার খুব ভয় হল। আমি আমার বরের হাত শক্ত করে ধরায় সে বুঝতে পারল আমি কি বলতে চাইছি। ও ইশারায় বোঝালো যে চিন্তা করোনা কিন্তু আমি ওর চোখে সন্দেহ ঠিক বুঝতে পারলাম। তখন আমি আমার ফোনে আমারিকান সিমকাডর্টি লাগিয়ে জিপিএস ওন করে দিলাম দেখার জন্য যে ট্যাক্সি আমাদের ওলটাপালটা কোথাও নিয়ে যায় কিনা।
এভাবে কুইনস এ আসলাম আর আমাদের বিশাল ট্যাক্সি জ্যাম এ পরল.............................

