অভিমান



[উতসর্গ: নিঝুম]
নিশ্চুপ চুপচাপ
নেই কোনও শব্দ
বাতাসের গতিহীন
সব নিস্তব্ধ।
শিশিরের আলতো
ছোঁয়া ঘাসে পড়েনি
মেঘের আদরে আজ
রবিদাও হাসেনি।
কিচির মিচির রব
পাখি কেউ জাগেনি
তাই হারিয়েছে লয়
ভৈরবী রাগিনী।
আকাশের কালো মুখ
মেঘে মেঘে দ্বন্দ্ব
বৃষ্টির তালে নেই
রিমঝিম ছন্দ।
আলতা রাঙায়ে রঙ
কলি আজ হাসেনি,
ফুলের আদর তাই
ভ্রমরা যে পায়নি।
শশী আর তারা সব
এক জোট বেঁধেছে
রাতের আলোর সাজে
বাধ তার সেধেছে।
জানো কেন এতকিছু
নিঝুম আজ হাসেনি
তাই অভিমানে সব
কেউ কথা বলেনি।
তবুও ঘড়ির কাঁটা
টিক টিক চলছে,
যন্ত্রমানব সব
তবুও যে ছুটছে.....

