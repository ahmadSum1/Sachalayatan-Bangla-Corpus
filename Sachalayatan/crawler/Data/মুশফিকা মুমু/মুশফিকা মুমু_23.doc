হয়ত... তোমাকে অনেক ভালবাসি



নয়ন হন্তদন্ত করে ফুলের দোকানে এসে ঢুকল, হাতে সময় কম, এদিক সেদিক দেখছে, তাজা লাল গোলাপ কিনতে হবে। আজ ওদের ৫ম বিবাহ বার্ষিক। বেছেবেছে নিশার জন্য লাল গোলাপের একটা বেশ বড় তোড়া কিনে নিল। দোকানের বাইরে বেরিয়ে এসে মনে হল না, শুধু ফুল নেয়াটা ঠিক হবেনা। ওর জন্য একটা শাড়ি নিয়ে গেলে কেমন হয়। না নিলেও নিশা কিছু বলবেনা কিন্তু নিলে মনেমনে খুব খুশি হবে। একটা রিক্সা ডেকে নয়ন উঠে পরল,
--- ধানমন্ডির নবরুপায় চলেন, কত নিবেন?
--- স্যার ১০ টাকা
--- আচ্ছা ঠিক আছে, একটু তাড়াতাড়ি করেন।
রিক্সায় যেতে যেতে নয়নের মনেহল আজ বিকেলটা এত সুন্দর নিশাকে নিয়ে ঘুরতে বের হলে ভাল হত। সন্ধায় বাইরে কোথায় যেন খাবে প্ল্যান করেছে নিশা। প্রতি বছর নিশাই সবকিছু প্ল্যান করে, নয়ন এসব একদমই পারেনা। প্রথম প্রথম নয়নের ওপর ভরসা করে বসে থাকত, পরে যখন বুঝতে পারল নয়নকে দিয়ে এসব হবেনা তখন নিজেই সব প্ল্যান করে নয়নকে জানাতো কোথায়, কখন, কিভাবে যেতে হবে, কি পড়তে হবে ইত্যাদি। নয়নও হাফ ছেরে বাচল।
নিশার সাথে নয়নের পরিচয় ওদের বন্ধু কাজলের মাধ্যমে। এক ফাংশনে নিশার গান শুনে নয়নতো হতবাক, এত সুন্দর করে হাসন রাজার এই গানটা গাইল কিভাবে মেয়েটা "নিশা লাগিলরে বাকা দুই নয়নে নিশা লাগিলো রে"। নিশার গান শুনে যে নয়ন ওর প্রেমে পরে গেল ব্যাপার কিন্তু একদম সেরকম না। কারণ, নয়ন তখন লন্ডন প্রবাসী লিপার প্রেমে হাবুডুবু। লিপা যদি তাকে ওভাবে ছ্যাকা না দিত তাহলে হয়ত আজ ওর পাশে নিশা থাকত না।
নয়ন আর নিশার সম্পর্ক শুরু হয় এই লিপার কাছে ছ্যাকা খাওয়ার কারনেই। লিপার অভাবটা নিশা পুরণ করেছিল বলেই হয়ত ও নিশার প্রতি ঝুঁকেছিল। সময়ে-অসময়ে, কারণে-অকারণে নিশাকে পাশে পেয়েছিল। নয়ন যখন বুঝতে পারল ও নিশাকে ভালবাসেনা তখন ওকে দূরে ঠেলে দিতে চেষ্টা করেছিল, কিন্তু নিশার দুচোখ ভরা ভালবাসার দিকে তাকিয়ে ও বলতে পারেনি। "আজ থাক কাল বলব" এমনি করে নয়ন আর কখনই বলতে পারেনি। নয়ন জানে নিশা মনেপ্রাণে বিশ্বাস করে নয়ন ওকে ভালবাসে। নিশাকে আসলে কখনই ভালবাসেনি নয়ন। নিশার প্রতি ওর অন্যরকম একটা অনুভুতি, অনেকটা কৃতজ্ঞতা বোধ এর।
নয়ন মনেমনে ঠিক করল আজ নিশার জন্য একটা নীল শাড়ি কিনবে। নীল রং নিশার খুব পছন্দ।  নীল শাড়ি আর লাল গোলাপ ওর হাতে দিয়ে বলবে "হ্যাপি এ্যানিভারসারি সুইটি", তারপর (মন থেকে না হোক মুখ দিয়ে বলবে) নিশার কাংখিত ৩টা শব্দ "তোমাকে অনেক ভালবাসি"।

