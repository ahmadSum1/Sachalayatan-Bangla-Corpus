আনন্দময়ী



আর কত শোনাবে তুমি দুঃখের ভৈরবী ?
আমি তো শুনতে চাই ট্রাম্পেটে উৎসবের সুর ।
অথবা তোমার মুক্তোঝরা কণ্ঠে-
আশার বাণী, বসন্তের গান কিংবা
অনাগত সুখে ঝলসানো সব দিনের কথা ।
একি! তুমি গাইছ ঘুম পাড়ানিয়া গান!
আমিতো ঘুমুতে আসিনি এখানে-
এই তোমার কাছে । বড় নিদ্রাক্লান্ত আমি
আমি এসেছি তুমি জাগাবে বলে-
তোমার ঠোঁটের উষ্ণতা দিয়ে, বুকের উত্তাপ দিয়ে ।
আমিতো দুঃখবিলাসী হতে চাই না ।
চাই না মৃত্যুসম অনন্ত শীতনিদ্রা ।
আমি তোমার কপোলে অশ্রুবিন্দু দেখতে চাই না ।
আমি সুখস্বপ্ন দেখতে চাই- সুখে মাতাল হতে চাই-
আমি উষ্ণতা চাই- দেবেনা তুমি, হে আনন্দময়ী !!! 

