এখনো চলছে রাজনীতি



[i]সদ্য সংবাদ: চুরি যাওয়া মূর্তির সন্ধান পাওয়া গেছে[/i]
এখনো চলছে রাজনীতি। পুরাকীর্তি চুরি যাওয়ার ঘটনা এবং এরপর সংশ্লিষ্ট উপদেষ্টার পদত্যাগ, ঠিক তার পরদিনই চুরি যাওয়া মূর্তির হদিস মেলার ঘটনা-  কী ইঙ্গিত বহন করে তা আমি জানি না। তবে এতটুকু জানি এখানেও রাজনীতি আছে। রাজনীতি থাকবে, রাজনীতি চিরন্তন! 
তাহলে কী একটি রাজনৈতিক বলয় থেকে বেরিয়ে এসে আমরা আমলাতান্ত্রিক(!) রাজনীতির পথে এগুচ্ছি! আমার প্রশ্নবান আমার কাছে ফিরে ফিরে আসে। আমি আমলা নই, রাজনীতিকও নই, নই বাউণ্ডুলে। আমি ঢাল-তরবারিহীন নিধিরাম সর্দ্দার। হা..হা.. আমি নিধিরাম সর্দ্দার।
আমলারা যখন রাজনীতিক হয়ে ওঠেন তখন পরিণতি হয় ভয়ানক। আমরাও কি তাহলে এক ভয়াবহ পরিস্থিতির দিকে এগুচ্ছি।
সদ্য সংবাদ
বিডিনিউজ টোয়েন্টিফোর ডটকমের সৌজন্যে: 
চুরি যাওয়া পুরাকীর্তি দুটির সন্ধান পেয়েছে র‌্যাব। বৃহস্পতিবার সকালে র‌্যাবের অতিরিক্ত মহাপরিচালক কর্নেল গুলজার উদ্দিন আহমেদ বিডিনিউজ টোয়েন্টিফোর ডটকমকে বলেছেন, মূর্র্তি দুটি উদ্ধারের ব্যাপারে তারা তথ্য পেয়েছেন। মুর্তি দুটি কারা বিমানবন্দর থেকে বের করেছে, কোন গাড়ি ব্যবহার করা হয়েছে সে ব্যাপারেও তাদের কাছে তথ্য এসেছে। 
এই মুহূর্তে উত্তরায় খোয়া যাওয়া মূর্তি দুটি উদ্ধারে অভিযান চালানো হচ্ছে। মূর্তি দুটি কোথায় রয়েছে সে তথ্য র‌্যাবের কাছে আছে। আর সে অনুযায়ী তারা অভিযান চালাচ্ছেন। 
আমার বিশ্লেষণ:
আইয়ুব কাদরি হয়তো ভাবছেন- আহারে আর একটা দিন অপো করলেই তো হতো! তবে তিনি যদি পদত্যাগ না করতেন তাহলে হয়তো এই মূর্তি দুটির সন্ধানও মিলতো না! 

