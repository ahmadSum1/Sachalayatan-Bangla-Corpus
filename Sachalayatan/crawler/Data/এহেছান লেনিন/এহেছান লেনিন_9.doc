দূর হও কবিরা, আমি এসে গেছি!



কেউ অনুকাব্য, কেউ পরমাণু কাব্য, আমি কি লিখবো তাহলে! সাহস করে তাই হঠাৎ নিতান্তই কবি হওয়ার বাসনায় লিখে ফেললাম এই ‘ম্যাসেজ কবিতা’। 
শূন্য০০০
আমি শূন্য।
শূন্য দৃষ্টিতে আকাশের পানে তাকিয়ে দেখি
সেখানেও শূন্যতা।
শূন্য...শূন্যতা...শুনছো...
এই শুনছো?
আমি শূন্য বলছি-
অন্ধকার নয়
আলোকিত বিষণ্নতা। 
বাসনা
আমি অনন্ত
আমি আগ্রহ
নিত্য আরাধনা
মৃত বাসনা।
আশা ও অপমান
অভিমান ও নতমুখ।
আমি প্রশ্ন।
আমিই বাসনা।
আমার ফাঁদে
তুমি আবার...
ফেঁসোনা।
হেসোনা...।

