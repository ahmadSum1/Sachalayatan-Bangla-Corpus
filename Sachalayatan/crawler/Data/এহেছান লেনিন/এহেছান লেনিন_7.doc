চ্যাকার মইধ্যে আছি..



চ্যাকার (চাপ) মইধ্যে আছি। চাউল অলা কয়- দাম বাড়ছে, সিএনজি ড্রাইভার কয়- চাউলের দাম বাড়ছে, মিটারে যামু না; ভাড়া কইয়া লন, হবু বউ কয়- সোনার দাম বাড়তেছে ওগো বিয়ে করবে কবে। আর আমি অফিসের নীতি নির্ধারকদের কই- ওগো আর কতো, এবার আমার সেলারিটা কি বাড়ানো যায় না! অবশ্য তেনারা কন অন্য কথা! প্রতিষ্ঠানের অবস্থা খারাপ, এখন সেলারি বাড়ানোর কথা কইয়ো না। আর কটা দিন সবুর কোরো। সবুরে নাকি মেওয়া ফলে! 
হায়রে ‘মেওয়া’! খালি শুনলাম, চোক্ষে দেখলাম না; চেখেও দেখলাম না। 
যাক আসল কতায় আই, হেইডা অইলো শুনলাম- ভারতে নাকি চাউলের দাম বাইরা গেছে। তয় হেই কতা আমাগো রিকশা ওয়ালারা একদিন আগেই জানলো কেমনে। আমি ভাইবা মরি। আইজ রিকশায় আমু কাজিপাড়া থেকে ধানমন্ডি ২৭। তো রিকশা ওয়ালা ভাড়া চায় ৬০ টাকা। আমি কই- টাকা কি বর্গীর ...ন্দে দিয়া আইয়ে। হেয় কয়- ভাই গাল পাড়েন কেন? চাউলের দাম বড়তাছে, আফনেরা না দিলে কে দিব। না খাইয়া মরমু তো। 
যাউক রিকশা ওয়ালার কথা না হয় বাদ দিলাম। এবার আই সিএনজি ড্রাইভারের কথায়। হেই কি কয় শুনছেন- হেয় কয় যতদিন চাইলের দাম কমতো না ততদিন বলে মিটারে যাইবো না। ট্রাফিক সার্জেন্ট যা-ই কউক, তাতে তার কোনো মাথা ব্যথা নেই। 
অফিসে আইয়া চা খাইতে গেলাম নন্দনের অপর দিকের চায়ের দোকানো। দেখলাম সুন্দরি মাইয়ারা কি সুন্দর চুলের বাহারি ফ্যাশন কইরা বাইর হইয়া আইয়ে। অরা কি চুল লইয়াই থাকবো। চাইলের খবর কি জানে না। আমি ভাইব্বা মরি, চুলার কাছে থাইক্কা- চুলের কথা ভাইব্বা- চাইলের কথা ভুইল্লা যায় কিভাবে। 
তয় কইতাছিলাম চায়ের দোকানে গেলাম। ছোট্ট টং দোকান, তবে বড় একটা বেঞ্চি। কইতে পারেন ‘দায়ের চেয়ে আছার বড়’। যাউক গিয়া হেই কতা কইয়া আর কি লাব! তো চায়ের দোকানে গেলাম, কইলাম- অই একটা চা দে তো। পিচ্চি পোলা আমারে কি কয় জানেন? হেয় কয়- চায়ের দাম কইলাম বাইড়া গেছে, আইজ থেইক্কা চাইর টেকা। দুধ চিনি বেশি দিলে ৫ টেকা কইলাম কিন্তু। আমি কইলাম- হঠাৎ দাম বাড়াইয়া দিলি, ঘটনাটা কি? হেয়ও কয়- চাইলের দাম কতো জানেন? আমার কতা- এই পিচ্চি পোলা জানলো কেমনে চাইলের দাম বাইড়া যাইতাছে! 
দুপুরে গেলাম মন্ডিলালের দোকানে দুপুরের খাওনডা সারমু বইল্লা। ‘মন্ডিলাল’। নামডা শুনলেই কেমন কেমন মনে অয়। ধানমন্ডির মন্ডি আর লালমাটিয়ার লাল, এই দুইয়ের মইধ্যে আছে দোকানটা। হেইল্লাই¹া নামডা অইছে মন্ডিলাল। তো মন্ডিলালের যেই বাবুর্চি হেরেও আমরা এখন মন্ডিলাল কইয়াই ডাকি। কতা একটু বেশি কয়। কইতে পারেন চাপাবাজ। হের ওই টং মার্কা হোটেলে খিচুড়ির দাম ৪০, গরু ৩৫। আবার গরু-খিচুড়ি ৫৫। কইলাম ঘটনাটা কি? হেয় কয় চাইলের দাম কতো জানেন। খিচুড়ির চাইলের দাম ৮০ টেকা। আমি কই- তোমরাতো দেহি সব পাগল অইয়া যাইতাছো। দাম যত্তো বাড়তাছে, তোমরাও তত্তো লাফাইতাছো। হেয় কয়- লাফামু না কে, বউয়ে লাফায়, বাইচ্চা-কাইচ্চা লাফায় আর আমি লাফামু না। ঘরের কুত্তাও লাফায়। হুনতাছি খাদ্য উপদেষ্টা তপন চৌধুরীও নাকি ইদানিং লাফানো শুরু করছে। কারণ নাকি সেই চাইলের দাম বাইড়া গেছে। 
“স্থানীয় বাজারে বাড়তে থাকা চালের দামের লাগাম টেনে ধরতে খোলা বাজারে চাল বিক্রিসহ নানা পদপে নাকি নিচ্ছে সরকার। ভর্তুকি দিয়ে বিডিআরের মাধ্যমে খোলাবাজারে চাল বিক্রির মতো নানা পদপে। বাংলাদেশ রাইফেলস (বিডিআর) ১৫ হাজার টন চাল ২৪ টাকা হার দরে কিনে ২৫ টাকায় বিক্রি করবে।” এমন সিদ্ধান্ত নেওয়া হয়েছে খাদ্য, পরিকল্পনা ও পর্যালোচনা কমিটির এক সভায়। 
এবার আসুন আমরা একটু কল্পনার রাজ্য থেকে ঘুরে আসি-
বিশাল লাইন! ভোট দেওয়ার জন্য উৎসাহী জনতা যেমন ধৈর্য্য ধরে লাইনে দাঁড়িয়ে থাকে সে রকমই লাইন। তবে দৈর্ঘ্যে একটু বড়। হাজার হাজার মানুষ কম দামে চল কেনার জন্য এখানে এসেছেন। বাঙ্গালি যেহেতু, সেহেতু ভাত তো খেতেই হবে। তাই ধানমন্ডি, গুলশান, বনানীসহ সব অভিজাত এলাকার অভিজাতরাও এসেছেন এখানে। কেউ কেউ পাজারো গাড়ি নিয়ে এসেছেন। তবে সেই লাইনের সবচেয়ে সামনে যেই ব্যক্তিটা তাকে কেন জানি খুব চেনা চেনা লাগছে সবার। ঘটনাটা কি। সবাই তার দিকে এভাবে আড় চোখে দেখছেন কেন! তাহলে উনি কে? কোনো ভিআইপি? কোর্ট টাই পরা, মাথায় চুল কম এই লোকটা আসলে কে? উনি কি খাদ্য ও দুর্যোগ উপদেষ্টা! আসলেই তো- উনি তো আমাদের মহামান্য খাদ্য উপদেষ্টা মহোদয়! 
এবার কল্পনার রাজ্য ছেড়ে আসুন আমরা সমবেতভাবে তাকে .... জানাই। এই মহতি উদ্যোগ নেওয়ার জন্য তাকে অভিনিন্দিত করি।  

