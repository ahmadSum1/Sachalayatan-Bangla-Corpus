আমি এক রাজাকার বলছি-



আমি এক রাজাকার বলছি-
১.
একটু ভাবুন-
আমাদের সবার হাতে একটা করে চুড়ি! ফখরুদ্দীন থেকে ইয়াজউদ্দিন , এমনকি গলির ন্যাংটা ছেলেটা সেও একটা চুড়ি পড়ে আছে। তার মা তাকে এই চুড়ি পড়িয়ে দিয়েছে। সে ওটা নিয়েই ঘুরে বেড়ায়। সে হিসেবে বাংলাদেশে ১৫ কোটি চুড়ি একদিনে বিক্রি হয়ে যাওয়া উচিত। চুড়ি বিক্রেতারাও চুড়ি পড়ে করছেন বিক্রি। দাম রাখছেন একদম কম। দুইটাকার জিনিস দুই টাকাই।
এবার ভাবুন-
কারা বাদ পড়েছেন। একজনও না। একজনও বাদ পড়ার কথা নয়। 
এবার বলছি আসল কথা- চুড়ি পড়ার শান-এ-নযুল। আরবি শব্দ। এটা দিয়ে লেখাটাকে পবিত্র করলাম। আসলেকি তাই! বাংলা একাডেমীর বাংলা অভিধানে একটা শব্দ আছে। অবশ্য সেটা অনেকদিন আগের অভিধান। ‌‌রাজাকার- মানে স্বেচ্ছাসেবক। আরও অনেকগুলো অর্থই আছে। তবুও এই স্বেচ্ছা সেবকদের জন্যই আমাদের এই চুড়ি পড়া। মুক্তিযোদ্ধারাও তো স্বেচ্ছাসেবকই ছিল। তারাও তো দেশের স্বার্থেই গণ্ডগোল (যুদ্ধ) করেছে। গণ্ডগোল শব্দটা এখন আমি সমর্থন করি। সমর্থন করতে বাধ্য। দেশে যখন যুদ্ধাপরাধী নেই তো দেশে কোনোদিন যুদ্ধ হয়েছে সেটা ভাবার কোনো কারণ নেই। 
তবে আমাদের চুড়ি পড়ার কারণ, যে দেশে কখনো যুদ্ধ হয়নি, সে দেশে যুদ্ধাপরাধী থাকবে এটা কেমন কথা। ওই বাইনচোত(অত্যন্ত সম্মাণ নিয়ে বলছি) এটা কি বললেন। সবাই চুড়ি পড়ছে ওই কথার প্রতিবাদ জানাতেই। ওসব যুদ্ধাপরাধী সংক্রান্ত কথা বলার জন্যই। 
আমি এখন একটা চুড়ি পড়ি। না স্টাইল-ফিস্টাইল নয়- লজ্জায়। সত্যি বলছি- কেউ যদি চেক করতে চান, দেখে যেতে পারেন। 
২.
গণতন্ত্র এখন পাগলা জগাইদের খপ্পরে! ওসব তন্ত্র-মন্ত্র নিয়ে সবাই পেচাল পাড়ে। আর যারা আত্মত্যাগ করে তাদের একটি দিনের জন্য লাশ থেকে বানিয়ে ফেলি পোস্টার। এই আমাদের চরিত্র। 
ঝিনুক থেকে স্ফুটনিক সর্বত্র এখর রাজনীতি। রাজনীতিকরা আমাদের বাপ-আমার দাদা। তাদের কথা শুনবো না তো কার কথা শুনবো। ওদেরকে তো আর শালা বলে গালি দিতে পারি না, জলপাই রঙের পোষাক এখন আমাদের চরিত্র ঢেকে দিয়েছি।
পিয়াল ভাইয়ের এই লেখাটা পড়তে গিয়ে একটা কথা মনে পড়লো। অবশ্য সেটা কিছুদিন আগের। আলী মুজাহিদ নামক এক কুলাঙ্গারের কথা। এই বিষয়টা নিয়ে বিস্তর কথা হয়েছে, হয়েছে বাক যুদ্ধ।
সেদিন আমার এক বন্ধু, কাজ করে ফ্লোরা টেলিকমে। স্মৃতি নাম তার। বললো - এখন যদি আবার আরেকটি যুদ্ধ হয় নিশ্চিন্ত তোরা সবা রাজাকার হবি। প্রগতিতে এখন আর গতি নেই। সৃষ্টিশীলতায় এখন আর শালিনতা নেই। তোরা কেন সেদিন ওই বদজ্জাৎটাকে টুটি চেপে ধরতে পারলি না। 
সত্যি, খুব অসহায় মনেহচ্ছিল! একটা মেয়ে যদি এ ধরনের সাহসিকতার কথা এখনো বলতে পারে, এখনও যদি সে টুটি চেপে ধরতে চায়, আমাদের কি করা উচিত? 
৩.
আমি টুটি চেপে ধরতে পারিনি। তাই একটা চুড়ি হাতে দিয়ে ঘুরি। কেউ জিজ্ঞেস করলে বলি- এটা লজ্জার, এটা অপমানের, এটা প্রতিনিয়ত আমি রাজাকার হয়ে উঠছি তার-ই সিমটম! 
৪.
ব্রেস্ট ক্যান্সার সম্পর্কে সচেতনতা বৃদ্ধি করতে করতে হাতে কালার ব্যান্ড পড়ার একটা প্রচলন শুরু হয় ক'বছর আগে। সে হিসেবে বাংলাদেশেও যদি  যুদ্ধাপরাধী সম্পর্কে সচেতনতা বৃদ্ধি করার অভিপ্রায়ে এমন ব্যবস্থা চালু করা  যেত! যারা যুদ্ধাপরাধীদের শাস্তি চান, যারা তাদের টুটি চেপে ধরতে চান, তাদের জন্যই হবে- লাল আর সবুজের ব্যান্ড।   

