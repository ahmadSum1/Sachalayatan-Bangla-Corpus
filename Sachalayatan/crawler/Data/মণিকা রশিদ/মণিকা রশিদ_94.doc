চন্দ্রাবতী



কোজাগরী পুর্ণিমায়
ঠাকুমা বিষাদ মুখ বেয়ে
শব্দ ঝড় নেমেছিলো-,"এ দেখি আবারও এক মেয়ে!"
আতুর বেড়ার ফাঁকে
বাবার চিবুকে চোরা সুখ-
"মেয়ে দেখি চন্দ্রাবতী-! তোমার মুখের মতো মুখ!"
বড় হ্ও বেড়ে ওঠো
অবহেলা সয়ে নিতে শেখো।
একদা আকাশে চুল--পা দুখানি কাদাজলে মেখো।
মাটিরে আদোর দিয়ে
বর্ষা জলে বেঁধে নিও বীজ
অংকুরের সময় এলে--সে কিশোর ছিঁড়বে কামিজ।
শাড়ী নিও, শাড়ী দিয়ে
ঢেকে রেখো শরীর, সে মন
পাছে পুঁথি জেনে যায়--আড়ালের সে কী আয়জন!
আড়ালেই গল্প রেখো
তা না হলে জানবে সে ছেলে,
এমন অপাঠ্য তুমি--আলো উড়ে যায় ডানা মেলে!
আলো গেলে রাত আসে,
রাত এলে আত্মপরিচয়
আত্মাকে নির্লিপ্ত করে--একবাটি বেদনা শুধায়!
(

