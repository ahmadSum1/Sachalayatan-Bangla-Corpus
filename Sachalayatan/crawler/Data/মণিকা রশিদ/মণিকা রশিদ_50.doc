রিয়েলাইজেশান



আপনি একটি আশ্রয়ের প্রতিশ্রুতি দিয়েছিলেন
জেনেশুনেই যে, আমি একজন উদ্বাস্তু
তখনও আমরা রাত্রির নির্জনতা লংঘন করে মাঝরাতে
একটি চাঁদ ভাগাভাগি করে খাই
কি কারণে আপনি সমর্থন তুলে নিলেন
সেকথা কিন্তু আজও বলেননি!
আমারও বলা হলো না
নিতান্তই জঙ্গল থেকে ছুটে আসা হরিণী দৃশ্যের লোভে
আমরা রাজনৈতিক গাঁটছড়া বেঁধেছিলাম
উপযুক্ত প্রতিশব্দের খোঁজে ভোর হতে হতে
হঠাৎ আবিস্কার করলাম
আসলে কোন হরিণী নেই আপনার বাড়ির লাগোয়া জঙ্গলে এবং
কোনকালেই চাঁদ আমাদের প্রিয় খাদ্য ছিলো না!

