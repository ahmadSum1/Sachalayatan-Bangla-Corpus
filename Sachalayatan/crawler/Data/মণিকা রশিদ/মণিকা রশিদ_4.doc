অসুখ 



অক্ষরের শরীর বেয়ে চুইয়ে পড়ে চিন্তার রক্ত 
আর আমরা গাধা এবং ঘোড়া নিয়ে গল্প করি 
এক একটা বজ্র ছুটে যায় শহরের প্রান্ত থেকে প্রান্তে 
প্রাণপনে ঘুমাতে চাই সাইরেন অস্বীকার করে
মৃত্যু ঘিরে থাকে চার দেয়ালের মত
মৃত্যু ঘিরে থাকে অশ্রুর নিষ্ফলতার মত
মৃত্যু ঘিরে থাকে- মশারীর মতন স্বচ্ছ,  নির্বিকার  
সমস্ত নিসর্গ জুড়ে প্রাণপণে নিমজ্জিত জল ছুঁইছুঁই ভিক্ষাপাত্র থেকে 
উৎসর্গিত হয় ঘোড়া এবং গাধার গল্পগুচ্ছ!

