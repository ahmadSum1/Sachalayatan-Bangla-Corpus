হৃদয় তবে



প্রাণের কাছে জলাভূমি আজ নত হয়েছে ছায়ায়
অথবা নত জলের কাছে প্রাণ
শব্দই গাঁথে জীবনের অস্ফুট
এসো তবে আজ ঈশারায় সব গল্প বলার শুরু
যদিও কিছুই বলার নেই আমার! 
যদিও মেঘের ওপারে আর কিছুই দেখিনি আমি
ভোর হয়েছে দিগন্তে যখন আমি ফিরে গেছি পশ্চিম থেকে আরও পশ্চিমে- আরও
নিজের ছায়ায় নিজেকে দেখে চিনতে পারিনি তবু
সত্য যা তা সত্যের মাঝে শিল্পের মত বাঁচে
আমার য কিছু না বলা ছিল
অস্ফুট রয়ে গেছে! 
এমন কখনো তোমার হৃদয় তোমাকেই যদি বিঁধে
স্বপ্নদৃশ্য চারু চোখ নিয়ে নদীর আবেগে নাচে
বাতাসে আগুন, সন্ধ্যা ছড়ায় পূর্বীর চেনা ধুন
উপরে নিচে চারপাশ জুড়ে হলুদ শুধু কি রোদ?
সান্ধ্যবিষাদ চরাচরব্যাপী সংক্রমিত হোক!

