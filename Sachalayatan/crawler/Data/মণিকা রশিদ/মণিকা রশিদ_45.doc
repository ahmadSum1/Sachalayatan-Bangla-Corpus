মূক চৈতন্যের কথকতা



১/
আমি কি লিখছি-
পাশে বসে বারুদে-আগুনে জ্বলছে
ছাইচাপা রহস্য!
২/
ছবির ভেতর মৌলিক আলোছায়া 
রমনী একটু মেধা দিয়ে দেখুক,
অন্ধকার দেয়ালে
আলোর অধিক আরো কিছু আছে!
৩/
অভিমান ক্রোধ হলে আমি
মামুলী পৌরুষ ভস্ম করে দিতে পারি
যদি পায়ের কাছে বস প্রথম দিনের মত
 ভাবতে পারি জলপদ্মের কথাও!
৪/
দুঃস্বপ্ন নামে অশ্রাব্য বৃষ্টি নামল
প্রেমিকই পৌঁছে দিল অঘাটায়
ফিরবার পথে শামুকে কেটেছে পা-
 ওহে বেনে, তোমার অশৌচ সারবে না!
৫/
তীর্থ ভেবেছে ফুল-মালা সব থেকে যাবে
পায়ের ধূলা মিশেছে মেঘের ত্বকে
 মৃতদেহ থেকে ধুয়ে মুছে গিয়ে পাপ
ভর করেছে দেবতার স্থুল কাঁধে!
৬/
ফিরে আসবে যখন ঠিক করেছ
আর সাবান মেখে লাভ কি-
 ভুল০ভ্রান্তি সঙ্গে নিয়েই ফিরো!

