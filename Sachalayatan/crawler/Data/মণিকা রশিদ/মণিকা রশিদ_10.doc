অপচয়



পেয়েই বুঝেছি- 
প্রাপ্তি আড়াল করে চরাচর রক্তে ভেসে যায়
ক্ষমার আড়ালে যেই লজ্জ্বার পরিণত ভয়
তার কোনো আচ্ছাদন নেই!
রাত্রির নৈঃশব্দে যে রকম 
গর্ভিনী গাভীর নত চলন-
তাদের ঈষৎ চিনি
ঈষৎ জ্বলনে আমি ঘুমাতে পারিনা! 
আমার তন্দ্রায় আমি শিমূল গাছের গুঢ কাঁটা 
ছাড়াতে পারিনা।
গুল্মে র-লতার আর  বাকলের রহস্য বুঝিনা! 
পেয়েছি বলেই আমি বুঝে গেছি
সোনামোড়া কাঁথার কথিত রহস্য 
 জেনেছি আমার নয়
জেনে গেছি-
কারো কারো স্নান কারাগারে! 
জেগেই রয়েছি বলে ষড়ঋতু 
নির্বিবাদে এসে চলে যায়
আমার কার্নিশে আর সূর্য ওঠা ভোর আসে না!

