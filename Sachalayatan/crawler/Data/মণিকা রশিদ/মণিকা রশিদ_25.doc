 কয়েকটি হাইকু



হাইকু ভালোবাসি। তিন লাইনের ছোট্ট কবিতাগুলো আমাকে গভীরভাবে ভাবায়। একটা সময়ে জাপানে ছিলাম; হাইকু আডডা হতো;-মূলতঃ আমার বর্ষীয়ান ছাত্র-ছাত্রীদের সঙ্গে! যদিও কিছুই তাদের টুকে রাখা হয়নি, মনের মধ্যে সুন্দরের ছাপ রয়ে গেছে। অনেকদিন পর আবার কিছু হাইকু পড়তে পেয়ে মনে হলো অনুবাদ করি। অনুবাদের ক্ষেত্রে চেষ্টা করেছি ব্যকরণ নিয়ে ঘাটাঘাটি না করে কবিতার মূল সুর এবং আনন্দ ধরে রাখতে। কতটুকু সফল হলাম পাঠকই ভালো বলতে পারবেন! আজ প্রথম পর্ব রইলো। 
১।
(আকিতো আরিমা)
ইয়াগাতে কুরু মো নি বান্ধু নো ইসু হিতৎসু
কুয়াশা শরৎ
যে আসেনি তার জন্যে
শূন্য সে আসন!
২।
(হোসাই ওজাকি)
‘কোন্না নি ইওই স্তুকি উও হিতোরী দে মিতে নেরু’
সন্ধ্যার একা চাঁদ
একা দেখি, তারপর
একাকী ঘুম!
৩।
(তাইগি তান)
‘হারুসামে ইয়া দোওসা নো কিমি গা সাজামেগোতোউ’
বাসন্তী বৃষ্টিতে ঘনিষ্ঠ
ঘোড়ার গাড়িতে
ও কিছু নয়!

