প্রশ্ন



বলেছি কত কথা বলিনি কত কিছু
লজ্জাহীনা তৃষা নিয়েছে কত পিছু
যেখানে যাই আসি জানি যে নই একা
আমার সাথে কে গো নিয়ত থাক সখা;
এ যে কঠিন পথ এ পথে মরুভূমি
তবুও কেন এলে আমার সাথে তুমি?
স্বর্থ রচে গৃহ জীবন- জীবনে
সুহৃদ সরে যায় সে ঝড় প্লাবনে
যুবতী ফিরে গেলে যুবক পায় ব্যথা
দেখ জটিল হয় চকিতে সহজতা
বসনে বল্কলে তুমিও ঢাক ক্ষুধা
তা দেখে মিঠে হাসে রিক্ত বসুধা
তোমারে বলেছি হয়ত আমি না
খুঁজছ কারে তুমি নিজেই জানোনা
প্রবঞ্চনা এ আমারো মনে হয়
তবুও সেকথা মুখে কি বলা যায়!
পাইনি কোনোকিছু খুঁজ়েছি প্রাণপন
শুধুই কাঁটাভরা পীরিতি উপবন
আমারে বারেবার জোনাকী ডেকে বলে
রাতই তো ভালো ছিল আলোতে কী পেলে?
কি বলি-কীযে বলি নিরবে হাতরাই
অন্ধকারে এই লজ্জা ঢেকে যাই
পাইনি কোনোকিছু-কিছু কি কেউ পায়!
 জীবন শূন্যতা এ শুধু মনে হয়!

