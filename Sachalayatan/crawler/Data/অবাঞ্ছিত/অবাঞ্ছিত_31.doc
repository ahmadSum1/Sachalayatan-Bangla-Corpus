বিশেষণ + আমি



নিশ্চয়ই। তা বটে। খাসা বলেছ। তা তো দু'একটা খেতেই হয়। আররেহ্  মান আর সম্মান... দুইটা শব্দ। দেখো তা সেদিন চৌধুনীদের বাড়ির পাশে পাওয়া গেল বেজায় এক হাতি। তার দাম নাকি লাখ নয়, কোটি। দশ জনে মিলে তবে তো শোয়ালো; গায়ের রং? খচখচে তোয়ালো। সেকী ! রং হবে না কেন? জীবনে শোননি? ওর কথা বোলো না মুখ খারাপের লাগি; ব্যাটা একটা ল্যাংড়া আমের আঁটি। লোক এনেছি; কালকের কাগজে দেখ। বুঝেছ? বেশ তো! তুমি লাইনের আছ হে! তোমারটা পার করে দোবো।
সেকি! তুমি আবার কবে ওপাড়ায় গেলে! নির্ঘাত উলম্বুশটার পাল্লায় পড়ে। ব্যাটার মুখ খারাপ, আবার নাকি ধোঁয়া খায়। তোমার আবার ওসব চলে টলে নাকি? ছ্যাঁহ.. সব বাজে কথা... ওসব কানে তুলোনা.. সে অনেকদিন আগে গিয়েছিলুম। একটা দায়িত্ব আছে না?তাল কুড়োতে .. না না বেল নয়। ন্যাড়ার ছেলের দু'কান কাটা। বলে "থলেতে করে নিয়ে আয়"। ওকেতো একঘরে করলাম.. তাও ভং কত!   আচ্ছা আজ তবে এস... আর ইয়ে, তুমি কি আবার যাবে?  পারলে আমার জন্যেও একটু এনো... দেখেশুনে... কেউ না জানলেই হলো। 

