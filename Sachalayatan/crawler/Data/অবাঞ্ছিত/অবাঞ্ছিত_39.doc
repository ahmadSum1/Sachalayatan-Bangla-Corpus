আজ পূর্ণিমা নয়



খুব ভয়ে ভয়ে ক্যাটাগরিতে কবিতা দিলাম। এখানে ঘাঁটাঘাঁটি করা হচ্ছে বেশ কিছুদিন। আপনাদের মান এর কবি-লেখকদের সামনে এমন অকিঞ্চিতকর একটি লেখা দিতে লজ্জাই লাগছে। এই বেয়াদবি দয়াপূর্বক ক্ষমাসুন্দর  দৃষ্টিতে দেখবেন এবং বানানের ত্রুটি দয়া করে নিজগুণে মার্জনা করবেন। অনভ্যাসের ফল।
আজ পূর্ণিমা নয়
একমুঠো বিনিদ্র রাত
আর স্পর্শের বাইরে একান্ত অচ্ছুত
এক টুকরো পূর্ণ চাঁদ ,
                               আজ পূর্ণিমা নয়।
বুভুক্ষু ইঁটের দেওয়াল- একটি আরেকটিকে ছাড়িয়ে
চিত্ কার  করে বলতে চাইছে - "আমি ক্ষুধার্ত" । দেখে
মুচকি একটু হাসি খেলে গেল
মাটির এক কুটিরের অনাহারক্লিষ্ট মুখে
                                - আজ আর তার ক্ষুধার অনুভুতি হয় না । 
এরই মাঝে কোন এক অট্টালিকায়
স্প্লিট এসির বাতাসে ঘেমে
স্যুট কোট পরা বিদগ্ধ কিছু মানুষ
বিলাসী তৃপ্তিতে চুমুক দেয় কফির কাপে। 
কনফারেন্স রুমের একপাশের দেয়ালের একটি কোণে
সভ্য নাগরকিতার ছবিটা একটু কাত্ করে টাঙানো।
তার সামনে কিছু লোক আয়েশী চেয়ারে বসে
পরম সাধনায় চরম গলাবাজিতে
                           বিশ্ব উদ্ধারে ব্যস্ত।
সেই অট্টালিকার নিচে, অনেক অনেক নিচে-
শক্ত কংক্রীটে চাপা পড়া
নরম একটুখান মাটি
নির্বাক অট্টহাসিতে ফেটে পড়ে ম্লান উপহাসে আর
একটা দীর্ঘশ্বাস ফেলে
তার নিঃসঙ্গ স্বাক্ষী হয়ে থাকে-
                                              একমুঠো রাত
                                              আর স্পর্শের বাইরে একান্ত অচ্ছুত
                                             একটুকরো পূর্ণ চাঁদ
                                                                - আজ পূর্ণিমা নয়।

