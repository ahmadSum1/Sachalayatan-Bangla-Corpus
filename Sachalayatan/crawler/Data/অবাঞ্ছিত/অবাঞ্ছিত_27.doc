ভুল, ভ্রান্ত ও বিক্ষিপ্ত...



বিপ্লব কি আর বিক্ষোভই বা কি?
গাড়ি ভাঙচুর, বাস পোড়ানো... দোকানে আগুন জ্বালানো?.... .... .হরতাল, দাবি দাওয়া আদায়ের সংগ্রাম.....??
নাকি এতদিন নি:ষ্পেষিত ছিলাম, তাই সংগ্রামের চাদরে মাথা মুড়ে অন্যকে নিষ্পেষন? নিষ্ঠুরতর চরম প্রতিশোধ?
মৃত্যু হয় কাদের? নগন্যদের.....বিক্ষোভের মধ্যে এমন দুয়েকটা মৃত্যু তো খুব স্বাভাবিক...
কিন্তু.. 
কেন?  সহিংসতাই কি একমাত্র আশ্রয়? নাকি ব্যর্থতা আমাদেরই? সহিংসতাই একমাত্র বোধগম্য ভাষা?
 ন্যায্য দাবি তো শান্তিপূর্ণ বিক্ষোভেও উত্থাপন করা যেতে পারে...  শান্তিপূর্ণ প্রতিবাদই কি মহাত্মা গান্ধীকে অমর করেনি? নাকি এসবই ভ্রান্ত? রক্তই একমাত্র শুদ্ধিকারক? নকশালরা কি সেকারণেই জনগনের সমর্থন হারায়নি? উত্তর আমি সত্যি জানি না.. ইতিহাসে কাঁচা...
মূল সমস্যাটা কোথায়? বিপ্লব/ প্রতিবাদ / বিক্ষোভের সাম্প্রতিক ব্যবহার কি ভুল, নাকি আমিই বিভ্রান্ত? অপব্যবহার না অতিব্যবহার? নাকি উপযুক্ত ব্যবহার? নিপীড়িত মানুষের আজন্ম অধিকারই কি সহিংসতা? নিরুপায়ের শেষ অবলম্বন? নাকি ভুল পন্থায় পচন ছড়িয়ে দেয়া? ক্ষমতাসীনের নির্মম ক্ষমতার অপব্যবহার... আর ক্ষমতাহীনের যথেচ্ছ অনাচার... কোনোটাই কি সহানুভূতি পাবার যোগ্য? 
ক্ষমতাহীনের বাকস্বাধীনতা রুদ্ধ কেন? দোষ কার? আসলেই কি রুদ্ধ? নাকি সহিংসতাই শর্টকাট পথ? 
জানিনা... বুঝিও কম.. 
শুধু জানি বিডিআর এর হাতে অস্ত্র আছে... তাই ওরা বিদ্রোহ করতে পেরেছে... গুলিতে নিহত রিকশাওয়ালাও কিন্তু পদে পদে একই অথবা অনেক বেশী শোষণের শিকার... সেখানে আমি নিরব... রিকশাওয়ালাদের হাতে বন্দুক থাকে না... আমার সহানুভুতিও তাই সুপ্ত.... সমস্যাটা কি সেখানেই?
ভয় হয় ক্ষমার মাধ্যমে যদি এমন আচরণকে প্রশ্রয় দেওয়া হয়? আজ বিডিআর সাধারণ ক্ষমা পেয়ে বের হয়ে গেলে কাল যদি আর্মির কোনো বাহিনী এতে অনুপ্রাণিত হয়ে এমন কিছুর পুনরাবৃত্তি করে? পরশু পুলিশ ?
শাস্তি দিলে অন্যায় আরো বেড়ে যাবে ... তবে থামানোর উপায় কি? রক্ষকই ভক্ষক?
সহানুভূতি? কাউকেই দিতে পারছি না... তবু বন্ধ হোক রক্তপাত... 

