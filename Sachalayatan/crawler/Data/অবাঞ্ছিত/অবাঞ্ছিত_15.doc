বারোক চিত্রকলা - ১ (ব্যালাসকাজ)



××× বিশুদ্ধ শৈল্পিক ও আন্তর্জাতিক ক্ষেত্রে বিখ্যাত দুষ্টু ছবি থাকার সম্ভাবনা ব্যাপক। সুতরাং ঢোকার আগে সাধু সাবধান।×××
গুছিয়ে কিছু লেখার ক্ষমতা আমার একেবারেই নেই, তবু চেষ্টা করে দেখি। আমার আগের অপরিণত লেখাটি যারা পড়ে উৎসাহ দিয়েছেন তাঁদের সবাইকে আন্তরিক কৃতজ্ঞতা। আগেরটি ছিল ভূমিকা। এবার একটা কাঠামো দাঁড় করানোর চেষ্টা করে দেখি।
বারোক এর ব্যুৎপত্তি পর্তুগীজ শব্দ "বারোকো" ( barroco) থেকে যার অর্থ হল "অমসৃণ (irregularly shaped) মুক্তো"। নামের মধ্যেই কেমন একটা গভীর উপমা। নামটা পাঠককে একেবারেই অকৃত্রিম এবং হয়তবা আপাত: খুঁত বিশিষ্ট কোন শিল্পের গন্ধ শোঁকায় বলে ব্যক্তিগত ধারণা পোষণ করি।
বারোক চিত্রকল্প সম্পর্কে কথা বলতে গেলে প্রথমেই যে ধারণাটির কথা বলতে হয় তা হচ্ছে "ইলিউশনিজম" বা ভ্রম। 
বারোক চিত্রকলায় খুব খিয়াল কইরা দেখার বিষয়গুলো হচ্ছে-
১) সময়
২) স্থান
৩) আলোক এবং
৪) গতির ব্যবহার।
অন্যান্য লক্ষণীয় বিষয়ের মধ্যে আছে জটিলতা, বাস্তবতা ও আকর্ষণীয়তা। 
প্রথমে শুরু করি বারোক ইলিউশনিজম দিয়ে- (বাকি গুলো নিয়ে কাল, পরশুর মধ্যে আবার লেখা দেবার আশা রাখি) 
বারোক চিত্রকলায় যে বিষয়টি বার বার উঠে এসেছে তা হল আপাতদর্শণ এর সাথে বাস্তবতার সম্পর্ক। (appearance versus reality) ছবির মধ্যে ছবি, গল্পের মধ্যে গল্প, চিত্রের মধ্যে চিত্র দিয়ে বারোক শিল্পীরা আনমনে খেলেছেন বাস্তবতা ও ভ্রমের সাথে।
ধরুন ব্যালাসকাজ (Diego Rodriguez de Silva y Velazquez) এর "Rokeby Venus" ছবিটির কথা- 

দেখার বিষয় -
ভেনাস পিছন ফিরে আছেন। মুখ দেখা যাচ্ছেনা। আসলেই কি ভেনাস? না ভ্রম? ছবিটা যে ভেনাসেরই তা স্পষ্ট তার ছেলে কিউপিড এর উপস্থিতিতে। মজার ব্যাপার হল আয়নার মাধ্যমে ভেনাসের দেহ থেকে তার মুখমণ্ডলকে আলাদা করে ফেলা হয়েছে একটি খুঁত সবর্স্ব আয়নার মাধ্যমে (ঘষা কাচ, মুখ স্পষ্ট নয়)। ভেনাসের প্রতিবিম্ব ছবির মধ্যে ছবি হয়ে ধরা দিচ্ছে দর্শকের চোখে - ছবির মধ্যে ছবি, কোনটা আসল ছবি আর কোনটা ভ্রম?  
একই শিল্পীর আরেক ছবি "Las Hilanderas" এর দিকে নজর ফেরানো  যেতে পারে। 
[img=auto]http://upload.wikimedia.org/wikipedia/commons/thumb/7/7c/Velázquez_Arachne.jpg/800px-Velázquez_Arachne.jpg[/img]
ছবিতে দেখা যাচ্ছে কিছু তাঁতি বুনন কর্মে ব্যস্ত। কিন্তু মজা সেখানে না। মজার ব্যাপার হল তারা যা বুনছে সেটাও একটা ছবি। সেই ছবির গল্পটা হল ওভিডের আ্যারাকনির গল্প। মরণশীল অ্যারাকনি দেবী আ্যথিনাকে এক বুনন প্রতিযোগীতায় চ্যালেঞ্জ করে বসল। মানুষ তো হারবেই দেবীকে অপমান! শাস্তি হল মাকড়সায় রূপান্তর। বাকি জীবন তাকে বুনেই যেতে হবে। তো এইটা একটা ছবি, ছবিটা হল তাতিঁদের তাঁতে একটা ছবি বানানোর ছবি। তাতিঁদের বোনা সেই ছবি আবার অন্য তাঁতির তাঁত বোনার...... এই যাহ্ পুরাই পেজগি লেগে গেল। এই হল বারোক!
এরপর ধরুন "Las Meninas"

ছবিতে ব্যালাসকাজকেই দেখা যাচ্ছে ছবি আঁকায় ব্যস্ত। ছবির মূল বিষয় খুব সম্ভবত লুকানো। ব্যালাসকাজ এর বামপাশে একটা আয়না .. সেই আয়নায় রাজা ও রানীর প্রতিবিম্ব। আগেরবারের মতই এই আয়নাও স্পষ্ট নয়। খুব সম্ভবত এই প্রতিবিম্বটি হল ব্যালাসকাজ যে ছবিটি আঁকছেন তার। আবারো ছবির ভিতরে ছবি, তার ভিতরে ছবি। আ্যপিয়ারেন্স ভার্সাস রিয়ালিটি।
ব্যালাসকাজের আরেকটা ছবি দেই - " The Forge of Vulcan"
h
এই ছবি নিয়ে কথা বলতে গেলে অন্য থিমগুলাও চলে আসবে। ঐটা কালকে।
ভ্রম নিয়ে সামান্য কচকচ করলাম এতক্ষণ। এইদিকে আজকে আরেক ভ্রমের জন্মদিন। শুভ জন্মদিন ভ্রম।

