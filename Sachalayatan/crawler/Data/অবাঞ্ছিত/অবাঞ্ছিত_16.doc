বারোক 



মন্টা খ্রাপ। হঠাত্ কইরা আবার কয়দিন ধরে মনে হইতেসে সবই বৃথা। ঘুরতে ঘুরতে এই লিংকটা পেলাম। অসাধারণ।ছবিপ্রেমীদের স্বর্গ। আমি সবকিছু অবশ্য অনেক দেরীতে খুঁজে পাই। উইকিপিডিয়  প্রথম আবিষ্কার করে নিজেকে কলম্বাস মনে হচ্ছিলো। যা হোকম ছবি দেখে মনে হলো বারোক নিয়া একটু  আঁতলামি করি।
বারোক শিল্প-সাহিত্যের (অন্তত: আজ আমরা যে নামে এই সময়কালকে চিহ্ণিত করে থাকি) স্থায়িত্বকাল ১৬০০-১৮০০ সাল পর্যন্ত। বারোক সময়কাল সম্পর্কে কথা বলতে গেলে মনে হয় রেনেসাঁ সময়কাল সম্পর্কে হালকা একটু রিভিউ করে নেয়া দরকার।
রেনেসাঁর সাথে বারোকের সম্পর্ক হলো "তোমার হল শুরু আর আমার হল সারা"। রেনেসাঁর ব্যপ্তিকাল ১৪০০-১৭০০ শতাব্দি। রেনেসাঁ কে দেখা হয় মধ্যযুগ ও আধুনিক যুগের মাঝে এক সেতু হিসেবে। সেদিক থেকে দেখতে গেলে বারোক অতি স্বাভাবিকভাবেই আধুনিক যুগের সূচনাকালকে চিহ্ণিত করে। অত্যন্ত দু:খের সাথে বলতে হচ্ছে যে এগুলা সবই পাশ্চাত্য সভ্যতার ঘটনা। এই যুগে শিল্প সাহিত্যের দিক থেকে, দর্শণের দিক থেকে ভারত-উপমহাদেশ খুব একটা পিছিয়ে ছিল বলে আমি বোধ করি না। কিন্তু সেই সময়ে আমাদের নিজেদের দেশ ও সংস্কৃতি সম্পর্কে কোনো ধারণাই আমার নাই। সমাজ বইয়ে ক্লাশ সিক্সে কোন সময়ে কোন রাজা ক্ষমতায় ছিলো সেই সম্পর্কে সামান্য একটু আইডিয়া দিয়েই সবাই ব্যস্ত হয়ে গেল কোন নদী কোথায় উত্পন্ন হয়ে কোথায় গিয়ে মিশছে তা মুখস্ত করে শূণ্যস্থান পূরণের অসুস্থ প্রতিযোগিতা। তারপর আর কখনো কেউ নিজের শেকড়ের সাথে পরিচয় করিয়ে দেয় নি। বাংলা বইয়ে কবি কালিদাস রায়ের বঙ্গবানীতেই কি আমাদের শিল্প-সংস্কৃতি-চিন্তার সূচনা? মানতে কষ্ট হয়।
আমার একটা ক্ষীণ সন্দেহ, হয়তো ধর্মীয় গোড়াঁমি আমাদের নিজ ঐতিহ্য ইতিহাস ভুলতে চাওয়ার বড় কারণ। আর বিদেশের সংস্কৃতি সম্পর্কে আমাদের শিক্ষাও বাংলা বইয়ে পড়া দুইয়েকটা প্রবন্ধতেই সীমাবদ্ধ। আমাদের মাধ্যমিকের নবম ও দশম শ্রেনী যায় বোধকরি ১৮ টা গদ্য, ১৮ টা পদ্য (বেশি বলছি কি?) ও একটা উপন্যাসের দাঁড়ি কমা সহ পাঞ্জেরী গাইড মুখস্ত করে। প্রমথ চৌধুরীর "বই পড়া" প্রবন্ধে যার সম্পর্কে সাবধান করা তার মাধ্যমেই.... থাক্
য হোক... ফেরত আসি আসল কথায়... রেনেসাঁ যুগের শিল্রীরা ছিলেন আশাবাদি। তাদের আঁকা ছবিতে থাকতো সাম্য, সিমেট্রি (অনেক কষ্ট করেও বাংলা শব্দটা মনে করতে পারছি না), সৌন্দর্য়ের প্রকাশ এবং বিধি বদ্ধতা (অর্ডার)।
রেনেসাঁ যুগে মানুষ স্বপ্ন দেখত সুন্দর ভবিষ্যতের, সুন্দর পৃথিবীর। তাঁদের আঁকা ছবি, গাওয়া গান ও লিখিত কবিতা ও গদ্যে ফুটে উঠত তার প্রকাশ- 
Sandro Botticelli এর  ভেনাসের জন্ম (দ্য বার্থ অব ভেনাস) আরো  একটি আদর্শ উদাহরণ হতে পারে।
[img=auto]http://www.ibiblio.org/wm/paint/auth/botticelli/botticelli.venus.jpg
[/img] মূল বিষয় ছবির মাঝে রেখে সিমেট্রি সৃষ্টি, সাম্য, স্থিরতা ও প্রশান্তি ছবিতে প্রবলভাবে প্রকট। 
আর্থসামাজিক প্রেক্ষাপট, ধর্মীয় অস্হিরতা ও  নানা পারিপার্শিকতার কারণে খুব তাড়াতাড়িই এই মনোভাবের পরিবর্তন দেখা গেল সমাজে। মানুষ হল অনেক নেতিবাচক - আপাতদৃষ্টি ও বাস্তবতাকে দেখতে শুরু করলো অন্যভাবে। চিন্তাধারার হলো পরিবর্তন যার ছাপ পড়ল শিল্পতেও ।  ছবিতে আগের মত সাম্য রাখা হত না, থাকত না অর্ডার। ছবির বিষয়বস্তু হত অনেক বেশি বাস্তবমুখি। 
মজার ব্যাপার হল, এই সময়ে কাথলিক চার্চ ঠিক করল যে সাধারণ মানুষের কাছে ধর্মীয় বক্তব্য পৌঁছাতে হবে শিল্পের  মাধ্যমে। বারোক সময়ের বেশিরভাগ শিল্পকর্মই তাই কোনো না কোনো ভাবে খ্রীষ্টধর্মের সাধে সম্পৃক্ত। 
ইলিউশনিজম এ সময়ের শিল্পে একটা বড় অংশ দখল করে ছিল। বিস্তারিত উইকিতে দেখতে পারেন।
ধর্মীয় লেবাসের আড়ালেও বারোক ছবিতে থাকতো অস্থিরতা, বাস্তবতা, নেতিবাচক মানসিকতা ও ভ্রম। নারীবাদ ও নারী জাগরনের অনেক ধারনাই এসময়ে রূপ নিতে শুরু করে। 
রেনেসাঁ যুগের ছবির সাথে বারোক যুগের ছবির তফাত্ নিচের ছবি দুটো তুলনা করলে একটু স্পষ্ট হতে পারে। দুটি ছবির বিষয়বস্তু একই। জুডিথ শত্রু সেনাপতিকে প্রলুব্ধ করে তাঁর তাঁবুতে প্রবেশ করে। তারপর.. 
প্রথমটা মাইকেল্যাঞ্জোলো, পরেরটা আর্তেমিসিয়া জেন্টিলেস্কি-


সময় স্বল্প বিধায় তাড়াহুড়ো করে শেষ করলাম। অগোছালো হয়ে যাবার জন্য দু:খিত। 

