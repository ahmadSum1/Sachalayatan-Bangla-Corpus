আবোল-তাবোল



অনেকদিন কিছু লিখিনা... ব্যস্ততার দোহাই দিয়ে সহজেই পার পেয়ে যেতে পারি, কিন্তু আসলে ঠিক ব্যস্ততা নয়। আলস্য? বলা যায় হয়তো... পুরোপুরি আলস্যও ঠিক নয়। ইদানিং কিছুই করতে ইচ্ছা করে না.. কেমন এক জড় পদার্থে পরিণত হচ্ছি। 
বাইরে মোটামুটি ঠাণ্ডা ... -১২ ডিগ্রী সেলসিয়াস দেখাচ্ছে।  বেশ বড়সড় তুষার ঝড়ের কবলে পড়ে এখানে এখন মোটামুটি সব স্তব্ধ। ক্লাস বন্ধ, জীবন অসার... সব কিছু যখন গতিময় থাকে, আমি থাকি স্থির.. আর এখন এই স্থবিরতার মধ্যে মনে হলো বাইরে থেকে হেঁটে আসা যেতে পারে... এই জিনিয়াস আইডিয়াতেই হল বিপত্তি..  
বাসায় ফিরে দরজা খুলতে গিয়ে দেখি পকেটে চাবি নেই। সমস্যাটা মোটামুটি গুরুতর... শুধু বাসার চাবি হলে তেমন সমস্যা ছিলো না, কিন্তু আমি আলাদা আলাদা চাবি রাখলে মনে রাখতে পারিনা বলে সব এক গোছায় রাখি।
তো গাড়ির চাবি, বাসার চাবি, মেইল বক্সের চাবি, ল্যাবের চাবি সব হারিয়ে একটু আগে আমার মাথার ঘায়ে কুত্তা পাগল অবস্থা। শুধু বাসার চাবি রিপ্লেস করতে গেলেই ৯০ ডলারের ধাক্কা, কারণ শুধু নতুন চাবি দিবে না.. বরং বাসার পুরো তালাই পাল্টাতে হবে... গাড়ির কথা আর নাই বল্লাম।  এতক্ষণ খুঁজে অবশেষে পাইলাম, বরফের মধ্যে ঢুকে ছিলো। বিশাল পাথর নেমে গেল... আমাকে একজন বললো সে নাকি একবার ফ্রিজের মধ্যে চাবি রেখে দিসিলো.... শুনে বেশ মজা পেলাম.. 
আমি আসলে লিখতে পারিনা.... তাও মনে ব্যাপক ফূর্তি, তাই মনে হলো কিছু লিখি.. 
দুই একটা গান দেই বরং .. শোনা থাকার কথা - 


