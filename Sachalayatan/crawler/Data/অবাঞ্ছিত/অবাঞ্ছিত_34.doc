বদলাইব কি কেবলই দুইটা অক্ষর আর একটা হ্রস্ব ই কার?  - নগন্য মানুষের ভাবনা  



অকিঞ্চিতকর মানুষ, এইসব যায়গায় পোস্টাইতেও ভয় লাগে... একেকজনের লেখা পড়ি আর মুগ্ধ হই... কিছু লেখা অবশ্য মাথার উপরে দিয়া যায়... ধইরা নেই বুদ্ধি কম তাই বুঝি নাই... গুছিয়ে লিখতে পারিনা তাই দয়া করে নিজ গুণে ক্ষমা করে দিয়েন।
নির্বাচন ফলাফলে আমিও বেশ খুশি... মানে যতটুক খুশি থাকা যায় আরকি। কিন্তু তারই মধ্যে দেখি কিছু ঘটনা, দেখে যেন মনে হয় ঘটেছিল আগেও - তাইলে আর বদলাইলো কি?
খবরের কাগজে দেখি "পুরাতন বোতলে নতুন সুধা" ভরতে ঢাকা বিশ্ববিদ্যালয়ের দখল নিল ছাত্রলীগ। ছিল ছাত্রদল, হইলো ছাত্রলীগ... বদলাইলো কি? দুইটা অক্ষর আর একটা হ্রস্ব ই কার?
http://www.jugantor.com/online/content/2008/12/30/news0139.htm
প্রথম আলোয় দেখলাম কেউ কেউ আবার ফেরত আসছে.. শীর্ষ নেতৃত্বের নির্দেশে কর্মীদের আপাতত শান্ত করা হয়েছে।  শুভ লক্ষণ ও সাধুবাদ... কিন্তু দখলদারিত্বের ব্যাপারে কিছু দেখলাম না.. আর কতদিন এই দখলের রাজনীতি চলবে?
তারপরে ধরেন শ্রদ্ধেয় ব্লগার হাসান মোর্শেদের "শুভকামনা বাংলাদেশ।।'আয়েশাদের পাশেই যেন অর্চনা'রা থাকতে পারে...'' শীর্ষক ব্লগ পড়ে চোখে পানি চলে আসছিলো। অনেক আশা নিয়ে লেখা উনার... আমারও একান্ত কামনা তাইই.... তখন আবার দেখি প্রথম আলোয় এক সংবাদের শিরোনাম-
"নির্বাচন-পরবর্তী সহিংসতায় সারা দেশে ৭০ জন আহত
সংখ্যালঘুদের বাড়িতে হামলা, ভাঙচুর"
http://www.prothom-alo.com/index.news.details.php?nid=MjA5NTU=
ভাল্লাগে না...  অনেক প্রশ্ন আসে মনে
সংবিধানকে পুনরায় অসাম্প্রদায়িক করা হবে কি?
রাজাকারেরা এবারের মতন হেরে গেছে ঠিকই কিন্তু তাদের মোট প্রাপ্ত ভোটসংখ্যা কিন্তু এখনো আশঙ্কাজনক... এত সমর্থক তাদের, এই ভোটারগুলি যতদিন দেশে থাকবে অসাম্প্রদায়িকতা প্রতিষ্ঠা আদৌ সম্ভব হবে কি? 
জারজ এক জাতি হয়ে থাকার লজ্জা মুক্ত হয়ে আমরা আমাদের পিতাকে যোগ্য সম্মানে প্রতিষ্ঠিত করতে পারব কি?
মৌলবাদের মূলোত্পাটন সম্ভব হবে কি? 
জেলহত্যা মামলা সহ যুদ্ধাপরাধীদের বিচার হবে কি?
বিহারী সেই বীরপ্রতিকের মতন অবহেলায় অনাদরে মৃতপ্রায় মুক্তিযোদ্ধাদের খেয়ে পরে বেঁচে থাকার নিশ্চয়তা দেওয়া হবে কি?
দুর্নীতি আর স্বজনপ্রীতির অবসান হবে কি?
দ্রব্যমূল্যের দাম আবার সাধারন মানুষের নাগালে আসবে কি?
শিক্ষার প্রসার (লাইব্রেরী দরকার) ও দারিদ্র বিমোচন (কর্মসংস্থান) হবে কি? ভূমিহীনদের পুনর্বাসন হবে কি? 
জরাগ্রস্ত কাঠামো (বিদ্যুত) ও ভগ্ন সরকারী শিল্প ও প্রফিটমূলক প্রতিষ্ঠান (যেমন বিমান) ঠিক করে অর্থনীতিকে চাঙ্গা করা হবে কি? ( ঠিক গুছিয়ে বলতে পারলামনা.. ভোকাবুলারি দুর্বল)
কেবল ভিত্তিপ্রস্তর স্থাপন না করে অবকাঠামোগত উন্নয়ন ও সংযোজন হবে কি?
পারিবারিক রাজনীতি বন্ধ করে যোগ্যতার ভিত্তিতে সুযোগ দেওয়া হবে কি?
শিক্ষা প্রতিষ্ঠানকে সন্ত্রাস মুক্ত করা হবে কি?
প্রবাসীদের অধিকার নিশ্চিত করা হবে কি?
মানুষের নিরাপত্তা ও বাকস্বাধীনতা  নিশ্চিত করা হবে কি?
হয়রান হয়ে গেছি রে ভাই.. দিন  পার হয়ে যাবে.... অলস মস্তিষ্ক শয়তানের কারখানা...  সবই জানা প্রশ্ন... তবু নগন্য মানুষদের মাথায় বোধহয় এগুলাই আসে... 
অনেক প্রশ্ন , সারমর্ম একটাই...
কিছুই বদলাবে কি? নাকি কেবলই পুরাতন বোতলে নতুন সুধা?

