এরপর কি গুগল-ইয়াহু?



বাকস্বাধীনতা নিয়ে অনেকে অনেক কথাই বলে, আমিও বলি.. যদিও বিষয়টা পুরাই এক ভ্রান্ত ধারণা... আমার মনে যা আসলো, আমি সেইটা বলতে পারি না... যেমন ধরেন আপনার বাড়িতে বইসা আমি আপনারে অবমাননা করে ব্যাঙ্গ করতে পারি না।
তো পাকিস্তানে বইসা কেউ পারভেজ মুশাররফকেও ব্যাঙ্গ করতে পারে না... যেমন পারেনা বাংলাদেশে বসে... সে যা হউক, সে নিয়ে অনেক কিচ্ছা হয়ে গেছে। নতুন যে কাহিনী দেখলাম, তাতে বুঝলাম পাকিস্তানে "কিছু" সাইট রেস্ট্রিক্ট করা হবে... যেমন ধরেন "গুগল", "ইয়াহু" এবং ভীতিকর ভাবে "হটমেইল" ও "এমএসএন" যাতে করে ধর্মীয় অনুভূতিতে আঘাত লাগে এমন কাফেরী সব কথাবার্তা বা ছবি টবি পাকিস্তানে প্রবেশ না করে... 
দেখে একটু ভয় খাইসি... যদি বাইচান্স এইটা দেখে আমাদের দেশের কারো আবার কোনো নতুন বুদ্ধি মাথা চাড়া দিয়া উঠে... 
পূর্ণ বাকস্বাধীনতা পৃথিবীর কোথাও নাই.. এবং ভালোর জন্যই নাই। কিন্তু কথা হইলো কোন পর্যায়ে গিয়া আমার গলা চিপি দিয়া ধরার অধিকার জন্মায় আরেকজনের? 
এই প্রশ্নটা একটা বিরাট প্রশ্ন... বর্তমানে এক্সেপ্টেবল হইল আর দশজনে যেইটাকে ভালু পায় সেইটা করা যাবে... যেমন মোটা মানুষদের নিয়ে খ্যাক খ্যাক করে হাসা যাবে , কিন্তু মার্কিন দেশে বসে কালোদের ফরাসী বা স্প্যানিশ ভাষায় কালো বলা যাবে না.. ইংরেজিতে বলতে হবে। এইখানেও ঝামেলা আছে, ড়্যাপ (পড়ুন ক্র্যাপ) সঙ্গীতের অংশ হিসেবে যেই ভাষায় ইচ্ছা কালো সেই ভাষাতেই বলতে পারবেন। এইটাই হচ্ছে এক্সেপ্টেবল নর্ম। এইখানে কারো কিছু বলার নেই, এইটাই ভাষার নিয়ম। ভুল বুইজ্ঝেন না.. আমি কইতেসিনা
যে বর্ণবাদী মন্তব্য করতে পারা উচিত.... আমার পয়েন্ট পুরাই উল্টা.. এই রকম নিয়ম দরকার আছে। কিন্তু  কথাটা হইলো, রশিটা টান দিতে হবে কোনখানে গিয়ে?
ধর্মের ব্যাপারে ঘটনা আরেকটু প্যাঁচ  খেয়ে যায়... এইখানে সমস্যা হইলো ধর্মানুভূতিতে আঘাত হানতে আসলে খুব একটা কষ্ট করতে হয়না। আমার মনে হয় ধর্মানুভূতিতে আঘাত না হেনে ধর্ম নিয়ে যুক্তিভিত্তিক আলোচনা করা মোটামুটি অসম্ভব। হটমেইল, এমএসএন কেমনে কি মনিটর করবে ঠিক বুঝি নাই, যতটুক বুঝলাম কোনটা "ব্লাসফেমাস কন্টেন্ট" তা নির্ধারণে কর্তৃপক্ষের সিদ্ধান্তই চূড়ান্ত। আমি যতদূর বুঝি, এই নীতি ধরে একটু কথার প্যাঁচ খাটাইলেই পাকিস্তানে বসে খ্রীষ্টান ধর্মের কেউ কাউকে ইমেইলের মাধ্যমে বড়দিনের শুভেচ্ছা পাঠালে সেইটাও এই নতুন নীতির অধীনে ব্লাসফেমাস হয়ে যেতে পারে। 
সেইটাও কথা না... কথা হইলো দ্বার বন্ধ করে যদি ভ্রমটারে রুখি, সত্য বলে আমি তবে কোথা দিয়ে ঢুকি? দরজা কতটুকু খোলা বা বন্ধ রাখতে হবে এই বিষয়টা খুব খিয়াল কইরা...
পাকিস্তানীরা নিজেদের চোখে এমনে ঠুলি পরাইতে থাকুক... দিনে দিনে হাজার বছর পিছায় পড়ুক, নিজেদের পায়ে কোপাইতে কোপাইতে রক্তশূন্যতায় মৃত্যুবরণ করুক  আমি মনে প্রাণে সেই কামনাই করি। 
সেই সাথে এইটাও আশা করি, অতীতের ভুলে শিক্ষা নিয়ে আমরা আবার অন্তত: যেন এই দৃষ্টান্ত অনুসরণ না করি।
** তথ্যসূত্র: বিবিসি (http://news.bbc.co.uk/2/hi/south_asia/10418643.stm)

