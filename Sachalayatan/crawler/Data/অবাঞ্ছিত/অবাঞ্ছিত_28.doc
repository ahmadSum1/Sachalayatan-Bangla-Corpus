ভ্রান্ত আকাশ



আমি কোনোদিন আকাশ দেখিনি।
মলিন নি:স্তব্ধতায়
এক চোখ এসিড
আর দুই চোখ কালচে ধোঁয়ায়
কোনোদিন আকাশ দেখা হয়নি যদিওবা
কখনো কখনো দূরত্ব দেখি।
সমতল পৃথিবীতে।
হৃদয়টাকে হাতে নিয়ে
ইচ্ছে করে
ছুঁড়ে মারি জোরে..
দূরে... ইচ্ছে করে ছুঁড়ে মারি
যতদূরে তুমি... অপ্সরী বিবর্ণ সুরে
পাশে অবহেলায় পড়ে একগুচ্ছ কাগজ
আর একটা কবিতা।
তারপর আবার
চকোলেটের খোসায় পুরে
রেখে দেই বুকপকেটে।
যখন ছায়ারা প্রত্যাখ্যান করে অস্তিত্ব
আর আমি দেখি
আকাশ হয়ে ওঠা নি:সঙ্গতা ;
নি:সীম, অনন্ত।

