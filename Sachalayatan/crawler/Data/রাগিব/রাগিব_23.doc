উইকিযুদ্ধ - মুক্তিযুদ্ধের ইতিহাস লেখার সমবেত প্রয়াস (পর্ব ১)




ভূমিকা ও প্রস্তাবনা অনেক আকারে বড়ো হয়ে যাওয়ায় সেটা আলাদা পোস্ট হিসাবে রাখলাম। এই পাতায় থাকবে কাজের তালিকা।
(পর্ব ২)
--
মুক্তিযুদ্ধের ইতিহাস লেখাটা ৩৮ বছর ধরে অসমাপ্ত রয়ে যাওয়া একটা কাজ -- নানা কারণে নানা সময়ে বিকৃত হয়েছে ইতিহাস, আর আজ শুরু হয়েছে যুদ্ধাপরাধীদের ইতিহাস লেখার অপচেষ্টা। তাই আসুন, তথ্যপ্রযুক্তির সুবিধা নিয়ে উইকিপিডিয়াকে ভিত্তি করে লিখি মুক্তিযুদ্ধের নিরপেক্ষ ইতিহাস।
শর্তাবলী
১) তথ্যসূত্র হতে হবে শক্তপোক্ত, যাতে কেউ সেটা অনির্ভরযোগ্য বলে সরাতে না পারে। ব্যক্তিগত স্মৃতিচারণ বা শোনা কথা তাই যোগ করা চলবে না, বরং বই পত্র বা পত্রিকা থেকে রেফারেন্স দিতে হবে।
২) যাতে নিরপেক্ষ ও একাডেমিকভাবে গ্রহনযোগ্য একটা তথ্যভাণ্ডার গড়ে তোলা যায়, সেই জন্য লিখতে হবে নিরপেক্ষ ভাষায়, আবেগের আধিক্যের চাইতে চাঁছাছোলা নগ্ন সত্যকে তুলে ধরতে হবে। মুক্তিযুদ্ধের সত্য ঘটনাগুলোই এতো অভাবনীয়, সেগুলোর সরাসরি বর্ণনাই যথেষ্ট।
৩) কোনো খান থেকে কপি পেস্ট করা যাবে না, তবে কোনো তথ্য সূত্র উল্লেখ করে নিজের ভাষায় একটু অন্যরকম ভাবে লিখতে সমস্যা নেই।
টিউটোরিয়াল
উইকির মার্কাপ খুব সহজ, সম্পাদনা ফর্মের উপরে টুলবারে ক্লিক করেই কাজ চালানো যায়। আর সহজ একটা টিউটোরিয়াল পাবেন এখানে।
কাজের তালিকা - প্রথম পর্ব
কাজের তালিকায় উল্লেখ করবো বাংলা ও ইংরেজি উইকির ভুক্তির কথা। যেসব ভুক্তি এখনো লেখা নেই, সেগুলোতে তারকা (*) চিহ্ন দেয়া থাকবে। যারা আগ্রহী, তাঁরা সেই লিংকে ক্লিক করলে সরাসরি সম্পাদনার পাতাটি খুলবে। 
ইংরেজিতে আছে কিন্তু বাংলাতে নেই, এমন ভুক্তি নির্দ্বিধায় ইংরেজি উইকি থেকে বাংলাতে অনুবাদ করে নিতে পারেন। এজন্য ইংরেজি উইকির ভুক্তিটি খুলে সেখান থেকে Edit বাটনে ক্লিক করে লেখাগুলো কপি করে নিন, তার পর বাংলা উইকির পাতাতে সেটার অনুবাদটুকু যোগ করে দিন।
---
প্রথম পর্বে উল্লেখ করছি মুক্তিযুদ্ধ বিষয়ক কিছু ভুক্তির কথা। কালার কোড করে রাখা আছে তালিকাটা, বাম পাশে লাল মানে ভুক্তিটি ঐ ভাষায় নেই, হালকা সবুজ মানে আছে কিন্তু ভালো ভাবে নেই, আর গাঢ় সবুজ মানে মোটামুটি ভালো ভাবেই আছে। 
আসুন, দিনে এক দুই মিনিট করে দেয়া শুরু করি ... সবাইকে বাংলা বা ইংরেজি উইকিতে একাউন্ট খুলে নেয়ার অনুরোধ রইলো, তাতে অভিজ্ঞ উইকিপিডিয়ানরা দরকার মতো সাহায্য ও পরামর্শ দিতে পারবেন।



 
 
 
 


 
বাংলাদেশের স্বাধীনতা যুদ্ধ
 
Bangladesh Liberation War 


 
আগরতলা ষড়যন্ত্র মামলা
 
Agartala Conspiracy Case


 
মুক্তিবাহিনী
 
Mukti Bahini


 
পাকিস্তান সেনাবাহিনীর আত্মসমর্পনের দলিল
 
Instrument of Surrender (1971)


 
অপারেশন জ্যাকপট
 
Operation Jackpot


 
 
 
 


গণহত্যা


 
গোপালপুর গণহত্যা
 
Gopalpur massacre 


 
চুকনগর গণহত্যা
 
Chuknagar massacre


 
জিঞ্জিরা গণহত্যা
 
Jinjira genocide


 
ঢাকা বিশ্ববিদ্যালয়ে গণহত্যা
 
1971_Dhaka_University_massacre


 
বুদ্ধিজীবী হত্যাকাণ্ড
 
1971 killing of Bengali Intellectuals


 
 
 
 


শহীদ বুদ্ধিজীবী


 
গোবিন্দ চন্দ্র দেব
 
Govinda Chandra Dev


 
সেলিনা পারভীন
 
Selina Parvin


 
সন্তোষচন্দ্র ভট্টাচার্য
 
Santosh Chandra Bhattacharyya (Daily Star, গুণীজন)


 
মোহাম্মদ ফজলে রাব্বী
 
Mohammed Fazle Rabbee



এই পোস্টে চোখ রাখুন, ভুক্তিগুলো তৈরী হবার সাথে সাথে ছকের কালার কোডগুলো পরিবর্তন করা হবে। আর তথ্যসূত্র সংক্রান্ত আলোচনাগুলো উইকির সংশ্লিষ্ট ভুক্তির আলাপ পাতায় করা যেতে পারে। যেকোনো সমস্যা হলে বাংলা উইকিতে নিজেদের একাউন্টের আলাপ পাতায় জানাবেন, সারাদিন উইকির কর্মীদের কেউ না কেউ অনলাইনে থাকে, কাজেই সমাধান পেয়ে যাবেন।
--
মুক্তিযোদ্ধাদের কাছে আমাদের অনেক ঋণ ... আসুন, লিখে চলি মুক্তিযুদ্ধের সঠিক ইতিহাস।
(চলবে)

