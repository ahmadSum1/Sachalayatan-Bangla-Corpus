ইতিহাসের সাক্ষী - বিবি মরিয়ম কামান



(ঢাকার মোগল আমলের কামানটি সম্পর্কে বাংলা উইকিপিডিয়াতে যুক্ত করা নিবন্ধ)


বিবি মরিয়ম কামান বাংলাদেশের রাজধানী ঢাকা শহরে অবস্থিত মোগল শাসনামলের একটি নিদর্শন। সপ্তদশ শতকের মাঝামাঝি সময়ে মোগল সেনাপতি মীর জুমলার সময় এটি ঢাকায় স্থাপন করা হয়।(১)
সুবাদার মীর জুমলা আসাম অভিযানে এটি ব্যবহার করেছিলেন। ৬৪৮১৫ পাউন্ড ওজনের এই কামানটি পরে তিনি সুবা বাংলার তদানিন্তন রাজধানী ঢাকার বড় কাটরার সামনে সোয়ারীঘাটে এটি স্থাপন করেন। (২)
পরবর্তীতে এর অর্ধাংশ বালির তলায় তলিয়ে যায়। ১৮৪০ সালে লেখা কর্নেল ডেভিডসনের রচনায় তার উল্লেখ রয়েছে। ১৮৪০ সালে ঢাকার তদানিন্তন ব্রিটিশ ম্যাজিস্ট্রেট ওয়াল্টার্স ব্রিটিশ প্রকৌশলীদের সহায়তায় সোয়ারীঘাট হতে উত্তোলন করে চকবাজার এলাকায় স্থাপন করেন। (১,২)
১৯১৭ সালে ঢাকা জাদুঘরের পরিচালকের উৎসাহে এটিকে সদরঘাটে স্থাপন করা হয়। পরে ১৯৫৭ সালে ঢাকা ইমপ্রুভমেন্ট ট্রাস্ট (ডিআইটি) এর সভাপতি জিএ মাদানী পাকিস্তান সেনাবাহিনীর প্রকৌশলীদের মাধ্যমে এটিকে ডিআইটি অ্যাভিনিউ ও জিন্নাহ অ্যাভিনিউ (বর্তমানের বঙ্গবন্ধু অ্যাভিনিউ) এর সংযোগস্থলে স্থানান্তর করেন। ১৯৮০ এর দশকের শেষভাগে এটিকে ওসমানী উদ্যান এ স্থানান্তরিত করা হয়। (২)
*তথ্যসূত্র
1. ↑ ১ মুনতাসীর মামুন, “ঢাকা: স্মৃতি বিস্মৃতির নগরী“, ৩য় সংস্করণ, ৪র্থ মূদ্রণ, জানুয়ারি ২০০৪, অনন্যা প্রকাশনালয়, ঢাকা, পৃষ্ঠা ১৮০, ISBN 9844121043।
2. ↑ ২ এরশাদ আহমেদ, Mir Jumla's Cannon Bibi Mariam.

(ছবিতে দেখানো হচ্ছে, ১৮৮০ সালের দিকে চকবাজারের দৃশ্য। বড় করে দেখতে হলে ক্লিক করুন।)

