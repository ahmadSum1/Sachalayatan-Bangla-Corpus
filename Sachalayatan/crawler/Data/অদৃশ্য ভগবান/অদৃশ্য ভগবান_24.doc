সচল হলাম আমিও



ভাল লাগছে সচলায়তনে সচল হয়ে । বেশ কিছুদিন আগে যখন সচলায়তনের জন্য ফর্ম ফিলাপ করেছিলাম তখন সেখানে আসল নাম আর সহরের ফিল্ডের জায়গায় লিখেছিলাম বলব কেন? তাই আমি সচলায়তনে সচল হব এরকম আশা করি নি । ভেবেছিলাম আমার এরকম জবাবে তাঁরা হয়তো আমার ফর্ম বাতিল করবেন । কিন্তু তা হয় নি । হয়ত এঁদের মধ্যে কেউ কেউ আমার ব্লগস্পটের ব্লগ পড়েও থাকতে পারেন ।
ছদ্মনামে ব্লগিং করি বলে অনেকেরই প্রশ্ন কেন আমি আমার আসল নামে ব্লগিং করি না । আমার কিন্তু এই ছদ্মনামে ব্লগিং করতে ভালই লাগে । মনে হয় আমি যেন আরেকটা পরিচয় পেয়েছি যা আমার নিজের পরিচয় থেকে কিছুটা আলাদা ।
কিছুদিন আগে যখন তসলিমা নাসরিনের উপর ভারতের হায়দ্রাবাদে আক্রমন হয়েছিল তখন আমি আমার ব্লগে তার বিরুদ্ধে প্রতিবাদ জানিয়েছিলাম । সহব্লগার রেজওয়ান এবং অপর্ণা আমার সেই লেখা তুলে ধরেছিলেন গ্লোবাল ভয়েস অনলাইনএ । এমনিতে আমার ব্লগ বেশি কেউ পড়েন না । কিন্তু তার মধ্যেও যে আমি কিছু মানুষের কাছে পৌছাতে পেরেছি তাতে আমার ভালো লেগেছিল । সচলায়তনের মতো সাইটে লেখার সবথেকে বড় সুবিধা হল এই যে সহজেই অনেক বেশি মানুষের কাছে পৌছানো যায় ।যেটা ব্লগস্পটে সম্ভব না । কারন সেখানে ব্লগগুলি বিচ্ছিন্ন দ্বীপের মতো । কিন্তু আবার কখনও কখনও এই ধরনের সাইটে সাইট মডারেটর দের সাথে মতান্তর হবার সম্ভাবনাও উড়িয়ে দেওয়া যায় না ।
প্রথম থেকেই আমি সচলায়তনের পাঠক । সাইটটি বেশ খাসা হয়েছে সে কথা স্বীকার করতেই হবে অন্তত বিভিন্ন উপযোগিতা আর ডিজাইনের দিকে লক্ষ্য রাখলে । 

