লাইফ ম্যাগজিনের অজস্র দুষ্প্রাপ্য ছবি এবার সুলভ



আজকে অফিসিয়াল গুগল ব্লগে আবার একটা ভাল খবর পেলাম । বিখ্যাত চিত্র সংবাদপত্র লাইফের সাথে গুগল একটি চুক্তিতে এসেছে । এর ফলে লাইফের কাছে থাকা প্রায় এক কোটি ছবির পুরোটাই গুগল ইমেজ সার্চের মাধ্যমে আমরা দেখতে পারব । এর মধ্যে প্রায় কুড়ি শতাংশ ছবি আপলোড হয়ে গেছে এবং বাকি ছবিগুলিও আগামী কয়েক মাসের ভিতরে আপলোড হবে ।
এই ছবিগুলির বেশিরভাগই কখনও কোথাও ছাপা হয়নি । লাইফ ম্যাগজিনেও এর খুব কম অংশই ছাপা হয়েছে । ফলে দুষ্প্রাপ্য তম ছবিগুলিও এখন সহজলভ্য হবে । 
এর ফলে ভারতীয় উপমহাদেশেরও বহু আগে না প্রকাশিত হওয়া ছবি আমরা দেখতে পাব । আজ নেতাজী সুভাষ এবং রবীন্দ্রনাথের কয়েকটি ছবি দেখলাম যা আগে কখনও দেখিনি । এছাড়া পুরনো কলকাতার বেশ কিছু ছবিও নজরে পড়ল । এই ছবিগুলির বেশিরভাগেরই মনে হয় আর কপিরাইট নেই । তাই উইকিপিডিয়াতেও এগুলি ব্যবহার করা যাবে । 
লাইফ আর্কাইভের ঠিকানা - http://images.google.com/hosted/life

রবীন্দ্রনাথ

সুভাষচন্দ্র
 ১৯০৩ সালে দিল্লিতে লর্ড কার্জনের দরবার 

