ট্রাভিস, ঢাকা শহর কিংবা একজোড়া ভীরু স্বপ্ন 



ট্রাভিসকে দেখে আমার হিংসা হয়। নিউয়র্কের মনোরম মনোটোনাস লাইফে তার জীবন যখন বিষিয়ে উঠেছে, তখন সে দুদিন আগে পরিচয় হওয়া এক কিশোরী পতিতাকে দালালদের খপ্পর থেকে বাঁচানোর সিদ্ধান্ত নেয়। এমন না যে, সে মেয়েটার প্রেমে পড়েছে। তার প্রেম তো অন্য কেউ, অন্য কোনখানে। 
আমিও মাঝে মাঝে ট্রাভিসের মত হবার স্বপ্ন দেখি। চাকুরির পেছনে ঘুরতে ঘুরতে আমি ক্লান্ত। প্রতি শুক্রবার এজায়গায়-ওজায়গায় পরীক্ষা দিতে দিতে আমি পরাজিত হয়ে উঠেছি। ট্রাভিস তো তাও এক সময় জীবনের একটা লক্ষ্য খুঁজে পেয়েছিলো। আমিও সেরকম একটা লক্ষ্য খুঁজে নিতে চাই। সেটা মিশন হলেও চলবে, ভিশন হলেও ক্ষতি নেই।
এক সিনিয়র ভাইর সাথে সেদিন কথা হচ্ছিল। পলাশীর মোড়ে হালিম খেতে খেতে ভাইয়া জীবন দর্শন কপচাচ্ছিলেন। বেকারেরা সব দর্শনই খায় ভালো। কখনো তিনি বলছেন, দ্যা গ্রাস ইজ অলওয়েজ গ্রীণ অন দ্যা আদার সাইড...কখনো বা "উই অল আর ফাকড। মোর অর লেস।" 
ভাইয়াকে বললাম, বস, দেখেন না, আপনাদের কোম্পানিতে একটা জব হয় কিনা?
ঢাকায় তো কোন পোস্ট খালি নাই। রংপুর, দিনাজপুর,রাজশাহী---ওদিকে করতে পারবে? নাইট শিফট কিন্তু...
আমি বললাম, এনিটাইম, এনিহোয়ার।
শুক্রবারও কিন্তু কাজ করতে হবে।
আমি বললাম, এনিটাইম, এনিহোয়ার।
ট্রাভিসের মত আমারও রাতে ঘুম হয় না। আমি ফিরিঙ্গি ফুটবলের ফাঁকে ফাঁকে ফুটবল ললনাদের বুকের ভেতর উঁকি দেবার চেষ্টা করি। আমার এই ঘুমের সমস্যা নিয়ে এক সাইকায়াট্রিস্ট বন্ধুর সাথে সেদিন কথা বললাম। ও বললো, সফট পর্ণ দ্যাখ। ঘুমের সমস্যা কেটে যাবে। আমি হাই তুলে বললাম, দেখি তো। কিছুক্ষণ পর গল্পগুজব করে ওর চেম্বার থেকে বেরিয়ে পড়লাম। ওর বাবাও মনোরোগ বিশেষজ্ঞ ছিলেন। বাপের চেম্বারে এখন ছেলে জাঁকিয়ে বসেছে।
ঢাকা শহরে বড় পর্দায় পর্ণ দেখার ব্যবস্থা নেই। থাকলেও আমার জানা নেই। সেদিন আমার মেসের সবাই যার যার কাজে গিয়েছে। আমারও টিউশনি নেই। এই সুযোগে নীরাকে মেসে ডেকে আনলাম।  কর্পোরেট জব করা বন্ধুর ৪৬ ইঞ্চি স্ক্রীনে দুধের স্বাদ ঘোলে মেটানোর চেষ্টা করলাম (উপমাটা একটু ক্লিশে হয়ে গেলো না?)। এক ফিরিঙ্গি কন্যা আর দুই আফ্রো_এ্যামেরিকান যুবকের ভিজ্যুয়াল। 
চমৎকার ক্যামেরার কাজ। কালার কারেকশনও ভালো লাগার মত। কিন্তু নীরার সেটা ভালো লাগলো না। নীরাকে আমি চিরতরে হারালাম। আমি এখন তার কাছে এখন একজন 'গডড্যাম সুযোগসন্ধানী লুজার'। শুনলাম, তার বিয়ের কথাবার্তা চলছে। পাত্র আর্মি অফিসার। নেক্সট ইয়ারে ইউএন মিশনে আচ্ছে। বিয়েটা তার আগেই সেরে ফেলতে চাচ্ছে। 
ঢাকা শহরটা দিনে দিনে পরাজিত আর নষ্টদের আখড়ায় পরিণত হচ্ছে। যারা নষ্ট হচ্ছে, তারা জয়ী হচ্ছে। কিংবা যারাই জয়ী হচ্ছে, তারাই নষ্ট হচ্ছে। পরাজিতদের আবার রকমভেদ আছে। একদল এইখানেই ধুঁকে ধুঁকে অনেকগুলো মিনিট সেকেন্ড আর মাস বছর কাটিয়ে দিচ্ছে। আরেকদল তাদের পরাজয়কে গ্যালভানাইজ করার জন্য দূরদেশে পাড়ি জমাচ্ছে। ট্রাভিস তো তবু নিউয়র্কের জঞ্জাল সাফ করার স্বপ্ন দেখেছিলো। আমি অনেক ভীরু আর স্বপ্নহীন। আমি এই ঢাকা শহর ছেড়ে পালানোর শর্টকাট খুঁজি সারাদিন। নিউয়র্কের জঞ্জালগুলো দেখতে খুব সাধ হয় আমার।
কোন একদিন মাঝরাতে ঝুম ব্‌ষ্টি হয়। আমি দরজা খুলে বেরিয়ে পড়ি শুদ্ধ হতে। 
দূরে এক ষোড়শীর অবয়ব দেখা যাচ্ছে। এতো রাতে সে এখানে কী করছে? সেই কি আইরিসের মত বাড়ি ছেড়ে পালিয়ে এসেছে ঝগড়া করে? নাকি ভবিষ্যৎ বুনবার আশায় কোন প্রেমিকের সাথে তার মেঘের দেশে যাবার কথা? মর্ত্যের ভীরু প্রেমিক শেষ মুহূর্তে এসে পিছু হটেছে?
মেয়েটাকে তার বাপ-মা'র কাছে ফিরিয়ে দেয়া দরকার। ওকে নিশ্চয়ই আমি আইরিসের ভাগ্য বরণ করতে দিতে পারি না।
কেন জানি কালকের ঢাকা শহরের সূর্যটাকে আমি অনেক উজ্জ্বল আর রংধনু দেখতে পাচ্ছি।

