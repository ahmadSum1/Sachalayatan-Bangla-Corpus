পাত্রীর আগে কোন অ্যাফেয়ার ছিল কিনা



সম্প্রতি কিছু পরিচিত মানুষের বিয়ে খুব কাছ থেকে দেখার সৌভাগ্য হয়েছে। এ লেখাটা সেই অভিজ্ঞতা থেকেই লেখা। শিরোনাম দেখে কেউ আবার ভেবে বসবেন না যে লেখাটায় 'সেটল ম্যারেজ' এর বিরুদ্ধে একগাদা বিষোদগার করা হয়েছে। ব্যাপারটা মোটেও এমন কিছু নয়। আমি বরং এখন পর্যন্ত বাংলাদেশের যা সামাজিক প্রেক্ষাপট, তাতে সেটল ম্যারেজের কোন ভাল বিকল্প দেখছি না। একটা এগজ্যাম্পল দিয়ে ব্যাপারটা ক্ল্যারিফাই করি।
ভার্সিটিতে আমাদের সেকশনে মোটামুটি জনা পঞ্চাশেক ছেলে আর গোটা পাঁচেক মেয়ে পড়ে। ধরে নিলাম, এই পাঁচ সুকন্যার সাথে আমাদেরই পাঁচ সুপুত্রের ভাব-ভালবাসা হয়ে গেলো। আরও দশ-বারোটি ছেলে বাইরের মেডিক্যাল-ভার্সিটি থেকে তাদের পছন্দমত জীবনসঙ্গী জুটিয়ে নিল। বাকি রইলো কুড়ি-পঁচিশটির মত হতভাগা। এখন এই হতভাগাদের জন্য কী ওয়েট করছে? সেটল ম্যারেজ বৈ তো কিছু নয়। সেটল ম্যারেজ তাই একটা বাস্তবতা, তা আপনি স্বীকার করুন আর নাই করুন। এবং সম্ভবত এই প্রথাটি আরো বহু বছর ধরে আমাদের সমাজে (গৌরবের সাথে কিনা জানি না) টিকে থাকবে।
তো, সবাই যেটা বলে থাকেন, সেটল ম্যারেজের সবচেয়ে খারাপ দিকটি হল 'কনে দেখা'। সময়ের সাথে সাথে at least শহুরে সমাজে এর অনেক মডিফিকেশন এসেছে। 'পরিবারের সবাই মিলে গরু দেখার মত করে কনে দেখা' এই ব্যাপারটার ওপর 'বর-কনের রেস্টুরেন্ট ডেটিং' এই জাতীয় নানা ধরণের প্রলেপ লাগিয়ে গোটা প্রসেসটাকে আপাতদ্‌ষ্টিতে গ্রহণযোগ্য করে তোলা হয়েছে। কিন্তু, যে ব্যাপারটা আমার কাছে ভয়াবহ দ্‌ষ্টিকটু লেগেছে তা হল, সিনিয়র-জুনিয়র নানা সোর্স লাগিয়ে মেয়ের চরিত্র সম্পর্কে খোঁজখবর নেয়ার চেষ্টা করা। মেয়ের আগে কারো সাথে অ্যাফেয়ার ছিলো কিনা, থাকলে কার সাথে ছিলো, কতদিনের অ্যাফেয়ার---ইত্যাদি নানা প্রশ্নে পাত্রীর বন্ধুবান্ধবকে মোটামুটি অতিষ্ঠ করে তোলা হয়। আমার কোশ্চেন হচ্ছে এই ধরণের গোয়েন্দাগিরি করার যৌক্তিকতা নিয়ে। ধরুন, মেয়ের আগে একটা অ্যাফেয়ার ছিলো। আর অ্যাফেয়ার থাকলে মেয়ের বন্ধুবান্ধব সবাই সেটা জানবে। এখন আপনি যখন শার্লক হোমস সেজে মেয়ের  অতীত ইতিহাস উদ্ধারে ব্রতী হবেন, তখন সবাই মেয়ের বন্ধুবান্ধব সবাই আপনাকে ব্লাফ দেয়, আপনি কিছু করতে পারবেন? 
পাত্রপক্ষ হয়তো বলবেন যে বিয়ের আগে মেয়ের খোঁজখবর করবো না-এ কেমন কথা? হ্যাঁ, খোঁজখবর যদি করতেই চান, তো আপনার ছেলেটিকেই সে দায়িত্ব দিন না কেন? সেই তার ভবিষ্যত জীবনসঙ্গীর সাথে কথা বলে জেনে নিক, তার অতীত ইতিহাস কী এবং কত প্রকার। তা না করে কিশোর গোয়েন্দা লাগিয়ে একজন মানুষের অতীত নিয়ে ক্যাঁচাকেঁচি করাটাকে আমার কাছে অন্তত খুব বীভৎস আর অশ্লীল মনে হয়েছে।
এ প্রসঙ্গে আমার এক বন্ধুর বক্তব্য উদ্ধ্‌ত করার লোভ সামলাতে পারছি না। রিসেন্টলি ওর বড় ভাইয়ের বিয়ে হয়েছে। ওর কথা হল, "আমার ভাই জীবনে অ্যাফেয়ার করে নাই। তো তার জন্য এমন পাত্রীই লাগবে যার আগে কোন অ্যাফেয়ার ছিলো না।" বাহ! কী সুন্দর লজিক। এরকম বাচ্চাদের মত যে আবদার করে তাকে কীভাবে কী বোঝাবো, তাই এখনো ভাবছি বসে বসে।
শেষকথাঃ
যে কটি বিয়েতে আমার মোটামুটি সংশ্লিষ্টতা ছিলা, দুর্ভাগ্যক্রমে তার সব কটিতেই আমি বরপক্ষে ছিলাম।  আমার অভিজ্ঞতার ঝুলি তাই তেমন সম্‌দ্ধ নয়। কনেপক্ষের কেউ কি বলতে পারবেন, বর বেচারার চরিত্রও কি এভাবে গোয়েন্দা লাগিয়ে কেটেছিঁড়ে ব্যবচ্ছেদ করা হয়? যদি, তাই হয়, তাহলে আমার কোন আপত্তি নেই। আর যদি তা না হয়, তবে তো আমার মনে হয় আজ থেকেই বিপুল বিক্রমে তা চালু করা উচিত। 
  ---আশফাক আহমেদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%73%68%66%61%71%5f%70%6f%6c%69%74%40%79%61%68%6f%6f%2e%63%6f%6d%22%3e%61%73%68%66%61%71%5f%70%6f%6c%69%74%40%79%61%68%6f%6f%2e%63%6f%6d%3c%2f%61%3e%27%29%3b'))

