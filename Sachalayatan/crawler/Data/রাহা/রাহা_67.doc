পাঠকের ভালোবাসা আর বিশ্বাসকে পুজিঁকরে প্রথম আলোর পুজিঁবাজারে বাণিজ্য এবং আমরা



যা কিছু ভালো তার সাথে প্রথম আলো ।
আমি তো এমনি এমনি খাই রকমের জনপ্রিয় একটি বিজ্ঞাপনের লাইন । একবিংশ শতাব্দির মুক্তবাজার অর্থনীতির যুগে আমরা আমদের খোলাবাজার নিয়েই যখন যুক্ত হয়েগেছি মুক্তবাজারে তখন নিজের ঢোল নিজেই না পেটালে নানারকম বিপদ-আপদ । বিগত শতাব্দির নিজের ঢোল নিজেই না পেটানোর প্রবাদ কিংবা মতবাদ তাই একবিংশ শতাব্দিতে এসে খারিজ হয়ে গেছে ।এখন আত্ম সচেতনতার জামানা । তাই নিজের ঢোল অন্যের হাতে বাজাতে দেয়া মুর্খতা , তাছাড়া যখন তখন ফেটে যাবার সমুহ বিপদ । সব কিছু আগে পিছে চিন্তা করেই এই জামানায় এসে সবাই নিজের ঢোল পেটানোর সিদ্ধান্ত নিয়েছে । তাই প্রথম আলো তা থেকে কেন পিছিয়ে থাকবে । আর সবার বাজনা সবসময় জনপ্রিয় হয়না , অনেক অনুঘটক-প্রভাবক সবকিছুর সমন্বয়ে আসে সেই জনপ্রিয়তা । তবে সবকিছুর শেষ কথা হচ্ছে 'যা কিছু ভালো তার সাথে প্রথশ আলো' বিজ্ঞাপনটি জনপ্রিয় হয়েছে ।যদিও বাস্তবে আদতেই ১০০% হালাল কিনা ক্রেতা কিংবা বিক্রেতা কেউ নিশ্চি হননা কিংবা হবারও প্রয়োজনও বোধ করেন না ।
প্রথম আলো পত্রিকা প্রকাশের পর থেকে বেশকিছু বিষয় আর ভূমিকা তার পাঠক প্রিয়তা বাড়িয়েছে । স্বভাবে বাঙালি বলেই শুধু নয় মানুষ হিসেবে আঙ্গুল দিতে না পারলেও তা দেখতে সবারই কমবেশি ভালো লাগে । স্বৈরাচার বিরোধী খ্যাত পত্রিকা যায়যায়দিন এরপর প্রথম আলো সেই একই ফর্মুলায় খুব সহজেই আঙ্গুলবাজদের জনপ্রিয়তা পেয়ে যায় । সেই সাথে সঞ্জিবদার পাঠক ফোরমখ্যাত সেইসব তৈরী পাঠক আর বাহিনীর প্রথম আলোর বন্ধুসভায় যোগদানসহ নানারকম বাণিজ্যের হিতকারী প্রবণতায় তা দিনে দিনে বাণিজ্য সফলতা ও পাঠক জনপ্রিয়তায় এগিয়ে যায় । সেই প্রথম আলোর ঢোলের বাড়ি কেমন কর্কশ ছিল । প্রচার সংখ্যায় সবার শীর্ষে টাইপ বিজ্ঞাপন আমার মতন ক্ষুদ্রাকার পাঠককে কেমন যেন কুণ্ঠিত করত ।
সারা বিশ্বে যখন মুক্তবাজারের মুক্ত হাওয়া তখন আমাদের খোলাবাজার কেন বাদ যাবে । যদিও আমার ধারণা এই মুক্তবাজার কন্সেপ্টটা আমদের খোলাবাজার থেকেই উদ্ভূত । তাই দেশের বুদ্ধি বৃত্তিক জনগোষ্ঠি বাণিজ্যে নেমে গেল । আর তার সহায়সম্বল যেহেতু খুলির ভিতরের হলদেআঠালে জাতীয় ঘিলু নামক পদার্থ তাই সম্বল নিয়ে নেমে পড়ল । আর সেই ঘিলু যেহেতু বাজারে কাচামালের মতন বিকানো যায়না তাই সেই ঘিলু থেকে নানারকম গোলটেবিল, ত্রিভুজটেবিল চতুষ্পদী নানাপদের খাদ্য বাজারজাত করা হলো । সবরকম সুস্বাদু মুখরোচক খাদ্য আমরা গোগ্রাসে গিলতে লাগলাম । আর তার ফলশ্রুতিতে সমাজে নতুন কাচা পয়সার মোড়ল এলো । মোড়ল হতে শুধু টাকা পয়সা থাকলে চলেনা চাই সমাজের ক্ষমতাবানদের কৃপাদৃষ্টি । তাই নতুন মোড়ল শুরু করলেন ক্ষমতাবাজদের তৈলমর্দন । জলপাই এ তেল দেন যেন আচার কবশীদিন টেকে অফ সিজনে বিকিয়ে বেশী লাভ!!সমাজের মহাজনদের আস্থাভাজন হতে তার বেশী সময়ও লাগেনা । তিনিও ক্রমে রমজানের লাইফ কেইস স্টাডি করে সফল ভাবে এগুতে থাকেন । বিভিন্ন জায়গা থেকে নিজে যেমন পৈতা আমদানী করেন তেমনি অনেক ক্ষেত্রে পৈতা বিতরণও শুরু করেন ।
ক্রমে ক্রমে আঙ্গুলবাজ , তরুণ আর ভোলেভালা পাঠকের ভালোবাসা আর বিশ্বাসকে পুজিঁকরে প্রথম আলো পুজিঁবাজারে শক্তিশালী হয়ে ওঠে । শুরু হয় পুজিঁর বাণিজ্য ।অন্য বেনিয়ারাও লগ্নিকরেন । জমে ওঠে বাণিজ্য ।  সেই কাচাঁটাকা আর জমজমাট পসরা আর ক্ষমতা তাদের করে তোলে অন্ধ আত্মবিশ্বাসী বাণিজ্যে লগ্নি করতে করতে তারা একসময় পাঠকের বিশ্বাস ভালোবাস লগ্নি করতেও দ্বিধান্বিত হয়না । শেষ অবধি আজ দেশকে ও অন্যের হাতে তুলে দিতেও তাদের কুন্ঠা নেই । কতিপয় নরসুন্দর , উর্দিধারী আর নয়া মোড়ল মিলে করছে সেই পায়েতারা ।
কিন্তু ভোলেভালা হলে সব মানুষই নিজেরটা বোঝে । কেউ ষোল আনা আর কেউ হয়তো ১ আনা । আর বাঙালি যদিও সময়মতন বোঝেনা তবে বোঝে । পাঠকরা দিন যাবার পরে হলেও নেশাগ্রস্ত প্রথম আলোর বানণজ্য নেশা বুঝে গেছে । বেশ কিছুদিন থেকেই তেলে মাথায় তেল দেয়া , জলপাই প্রেম সবকিছু মিলিয়ে প্রথম আলোর পাঠকসমাজ দ্বিধাগ্রস্ত । প্রিয় পত্রিকার এমন করুণ অবস্থা নিয়ে হতাশ । ঠিক তখনি পুজিঁপতিগণ বাজারে তাদের কাটতির কমতি দেখে ফন্দি আটেন তবে ফন্দি খুব সস্তা দরের । শিবিরের পত্রিকার বস্তাপচা রদ্দিমাল তারা চালান করে দিল । মোল্লারা হুংকার দিল । এখন নিশ্চয়ই এই পত্রিকার পাঠককুল আর পিছিয়ে যাবেনা । এমন আপদ কালীন সময়ে অতীতের সবভুল দালালির কথা ভুলে গিয়ে আবার তার ভালোবাসর পত্রিকাটি কোলে তুলে নেবে । হয়তো নেবে কিন্তু সেই একই কায়দায় যে আবার আমাদের মতন হতদরিদ্র পাঠক সহ বিকিয়ে দেবে না পুজিঁবাজারে তার গ্যারান্টি কি ?

