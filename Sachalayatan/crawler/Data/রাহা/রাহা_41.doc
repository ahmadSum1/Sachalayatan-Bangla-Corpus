শিক্ষক-শিক্ষার্থী মুক্তি প্রসংগঃ সংযম আর ধৈর্য্যেরও সীমা আছে! সংযমকে কি তবে সরকার দুর্বলতা ভাবছে ??



ঢাকা বিশ্ববিদ্যালয়ের শিক্ষক-শিক্ষার্থীরা এখনও মুক্তি পাননি । যদিও কিছুদিন আগেই সরকার আন্দোলনরত শিক্ষক-শিক্ষার্থীদের আন্দোলন থেকে বিরত থাকতে বলেছিলেন আর সকল শিক্ষক-শিক্ষার্থীদের মুক্তি দেবার অঙ্গীকার করেছিল ।
সবাই মেনে নিয়ে তখনকার মতন সকল আন্দোলন কর্মসূচি উঠিয়ে নিয়েছিল , সেটা ডিসেম্বরের শুরুতে কিন্তু শীতকালীন ছুটি ঈদ পেরিয়ে আরেকটি নতুন বছর এলা কিন্তু মুতক্তর কোন খবর নেই । কিন্তু কেন?? তবে কে অঙ্গীকার করল আর কেইবা সেই অঙ্গীকার ভুলে গেল ??
প্রশ্ন আছে উত্তর নেই !! কেননা উত্তর দেবার কেউ নেই ।
সরকার শর্ত দিয়েছিল শিক্ষক-শিক্ষার্থীদের বিচার হবে, সাজা হবে এবং তারপর রাষ্ট্রপতি ক্ষমতা বলে তাদের মুক্ত করে দেবেন । কি চমৎকার পরিকল্পনা, তাতে কি দেশের আইন কানুন ঠিক থাকে ?? বিচার বিভাগের সম্মান বাড়ে ?? কি অদ্ভুত যুক্তি , বুদ্ধিযে হাটুর তাতে কানো প্রশ্ন থাকে না ।
[সেই আইউবশাহী থেকে ইয়াহিয়া-টিক্কাখান-জিয়া-এরশাদ হয়ে মইন, এরা প্রতিবার এসেই আমাদের গণতন্ত্র শেখায়, আর শেখায় দেশের রাজনীতিবিদরা দুর্নীতিবাজ । সেটা সেই আমলে শেরে বাংলা, হোসনে শহীদ সোহরওয়ার্দী ভাসানী ছিলেন আর হাল আমলের রাজনীতিবিদরাও । আবার এই সামরিক জান্তারাই এইসকল রাজনীতিবিদদের নিয়ে দল গড়বেন , সামরিক উর্দি ছেড়ে বেসামরিক রাজনীতিবিদ হবেন । মাঝে নন্দঘোষ শুধু রাজনীতিবিদরা । এই খেলা নতুন নয় , এই ঘটনাও নতুন নয় । তার পরও একশ্রেনীর চাটুকার রাজনীতিবিদ, ব্যভসায়ীরা তাদের সাথে জোট বাধে ।তার সাথে আমরা ব্যাকল আমজনতাও বলি ঠিক ঠিক !! দেশের যা অর্জন যা প্রাপ্তি ভুলে গেলে চলবে না তার সবটুকুই দিয়েছেন রাজনীতিবিদরা। তারা এদেশেরই মানুষ । দেশে যদি দুর্নীতি হয় , তাদেরও কেউ কেউ দুর্নীতি করবে সেটাই স্বাভাবিক, তারা তো ফেরেস্তো নয় !কিন্তু বরাবরই এই উর্দিধারীরা গাছের এবং তলার দুটো ফলই খেয়ে যাবে আমরা তাকিয়ে তাকিয়ে দেখব ?? ]
যেকোন আন্দোলন হলেই সুশীল, সুধীজন খুব চিন্তিত হয়ে পড়েন , তারা এই ভাংচুর প্রতিবাদ হরতাল পচ্ছন্দ করেন না । তাই শিক্ষক-শিক্ষার্থীরা যখন শান্ত-মৌন-মানববন্ধন প্রতিবাদ করে যাচ্ছে তখন তারা কোথায় ?? তাদের কোন ভ্রুক্ষেপও দেখছি না ?? শিক্ষাপ্রতিষ্ঠানে কালো ব্যাজ ধারণ, ক্লাস বর্জন, মানব বন্ধন চলছে । আগামী কাল থেকে শুরু হবে আমরণ অনশন । সংযম আর ধৈর্য্যেরও সীমা আছে! সংযমকে কি তবে সরকার দুর্বলতা ভাবছে ??
সরকারের কি উচিত নয় সময় তাকতেই সমস্যার সমাধান করা ??
 ভুলে গেলে চলবে না সংযম এর সীমা পেরিয়ে গেলে কোন শক্তি আর রুখতে পারবেনা , বন্দুকের নল কখনও গদি চিরস্থায়ী করতে পারে নি , পারে না ।
শক্তি যদি ক্ষমতার উৎস হয় তবে বন্দুর নল এর শক্তি সামগ্রিক শক্তির কাছে বাতুলতা মাত্র ।
তাই , শিক্ষক-শিক্ষার্থীরা সংযমকে সম্মান করে সমস্যার সমাধান হোক । আমাদের প্রত্যাশ তাই ।

