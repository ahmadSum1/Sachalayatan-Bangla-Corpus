দুঃখ প্রকাশ নয় পাকিস্থানের ক্ষমা চাইতে হবে (একাত্তরে গণহত্যাঃ বাংলাদেশিদের কাছে দুঃখ প্রকাশ করেছে পাকিস্তানীরা)



দুঃখ প্রকাশ নয় পাকিস্থানের ক্ষমা চাইতে হবে(একাত্তরে গণহত্যাঃ বাংলাদেশিদের কাছে দুঃখ প্রকাশ করেছে পাকিস্তানীরা)
১৯৭১ সালে পাকিস্তানি সেনাদের গণহত্যার কারণে বাংলাদেশের জনগণের কাছে দুঃখ প্রকাশ করেছে সে দেশের বিভিন্ন শ্রেণী-পেশার মানুষ। পাকিস্তানের প্রতিষ্ঠাতা মোহাম্মদ আলী জিন্নাহর জন্মদিন উপলক্ষে গত মঙ্গলবার ইসলামাবাদ প্রেসক্লাবে এক অনুষ্ঠানে এ ব্যাপারে একটি প্রস্তাবও নেওয়া হয়। এ অনুষ্ঠানে সাংবাদিক, আইনজীবী, ছাত্র ও সুশীল সমাজের প্রতিনিধিরা উপস্থিত ছিলেন।
পাকিস্তানের জিও টেলিভিশন চ্যানেলের নির্বাহী সম্পাদক হামিদ মীর গণহত্যার ব্যাপারে বাংলাদেশের মানুষের কাছে দুঃখ প্রকাশের প্রস্তাব পেশ করেন। অনুষ্ঠানে উপস্থিত সাংবাদিক, আইনজীবীসহ বিভিন্ন পেশার মানুষ এ প্রস্তাব সমর্থন করে। পরে সমাবেশে একই বিষয় লেখা একটি ব্যানার প্রদর্শন করা হয়।
অনুষ্ঠানে হামিদ মীর বলেন, জিন্নাহ দিবসে আমরা একাত্তরের গণহত্যার কারণে বাংলাদেশিদের কাছে দুঃখ প্রকাশ করছি। তিনি বলেন, তৎকালীন পাকিস্তানের সামরিক শাসকেরা বাংলাদেশি ভাইদের অধিকার হরণ করেছিল বলে আমরা তাদের হারিয়েছি। সেই গণহত্যার কারণে আজ আমাদের অবশ্যই তাদের কাছে দুঃখ প্রকাশ করতে হবে।
উপস্থিত বিভিন্ন পেশাজীবীর উদ্দেশে হামিদ মীর বলেন, মনে করুন, সামরিক সরকারের দমন-নিপীড়নের বিরুদ্ধে আজ ৫৫ দিন আমরা প্রতিবাদ করছি। বেনজির ভুট্টো ও নওয়াজ শরিফ দুজনই আমাদের প্রতিবাদশিবির ঘুরে গেছেন এবং আমাদের প্রতি সমর্থন জানিয়েছেন।
ইসলামাবাদ প্রেসক্লাব আয়োজিত এ অনুষ্ঠানে ১৯৭১ সালে ঢাকায় নিযুক্ত পূর্ব পাকিস্তান সরকারের তথ্যসচিব হিসেবে দায়িত্ব পালনকারী রোয়েদাদ খানও অনুষ্ঠানে উপস্থিত ছিলেন। তিনিও বাংলাদেশিদের প্রতি দুঃখ প্রকাশের প্রস্তাবকে সমর্থন করেন। রাজনৈতিক নেতাদের মধ্যে ইমরান খান ইতিমধ্যে এ উদ্যোগকে সমর্থন জানিয়েছেন। (তথ্যসূত্রঃ প্রথম আলো)
পাকিস্থানের বিভিন্ন পেশাজীবিদের অনেক দেরীতে হলেও এই বোধদয়কে স্বাগত জানাই । হামীদ মীরকে ধন্যবাদ । কিন্তু ১৯৭১ নারকীয় গণহত্যা কোন সাধারণ বিষয় নয়, পৃথিবীর ইতিহাস এই গণহত্যা পাকিস্থানীদের নৃশংসতার স্বাক্ষর বয়ে বেড়াবে আজীবন । যতক্ষণ পর্যন্ত পাকিস্থান রাষ্ট্র এই গণহত্যার জন্য ক্ষমা না চাইবে ততোক্ষণ পর্যন্ত আমরা তাদের ক্ষমা করতে পারি না । এটা কোন সাধারণ বিষয় নয় ভুল হয়ে গেছে তাই সরি , রাষ্ট্র যেখানে এমন মানবতা বিরোধী পৈশাচিক কর্ম করে তখন রাষ্ট্রকেই ক্ষমা চাইতে হবে । পাকিস্থানীরা বেঈমন , সেটা নতুন নয় । ১৯৭৪ এর চুক্তিকেও তারা পালন করেনি । আমরা সেই চুক্তিতে শপথ নিয়ে পাকিস্থানী সরকার যে ক্ষতি পূরণের অংগীকার করেছিল সেই দাবীও মাফ করে দিব কিন্তু তার আগে পাকিস্থান রাষ্ট্রকে তার কৃতকর্মের জন্য করজোড়ে ক্ষমা প্রার্থনা করতে হবে । এমন দুঃখ প্রকাশ জনগণের প্রতি জনগনের সহমমর্িতা, সেটা ১৯৭১ও ছিল । কেননা কোন বিবেকবান মানুষ গণহত্যা কে সমর্থন করেনা । ১৯৭১ তো করেনি আর বর্তমানে প্রশ্ন আসে না ।
দুঃখ প্রকাশকারীদের ধন্যবাদ তবে তাদের উচিত একটি সভ্য রাষ্ট্র হিসেবে পাকিস্থানকে বাংরাদেশের কাছে ক্ষমা চাইতে বাধ্য করা ।

