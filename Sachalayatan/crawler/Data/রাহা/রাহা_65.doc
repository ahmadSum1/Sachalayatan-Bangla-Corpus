জয়তু মানবঃ চিত্ত যেথা ভয়শূন্য, উচ্চ যেথা শির



[লেখার শেষ অংশ প্রথমে ]
কিন্তু বিপত্তি ঘটলো তখনি ।  মানবন্দ্রে ১৬৪ ধারায় জবানবন্দি দেবে না । আদলতের সামনে দাড়িয়ে মানব একাগ্রভাবে ভয়শূন্য চিত্তে উচ্চ শিরে তার বিরুদ্ধে আনীত অভিযোগে জবানবন্দি দিতে অস্বীকৃতি জানায় । সাবাস !!
সাবাস মানব !!! এক মানব যতো মানুষের জন্য জরুরী রক্ত সংস্থান করে দিয়েছে ততো গুলো মানুষ এর দুহাত ঢেকে দিতে পারে এইসব সাজানো নাটকের মহড়া মুহুর্তে । তাদের জমায়েত যেকোন রাজপথ এ লম্বা হতে পারে তিন কিলো । জয়তু মানবেন্দ্র !! যেমন ইচ্ছে তেমনি ভাবে চালানো যায়না , সাতদিন কেন হাজার দিনের রিমান্ডও মানসিক শক্তিকে পর্যাদুস্ত করতে পারেনা । আদলতের মন্জুর করা সাতদিনের রিমান্ড আর বোনাস ১ দিনের রিমান্ড , ভয়ভীতি শাররিক আর মানসিক যন্ত্রণা মাবকে টলাতে করতে পারেনি । পারে না । পারেনা এভাবে সব অমানবিক নির্যাতন, ক্ষমতার অপব্যবহার  মানুষ মুখ বুঝেনিতে । মানবও নেয়নি । নেবেনা এই মিথ্যে সাজাননো নাটকের খলনায়কের ভূমিকা নিতে । হ্যা মানব ছাত্র শিক্ষকদের আন্দোলনে ছিল , প্রথম থেকেই ছিল । প্রথম দিনেই তা ভূমিকা ছিল সর্বাগ্রাহে , সবার প্রথমে । দায়িত্ব সচেতন শিক্ষার্থী , ছাত্র সংগঠেনের সভাপতি এবং সর্বোপরি ক্যাম্পাসের সবচেয়ে উচ্চু শ্রেনীর শিক্ষার্থী হিসেবে সবার কাতারে দাড়াতে সে দ্বিধা বোধ করেনি । যেভাবে যে কোন মুহুর্তে যে কোন মানুষের জরুরী রক্ত যোগাতে লাফিয়ে পড়েছে মানব ঠিক সেই ভাবে । আর তার ফলাফল প্রথমদিনে , প্রথম সন্ধ্যায় আহত । আহত অবস্থায় তো আর যাই হোক চিকিৎসা নিতে হয় , অন্তত গাড়ি ভাংচুর করা যায়না !!! আমরা মানবের উপর আস্থা রেখেছিলাম । আমাদের আস্থার ভিত্তি আমরা খুজে পেয়েছি , পাচ্ছি তার প্রতি পদক্ষেপে । ৭ দিনের রিমান্ড এ থেকে মানব তার দৃঢ় চিত্তের প্রমাণ দিল , প্রমাণ দিয়েছে আমরা প্রতিবাদ করে কোন ভুল করিনি । এই প্রতিবাদ নিজেদের অস্তিত্ব রক্ষার ।
হঠাৎ করেই বাংলাদেশ ছাত্র ইউনিয়ন ঢাকা বিশ্ববিদ্যালয় শাখার সভাপতি মানবেন্দ্র দেবনাথ । অথচ বর্তমান তত্ত্বাবধায়ক সরকারের প্রধান রাষ্ট্রীয় টেলিভিশন ও বেতার এ বক্তৃতায় ঢাকা বিশ্ববিদ্যালয় এ সংগঠিত ঘটনায় চার্জশীটে অভিযুক্ত ছাড়া আর কাউকে গ্রেফতার করে আর হয়রানি করা হবে না । ঠিক তার কিছুদিনের মধ্যেই মানবকে সরকারী কোন গ্রেফতারী পরোয়ানা ছাড়াই শান্তি শৃংখলা বাহিনীর সদস্যরা তাকে বাড়ি থেকে কোন অজানা গন্তব্যে নিয়ে যাওয়া হয় । আর যাবার বেলায় তারা মানব এর বাসা থেকে পরিবারের অন্যান্য সদস্যদের সহ ব্যবহৃত ৪ টি মোবাইল সেটও জব্দ করা হয় । এবং তারপর ??
যাবার সময় মানবের অনুজ সহোদরকে শাসিয়ে যাওয়া হয় এই খবর যেন মিডিয়াকে না জানানো হয় । কিন্তু মিডিয়ায় খবর চলে এলো । এবং তারপর একই চিত্রনাট্য !! বরাবরের মতোই ।যেহেতু মিডিয়ায় খবর চলে এলো তাই পরদিন আদালতে হাজির করে সাত দিনের রিমান্ডে নেয়া হলো । দেখতে দেখতে সাতদিন পেরিয়ে গেল আর আজ আদলতে নিয়ে আসা হয়েছিল মানবকে । চিত্রনাট্য অনুযায়ী আমরা জানি আজ আদলতে ১৬৪ এ জবানবন্দি দেবে মানব তারপর হয় আবার কারাগার এ নতুবা জেলে । বিগত সাত দিনের রিমান্ডে সবার বিরুদ্ধে আনীত অভিযোগের স্বিকারোক্তি দিয়ে জবান বন্দি নেয়া হয় । কিন্তু বিপত্তি ঘটলো তখনি ।[ এরপর প্রথম প্যারা ]

