আমেরিকান পাপেটঃ থ্রি কমরেডস, অ্যা এশিয়ান রিয়ালিটি শো



থ্রি পাপেট
সুইজারল্যান্ডে দামোসে গতকাল থেকে শুরু হয়েছে বিশ্ব অর্থনৈতিক ফোরামের সম্মেলন । অনেক দেশের শীর্ষ নেতাদের পাশাপাশি বাংলাদেশের প্রধান উপদেষ্টাও যোগ দিয়েছেন । এই সম্মেলনে "শান্তি ও স্থিতিশীলতার সন্ধানে" শীর্ষক অধিবেশনে মূলত বক্তব্য দেন তিনটি দেশের শীর্ষনেতা । যারা কেউ দেশে নির্বাচিত নয় ।  এই তিন জন হলেন পাকিস্থানের পারভেজ মোশাররফ, আফগানিস্থানের হামিদ কারজাই আর আমাদের ফথরুদ্দীন আহমেদ । অবশ্য যদি পারভেজ মোশাররফকে যদি নির্বাচিত বলি সেটা ভিন্ন । তাদের সবচেয়ে বড় আরেকটি মিল হলো তারা না যতোখানি দেশের মানুষের আস্থা অর্জনের চেষ্টায় রত তারো চেয়ে বেশী আমেরিকান সরকারের আস্থা অজর্নে সবর্দা ব্যস্ত । দ্যা আমেরিকান পাপেটস , এশিয়ার থ্রি কমরেডস । এই থ্রি কমরেডস বর্তমানে এশিয়ার ক্ষমতা বলয়ের আমেরিকার প্রতিনিধিত করছে ।
এই রিয়েলটি শোতে আমাদের প্রতিনিধিত, অংশীদারিত্ব ঠিক দর্শকের মতোই । বাচ্চালোক তালিয়া বাজাও ছাড়া আপাতত আর কিছু থাকছে না । অবশ্য যতোক্ষণ পর্যন্ত না লাদেন পাকিস্থান পেরিয়ে বাংলাদেশে ঢুকে পড়ে ।
আমাদের রিয়েলটি শোর এংকর সুপার ডুপার হট ডিজে,ভিজে পপস্টার মি বুশ যখন যেভাবে বলবেন আমাদের রিয়েলিটি শো সেদিকে মোড় নেবে । আপাতত পাকিস্থানে আফগানে কি হচ্ছে সেদিকে নজর রেখে আমাদের পরিণতি নিয়ে ভাবতে হচ্ছে । কেননা নোবেল দিয়েও যখন বাঙালির মন জয় হলো না তখন আসলেই বন্দুকই শ্রেয় মনে হলেও সভ্যভব্যতার জন্য বন্দুকের বদলে বোমা বেছে নিলে আশ্চর্য হবার কিছু নেই ।
রিয়েলিটি শো প্রতিনিয়ত চরছে । তার ধারাভাষ্যে কাজ নেই , বরং আসুন আমরা মন্তব্য করি নেক্সট অ্যাপিসোড নিয়ে এর পর কি হতে চলছে ।
মিস করবেন না, অবশ্য অংশগ্রহন করুন ।
 
