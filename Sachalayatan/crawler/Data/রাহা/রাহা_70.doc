সময়ের উত্তারাধিকার



আমাদের সময়টা এমন ছিল না ।
প্রায়ই একথা বলত স্বৈরাচার বিরোধী আন্দোলনের সময়ের ক্যাম্পাসের বড় ভাইয়েরা ।
ক্যাম্পাসের কোনদিন পুলিশ ঢোকার সাহস পেত না । তারা বড় জোড় শাহবাগ মোড় কিংবা নীলক্ষেত , পলাশী মোড়ের আশপাশ দিয়ে চড়ে বেড়াত ।আমরা কখনওই পুলিশকে ক্যাম্পাসের ভিতর ঢুকতে দেই নি । তোদের মতন এতো ম্যাড়মেড়া আমরা ছিলাম না । সরকারের যেকোন অন্যায়ের প্রতিবাদ আমরা করেছি । এমনকি স্বৈরাচারীকে আমরা চেয়ার থেকে নামিয়েছি ।সেই দিন গুলো ছিল অন্যরকম ।
আমরা খুব আপসোস করতাম । আহা সেই দিন গুলো !!
নিজেকে কেমন অপদার্থ সেলফীশ মনে হয় । বড় বেশী আত্মকেন্দ্রিক আমরা , শুধু ক্যারিয়ার , নিজের ভবিষ্যত তার চেয়ে একটু বেশী হলে বড় জোড় প্রেমিকা পর্যন্ত আমাদের দৌড় । দেশ, সমাজ তো দূরে থাকুক বন্ধু বা সহপাঠীকে নিয়ে ভাবার সময় বের করতে আমরা দ্বন্ধে পড়ে যাই । ক্লাস , পরীক্ষা , টিউশনী বা পার টাইম জব এবং প্রেমিকার জন্য কিছুটা সময় বাচাতে বাচাতেই আমরা ক্লান্ত তখন আর কিছু নিয়ে আমাদের ভাবার ফুসরত কোথায় ??
কিন্তু সব মিথ্যে প্রমান করে দিয়ে আমরা আমাদের সহপাঠী শামসুন্নাহার হলের শিক্ষার্থীদের পাশে দাড়াই কিংবা আমাদের প্রিয় শিক্ষক হুমায়ুন আজাদের পাশে দাড়াই । এবার নিজেদের আর আত্মকেন্দ্রিক মনে হয় না । একটু হলেও বন্ধু কিংবা সহপাঠীর প্রতি অন্যায় আচরণের প্রতিবাদ করি পুলিশের এলোপাথাড়ি লাঠিচার্জ , কাদুঁনে গ্যাস সরকারী দলের সমর্থকদের ধাওয়া , চোখ রাঙানী কোন কিছুই আমাদের রুখতে পারে না । ঠিক তেমনি হুমায়ুন আজাদ স্যারের জন্য ।
আমরা নিজেদের পরীক্ষা ক্লাস উপেক্ষা করে অন্যায়ের প্রতিবাদ করি । আমাদের ভিতরের মানুষটি এখনও মরেনি , আমরা জানিয়ে দেই ।
বিশ্ববিদ্যালয়ের নবীনদের কাছে সেই উত্তালদিন গুলো ইতিহাসের গল্প এর মতো শোনাই । ওদের চোখে আপসোস দেখি । ওদেরকে বলি 'আমাদের সময়টা এমন ছিল না ...........................
অনেকদিন পর ঢাকা বিশ্ববিদ্যালয় আবার উত্তাল হলো , প্রতিবাদী হলো যার ধকল এখনও চলছে । বিশ্ববিদ্যালয় অনির্দিষ্ট সময়ের জন্য বন্ধ হলো । সবাই নিজেদের বাড়ি বাড়ি ফিরে গেল । এমন সময় আমদের নসই জুনিয়ারদের সাথে দেখা হলো । জানতে চাইলাম কি খবর ? ওদের কাছে খুব মজার উত্তর পেলাম । ভাইয়া আর শুধু গল্প শুনতে হবে না । এবার আমরা বলতে পারব , আমাদের সময়টা...............................

