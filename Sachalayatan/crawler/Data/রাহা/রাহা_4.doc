আমরা  বাংলা বলতে ভুলে যাচ্ছি নাকি ??



 একুশে টিভিতে লাইভ ফুনো কনসার্ট চলছে । আজকের অতিথি ব্যান্ড অর্থহীন । হঠাৎ ই দেখতে শুরু করলাম । একটা পরিচিত গান গেয়ে চলছে... তুমি কি এখনও আগের মতো স্বপ্ন দেখো?? গান আমার বেশ পচ্ছেন্দের যতোদূর জানতাম.. সুমনের গাওয়া.. কিন্তু একটা অপরিচিত ছেলে গেয়ে যাচ্ছে... কিছুক্ষণ পর নিশ্চিত হলাম সেই অপরিচিত ছেলেটার নামই সুমন.... আকাশ থেকে পড়লাম.. সুমন এমন চেহারা??? এদেখি আদনান সামির আরেক ভার্সন । সুমন যখন ওয়ারফেজে ছিল... তখনকার চেহারাটাই আমার চেনা... মনে আছে একটা কনসার্টে (মুখতার আহমেত স্যারের জন্য একটা কনসার্ট করেছিলাম ১৯৯৮ এ, সে এক বিরাট অভিজ্ঞতা ।  সুমনের সাথে খানিকটা দেখা আর কথা হয়েছিল । তখন আমরা ওয়ারফেজ এর বিরাট ফ্যান  ।ওয়ারফেজ ওই কনসার্টটা ফ্রি করেদিয়েছিল তারাও নটরডেমিয়ান ছিল বলে ।) তাকে দেখেছিলাম কাছ থেকে । আর এই সুমন ? ঠিক আদনান সামির বর্তমান ভার্সন । যাই হোক, ফুনো কনসার্টে কিছুক্ষণ পর পর বিভিন্ন ভক্তের ফোন আসছে.... হ্যালো সুমন একচুয়্যালি আমি আপনার গ্রেট ফ্যান, প্লিজ ...ওই গান একটু শোনান না.. রিয়েল আমি ভ্যারি মাচ লাইক করি... । ভাবলাম এটা কোন বাংলিশ হবে,... উপস্থাপিকা কষ্ট করে বাংলা বলছে  তুলনামুলক কম ইংরেজি প্রয়োগ করে । আবার পরের ফোন আসল .. তিনি দেখলাম বাংলা বলতে দিয়ে গলার ভিতর থেকে তিন আলিফ টান দিয়ে কেমন বিচিত্র উচ্চারণে কথা বলছে... কি আশ্চর্য মানুষ কি বাংলা বলতে ভুলে যাচ্ছে নাকি ??
মেজাজটাই খারাপ হয়ে গেল ।

