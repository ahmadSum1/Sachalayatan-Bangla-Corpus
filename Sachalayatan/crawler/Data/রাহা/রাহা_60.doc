সবার আগে চাই যুদ্ধাপরাধীদের বিচার



এতো কিছু জানি না । ওতো কিছু বুঝতে চাইনা । সবার আগে চাই যুদ্ধাপরাধীদের বিচার । দুর্নীতি , রাজনৈতিক সংস্কার , নির্বাচন কমিশনের সংস্কার সব হবে কিন্তু এসবকিচুর আগে, সবার আগে চাই যুদ্ধাপরাধীদের বিচার ।
দেশে কোন যুদ্ধাপরাধী নাই , আসলেই কি নাই ? আমরা দ্বিধান্বিত থাকতে চাই না , আমরা এক কথায় জানতে চাই দেশে কোন যদ্ধাপরাধী আছে কি নাই । যদি থাকে তবে কেন তাদের বিচার হবে না ? সবকিছুর আগে , হ্যা দ্রব্যমূল্য নিয়ন্ত্রণের আগেও আমরা চাই তাদের বিচার হোক । আমরা প্রয়োজনে আরো দুমাস অসহনীয় দ্রব্যমূল্য নিয়েই বেচে থাকব ,প্রয়োজনে দু'মাস না খেয়ে থাকব তারপরও চাই সবার আগে তাদের বিচার হোক । এই দাবী আমার একার নয় , আমাদের সকলের হোক । সেজন্য প্রয়োজনে আসুন আমরা একটি সামাজিক আন্দোলন গড়ে তুলি । কে করবে কিভাবে হবে , কোন প্রশ্ন নয় এই ব্লগ থেকেই শুরু হোক । কে করবে , কিভাবে হবে এই প্রশ্নই তো আমাদের ৩৬ বছর পিছিয়ে দিয়েছে , মুজাহিদী একথা বলতে পেরেছে ।
প্রশ্ন উঠছে , প্রশ্ন উঠবে , নানা প্রশ্নে প্রশ্নে আড়াল করে ফেলা হবে বিচারের বিষয় । কিন্তু এবার তা হতে দেয়া যাবে না , হবার সুযোগ দেয়া ঠিক হবে না । কেন আওয়ামী লীগ বিচার করল না , কেন জিয়া তাদর রাজনীতি করার সুযোগ দিল , কেন এরশাদ সরকার তাদের পৃষ্ঠপোষকতা করল এমন হাজারো প্রশ্ন , আর সেই প্রশ্নের উত্তরের খোজঁ না করে , প্রশ্নের আড়ালে যুদ্ধাপরাধীদের বিচারের দাবী হারাতে না দিয়ে এই সময়ে এই মুহুর্তেই আমরা সবাই সোচ্চার হই , সবাই একটি বিষয়ে সরকারের কাছে দাবী জানাই যুদ্ধাপরাধীদের বিচার চাই । আগামী বিজয় দিবসের আগেই সেই প্রক্রিয়া শুরু হোক ।
কেউ এসে বিচার করে দেবে , সে আশায় নয় , অন্যরা করলনা কেন সেই প্রশ্নে নয় আমরা আমাদের চাওয়াকে সরকারের সামনে তুলে ধরি । আমাদের পূর্বসূরিরা অনেক ত্যাগ স্বিকার বরে আমাদের একটি স্বাধীনদেশ দিয়ে গেছে তাদের উত্তরসূরিদের । আমরা আমাদের উত্তরসূরিদের জন্য একটি যুদ্ধাপরাধী মুক্ত , রাজকার মুক্ত দেশ দিতে পারিনা ? 

