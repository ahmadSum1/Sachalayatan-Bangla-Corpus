ঢাকা বিশ্ববিদ্যালয় সংগঠিত ঘটনাঃছাত্র-শিক্ষক রাজনীতি বন্ধের জন্য কি ঘটানো ?



ঢাকা বিশ্ববিদ্যালয়ে সংগঠিত ঘটনার তদন্ত কার্য শেষ । খুব শীঘ্রই বিচারপতি তদন্ত রিপোর্ট প্রধান উপদেষ্টার নিকট জমা দেবেন। এবং সম্ভবতঃ তদন্ত রিপোর্টের প্রতিবেদনে বিচারপতি ছাত্র এবং শিক্ষকদের লেজুরবৃত্তি রাজনীতি বন্ধের সুপারিশ করবেন । এমনই আভাস পাওয়া যাচ্ছে গণ মাধ্যমে ।
বাংরাদেশে সৃষ্ট নানা ঘটনার জন্য নানারকমের তদন্ত কমিটি গঠিত হয়েছে বিভিন্ন সময়ে । কিন্তু সেই তদন্ত কমিটি গুলোর কি হয়েছে শেষ অবধি সে বিষয়ে তদন্তের জন্যই হয়তো আরেকটি তদন্ত কমিটি প্রয়োজন । কিন্তু বর্তমান সময়ের এই তদন্ত কমিটি তার তদন্ত শেষ করে খুব শীঘ্রই তদন্ত রিপোর্ট মা দেবার আশাবাদ ব্যক্ত করেছেন । কিন্তু তদন্ত কমিটির তদন্ত যে প্রশ্নহীন হবে সে বিষয়েও নিশ্চিত হওয়া যাচ্ছে না ।
মূলতঃ ঢাকা বিশ্ববিদ্যালয়ে সংগঠিত ঘটনাটি কোনভাবেই শুরুতে রাজনীতিবিদদের হাতে ছিল না । তবে শেষ অবধি দু-একটি বিচ্ছিন্ন ঘটনা ছাড়া পুরো আন্দোলনের সাথে রাজনীতিবিদদের সম্পৃক্ততা খুবই সামান্য । সরকার যদি এই ঘটনার সাথে শিক্ষক এবং ছাত্র রাজনীতিকে জড়িয়ে তা নিষিদ্ধ করার সিদ্ধান্ত নেয় তা হবে অপ্রাসংগিক । শিক্ষক কিংবা ছাত্র রাজনীতির বর্তমান অবস্থার সাথে আমি কোনভাবেই একমত নই । সমর্থনও করিনা । কিন্তু আমার দ্বিমত এর জায়গা হলো সাধারণ শিক্ষার্থীদের উপর অন্যায় আচারণের সাথে সরকারের ছাত্র-শিক্ষক রাজনীতিকে জড়িয়ে ফেললে সরকার বরং ছাত্র-শিক্ষক রাজনীতি নিষ্দ্ধি করার যে সমর্থন সাধারণ শিক্ষার্থীদের কাছে পেত তাও হারাবে । খুব সাধারণ ভাবে বলা যায় দেশের শতকরা ৫০ ভাগের বেশী শিক্ষার্থী বর্তমান প্রচলিত ছাত্র-শিক্ষক রাজনীতির পক্ষপাত নয় । সরকার যেকোন ঘটনার আশ্রয় না নিয়ে সহজভাবে ছাত্র-শিক্ষক রাজনীতির উপর শর্তারোপ করলে বরং সাধারণ শিক্ষার্থীরা সহ সর্ব মহলে একটি গ্রহনযোগ্যতা পেত । তা না করে একটি অযাচিত অন্যায়কে ঢাকতে গিয়ে সরকার শিক্ষার্থীদের দমনে যে কঠোর পদক্ষেপ নিয়েছে এবং তার পরিপ্রেক্ষিতে তদন্ত কমিটি যদি এমন সুপারিশ পেশ করে তবে তা কোন মহলেই গহনযোগ্যতা পাবেনা । বরং সর্বমহলেই তা ধিক্কারযোগ্য হবে।
ঢাকা বিশ্বিবিদ্যালয়ে একজন সামান্য সেনাসদস্যের অন্যায় আচারণ এর বিচার পরিবর্ত যদি ছাত্র শিক্ষকদের সাথে যে অন্যায় আচারণ করা হয়েছে বা হচ্ছে সরকার যদি তাকেই সমর্থন করে তা হবে কলংকের । কিছু সামরিক এবং প্রশাসনিক কর্মকর্তার অসদাচরণ কে লুকানোর জন্য ছাত্র-শিক্ষক রাজনীতিকে সম্পৃক্ত করা কোনভাবেই গ্রহনযোগ্য নয় । প্রশাসন কার নির্দেশে কোন পরিপ্রেক্ষিতে শিক্ষার্থীদের উপর এমন অন্যায়ভাবে চড়াও হলো তার তদন্ত প্রয়োজন । কোন ঘটনার পরিপ্রেক্ষিতে সামরিকবাহিনীর সিভিল পোষকধারী কর্মকর্তারা শিক্ষার্থীদের উপর চড়াও হলো এবং ঘটনার পরবর্তিতে আজিজ মার্কেটসহ বিভিন্ন স্থান থেকে শিক্ষক শিক্ষার্থীদের অজ্ঞাতস্থানে নিয়ে জিজ্ঞাসাবাদের নামে অমানবিক শারিরীক ও মানুসিক নির্যাতন করা হলো ?? এবং  তারপরের তদন্ত ৩য় কোন পক্ষ সৃষ্ট সংকট থেকে ফায়দা লোটার চেষ্টা করেছে কিনা !!
অনেকেই সংগঠিত ঘটনাকে পূর্ব পরিকল্পিত ভাবে মনে করে । অনেকেই এই ঘটনাটি সরকারের সাজানো নাটকের একটি অংশ হিসেবে বলেছেন । আবার ঘটনা ঘটে যাওয়ার সরকারের গৃহীত পদক্ষেপ গুলোকে দেখে অনেকে বলেছেন সরকার ঘটনাটিকে ভিন্ন ক্ষাতে প্রবাহিত করার জন্যে চেষ্টা করেছে । তবে কি আমরা ভাবব সরকার একটি আকস্মিক ঘটনাকে পুজিঁ করে ৩য় কোন মতলব হাসিলের জন্য পুরো বিষয়টিকে ভিন্নক্ষাতে প্রবাহিত করেছে । একটি বিশেষ শ্রেনীকে বাচানোর জন্য সরকারের এই প্রয়াস । এবং সেই বিশেষ বাহিনীর সর্বকালীন প্রতিপক্ষ গনতান্ত্রিক , প্রগতিমনা শিক্ষক শিক্ষার্থরা । তবে কি এই পুরো বিষয়টিকে আমরা ধরে নিব বর্তমান সরকারের মন্তাজ !!!

