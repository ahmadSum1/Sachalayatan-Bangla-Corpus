তবে কি 'জন্মই আমাদের আজন্ম পাপ?'



আজ দাউদ হায়দারের লাইনটি সত্য বলে মনে হয় । এই চমৎকার সুন্দর পৃথিবীতে জন্মটা খুব সৌভাগ্যবান বলেই মনে হয়েছে এতোকাল । কিন্তু আজ নিজেকে খুব অসহায় লাগছে, তবে আমরা কার কাছে যাবো ? যদি নির্যাতন অপমানের প্রতিবাদ করা অপরাধ  হয়,  যদি অন্যায় এর প্রতিরোধ করলে হয় দণ্ড তবে আমরা সাধারণ মানুষ কি করব ??ঢাকা বিশ্ববিদ্যালয়ের শিক্ষার্থী একজন সেনাসদস্যের হাতে লাঞ্চিত হওয়া  এবং তার পরবর্তি ক্রিয়া প্রতিক্রিয়া আমাদের জানা । তারই অংশ হিসেবে রাজশাহী বিশ্ববিদ্যালয়ের শিক্ষকদের মৌনমিছিলে জরুরী আইন ভংগ হয়েছে বিধায় সেই শিক্ষকদের ২ বছরের দণ্ডাদেশ ! চমৎকার !! স্বদেশ । চমৎকার !! কিন্তু তার আগে এই শিক্ষকদের বিরুদ্ধে অভিযোগ ষড়যন্ত্রের এবং উস্কানীসহ ছাত্র আন্দোলনের মদদ দাতা হিসেবে । এবং সেজন্য তাদের দাগী আসামীর মতো রিমাণ্ড !!! তাই আজ মনে হয় , তবে কি 'জন্মই আমাদের আজন্ম পাপ?' 
তাই হবে । আমাদের অনেক অপরাধ । স্বীয় অপরাধের ভারে ক্রমে ক্রমে নূব্জ্য হয়ে যাচ্ছি । নিজের সামনে আর নিজেই দাড়াতে পারিনা । আমাদের অপরাধ আমরা অন্যায়ের প্রতিবাদ করি । আমাদের অপরাধ আমরা বিশ্ববিদ্যালয়ে পড়ি । আমাদের শিক্ষকদের অপরাধ আমাদের পড়ানো, মানুষ হতে বলা?? আমরা যখন সরকারের সম্ভ্রমের-আত্মসম্মআনের জায়গা অর্থাৎ অথর্ব সেনাদের বিরুদ্ধে প্রতিবাদ করি দখন সরকার আর তার সৈন্য সামন্তরা দিশেহারা হয়ে যায়, আমাদের অকথ্য নির্যাতন চালায় । সেই নির্যাতনের সেই অন্যায়ের প্রতিবাদের সমর্থন দেয়া আমাদের শিক্ষকদের অপরাধ ??/ আমাদের শিক্ষকরা কেন আমাদের পিটিয়ে পিটিয়ে ক্লাসরুমে নিয়ে গেলেন না ???
আসলে আমাদের অপরাধ , আমরা মানুষ । ব্লাডি সিভিলিয়ান । আমাদের হাতে কোন অস্ত্র নেই , আমরা কারো পাজরের দিকে, কারো হৃদপিণ্ডের দিকে বন্দুক তাক করতে জানি না । আমরা আজ অসহায় , আমাদের হাতে ক্ষমতা নেই , তাই আইনও আমাদের হাতে নেই । 
আমরা এভাবেই দণ্ডিত হবো আর পলকে পুলকে অনুভব করবো , 'জন্মই আমাদের আজন্ম পাপ?'
দাউদ হায়দার আপনিই ঠিক ।

