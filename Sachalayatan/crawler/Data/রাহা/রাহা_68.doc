আমাদের প্রথম আলো  মেঘে ঢেকে যাচ্ছে-একটি সুন্দর রৌদ্দুজ্জ্বল সকাল মেঘের আড়ালে হারিয়ে যাবে কে জানত??



রাতের ঘন আধার কেটে যায় , আসে সূর্য আলোকিত এক পৃথিবী নিয়ে । প্রথম আলো আমাদের একটি জাতীয় দৈনিক । আমরও তাই দেখেছিলাম , ভেবেছিলাম অনেকদিন । যা কিছু ভালো তাই নিয়ে হাজির হবে প্রথম আলো । কিন্তু সব ভালো তার সে ভালো যার ।
টিপু সুলতান হাজারী বাহিনীর দ্বারা নির্যাতিত হওয়ার পরে প্রথম আলো তৎকালীন সরকারের কাছে নতি স্বিকার করে টিপু সুলতানের পিছনে দাড়িয়েছে । টিপু সুলতান তখন একজন মফস্বল প্রতিনিধি । তখন গনতান্ত্রিক সরকার ছিল । আর যাই হোক মত প্রকাশের স্বাধিনতা ছিল ।
তেমনি বিগত বিএনপি সরকারের আমলেও তাদের সরকার বিরোধী সংবাদ পরিবেশন এবং সমালোচনা ছিল বেশ গঠনমুলুক । যদিও তৎকালীন সরকারের শুরুর সময়ে  সংখ্যালুঘু নির্যাতনের সময়ে অনেকটা সময় তারা নিরব দর্শক ছিল ।
তবে মতিউর রহমান আওয়ামী সরকার ও বিএনপি সরকারের সমালোচনা করেছিলেন সেই গনতান্ত্রিক সরকার ছিল বলেই হয়তো । সেইসব গনতান্ত্রিক সরকারের দোষ গাইতে গাইতে কখন যে তিনি একং তার পত্রিকা গনতন্ত্র েরোধী হয়ে উঠেছেন তা বোধহয় স্বয়ং মতিউর রহমানও জানেন না । এবং তিনি জলপাই প্রেমিক ।
বিগত সরকার গুলোর সময় মতিউর রহমান সুযোগ পেলেই কলম নিয়ে ঝাপিয়ে পড়তেন সরকারের সমালোচনায় , মন্তব্য প্রতিবেতন নিয়ে । তিনি একটি পত্রিকার সম্পাদক হয়েও সরকারের প্রধানকে জ্ঞান দিতে কুন্ঠাবোধ করেনি ।
কিন্তু এখন ?? একটি তথাকথিত কার্টুন (যেটি খূজতে খুজতে আমি হয়রান হয়েছি আলপিন নিয়ে, এবং আমি নিজেই এখনও নিশ্চিত নই কি করে এটি কারো অনুভূতিতে আঘাত হানে )  যা কোনভাবেই মোহাম্মদ (স) কে ব্যঙ্গ করা নয় তা নিয়ে তথাকথিত মোল্লাদের হুংকারেই তিনি প্রায় গর্তে ঢুকে পড়লেন । শুধু তাই নয় তিনি দায়িত্বরত বিভাগীয় সম্পাদকের চাকরী খেয়েছেন তাকে মোল্লাদের চোখ রাঙানী থেকে না বাচিয়ে । আর সেই প্রদায়ক কার্টুনিস্টকে পুলিশে দিয়েছেন । এবং কোন মন্তব্য প্রতিবেদন তো নয় বরং একটি বক্স নিউজ , তিনি দোষীদের উপযুক্ত (!!) শাস্তি দিয়েছেন । তবে মতিউর রহমান গনতান্ত্রিক ব্যবস্থায় যেমন গর্জন করতেন এখন তেমনি মিউ মিউ শুরু করেছেন !! কিন্তু কেন ??
হাসিনা খালেদা মুক্ত দেশে তো তার সবচেয়ে বেশী কাম্য । তিনি যেমন তার পত্রিকা অফিসকে কর্পোরেট হাউজ বানিয়েছেন তেমনি কি তিনি দেশটাকেও বানাবেন এমন স্বপ্ন দেখেন ??
দেশ এ সব কিছু সুন্দর হয়ে যাবে আমরা হরতাল মুক্ত হলে আমাদের অর্ধনীতি সমৃদ্ধ হবে কিন্তু হাসিনা-খালেদা মুক্ত , হরতাল মুক্ত পরস্পর দো্ষারপ মুক্ত নয় মাসে আমাদের কি অর্জন ??? খালেদা সরকারের চেয়ে আমাদের ক্রয় ক্ষমতা বেড়ে গেছে ‍‍!! যারা রেশন পান তাদের তো বাজার করতে হয়না তাই বাজার নিয়ে তো সরক্রের মাথা ব্যাথা নেই ।
আমি জানি না , প্রথম আলোর মতিউর রহমানই জানেন তিনি আর কোন ভালোর সাথে সম্পৃক্ত হতে পারবেন কি না !! নাকি প্রাসাদ ষড়যন্ত্রের মন্ত্রনাই তিনি দিতে পারেন । সেই দীক্ষায় দিক্ষিতরা যেন আবার গুরু মারা শিষ্য না হয় ।
প্রথম আলো এখন মেঘের নিচে ঢেকে গেছে । আর কখনও ভালো কিছু নিয়ে উদিত হতে পারবে কিনা জানিনা ??
একটি সুন্দর রৌদ্দুজ্জ্বল সকাল মেঘের আড়ালে হারিয়ে যাবে কে জানত??

