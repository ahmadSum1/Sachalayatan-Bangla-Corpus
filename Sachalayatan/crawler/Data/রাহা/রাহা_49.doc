বীরের বেশেই দেশে ফিরলেন বীরশ্রেষ্ঠ হামিদুর রহমানঃ আমাদের ৩৬ বছরের অপারগতা ক্ষমা করো



৩৬ বছরের অপেক্ষা, জানা নেই হামিদুরের স্বজনদের কিভাবে কেটেছে এই ৩ যুগ । সেই ৩ যুগের অপেক্ষা শেষে দেশে ফিরলেন হামিদুর, যেদেশের জন্য ,যেদেশের জন্য মুক্তির জন্য,স্বাধীনতার জন্য তারঁ আত্মত্যাগ সেই দেশে স্বাধীন হয়েছিল ৩৬ বছর আগেই । সেই দেশের জন্মলগ্নে তার আত্মত্যাগকে দেয়া হয়েছিল বীরশ্রেষ্ঠ খেতাব কিন্তু কিছুই তার কপালে জোটেনি, এমনকি নিজের স্বাধীন ভূ-খন্ডে তার দেহাবশেষ এতোদিন ফেরেনি, ফিরল কাল । যে মাটির জন্য তিনি রক্ত দিয়েছিলেন, নিজেকে উৎসর্গ করেছিলেন সেই মাটিতে ফিরতে পেরে নিশ্চয়ই এই বীরশ্রেষ্ঠ এর বিদেহী আত্মা শান্তি পেল, আর আমরা খানিকটা হলেও গ্লানি কমাকে পারলাম ।
বীরের বেশেই ফিরেছেন হামিদুর । তার স্বপ্নের লাল সবুজের পতাকা জড়িয়েই তিনি স্বভূমিতে ফিরেছেন । বীরশ্রেষ্ঠ হামিদুরের স্বদেশে প্রত্যাবর্তন দেরীতে হলেও অবশেষে ফিরে এসেছে, রাষ্ট্রীয় মর্যাদায় ২১ বার তোপধ্বনির মধ্যদিয়ে তাঁকে সমাধিস্থ করা হলো মিরপুর শহীদ বুদ্ধিজীবি স্মৃতিসৌধের পাশে ক'দিন আগে দেশে ফেরা বীরশ্রেষ্ঠ মতিউরের কবরের পাশে ।
স্বদেশ বীরশ্রেষ্ঠ হামিদুর রহমান এর দেহাবশেষ প্রত্যাবর্তনে সশ্রদ্ধাচিত্তে অভিবাদন । আমাদের ৩৬ বছরের অপারগতা ক্ষমা করো ।

