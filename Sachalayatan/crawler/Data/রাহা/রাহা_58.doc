৭১-এর যুদ্ধাপরাধীদের বিচার প্রসংগে সদা সতর্ক থাকুন (যেন সর্ষের মধ্যে থেকে ভূত না বের হয়)



গত কয়দিন থেকে শুধু ব্লগ নয় সারাদেশে একাত্তরের যুদ্ধাপরাধী , ঘাতক , রাজাকার মুজাহিদী আর তার দল জামায়তের নেতাদের ধৃষ্টতাপূর্ণ বক্তব্য তীব্র প্রতিক্রিয়া চলছে । আর জামায়াত-শিবির-রাজাকার ব্লগে বিষয় হিসেবে বেশী হিট এর সম্ভবনা । তাছাড়া সবার পোস্টে এই বিষয় কোন না কোনভাবে এসে যাচ্ছে , হয়তো এসব কারণে অনেকটা একঘিয়েমিতে পেয়ে বসতে পারে ।
কিন্তু তারপরও যুদ্ধাপরাধীদের বিষয়টি জরুরী । এ বিষয়ে সবার বিভিন্ন দৃষ্টিভংগিতে আলোচনা এবং অংশগ্রহন জরুরী মনেকরি ।
ইতমধ্যে যুদ্ধাপরাধী খুনীদের বক্তব্য নিয়ে মুক্তিযোদ্ধারা বিশেষ করে সেক্টর কমান্ডারস ফোরাম কিছু কার্যকরী পদক্ষেপ নিতে যাচ্ছে । সেই সাথে দেশের বর্তমান সরকার প্রধান, প্রধান উপদেষ্টা , সামরিক বাহিনীর প্রধানসহ নির্বাচন কমিশনের বক্তব্য আমাদের আশাবাদী করে তুলেছে । এবার , এবারই নিশ্চয়ই আমরা আমাদের দীর্ঘদিনের গ্লানি, কালিমা ধুয়ে মুছে ছাপ করে ফেলব , যুদ্ধাপরাধীদের বিচার করব । কিন্তু কোন প্রক্রিয়ায় ?? প্রচলিত আইনে নাকি প্রয়োজনে সংবিধান সংস্কারের উদ্যোগ নিয়ে প্রয়োজনীয় আইন প্রনয়ণ করে যুদ্ধাপরাধীদের বিচার হবে ??
মানুষ হিসেবে আমি হয়তো অনেকখানি হতাশাবাদী । নৈরাশ্য আর নৈরাজ্যের বাসিন্দা । তাই ঘর পোড়া গরুর মতন সিদুরে মেঘ দেখলেই ভয় পাই । যুদ্ধাপরাধীদের বিচার নিয়ে যেমন আশাবাদী হয়ে উঠেছি আবার তেমনি অজানা আশংকায় তীব্র ভয় পাচ্ছি । প্রচলিত আইন তথা দুশো বছর পুরোন বিট্রিশ আইনের ফাক ফোকর গলিয়ে যদি এই ধূর্ত নেকড়ের দল বেরিয়ে যায় ??
শংকার কিংবা আশংকিত হবার আরো অনেক কারণ রয়েছে । এই সরকার আসার পর থেকেই দেশে রাজনৈতিক, অর্থনৈতিক এবং দুর্নীতির বিরুদ্ধে যে সংস্কার শুরু হয়েছে তা থেকে কেন যেন এই যুদ্ধাপরাধী ধর্ম ব্যবসায়ী রাজাকারের দলটি কেন যেন বাইরে থাকছে । আবার এ সরকারের কয়েকজন গুরুত্বপূর্ণ উপদেষ্টা জামাতের মুখপাত্রের মতন মন্তব্য করেছেন , জামাতের সাফাই গেয়েছেন । রাজনৈতিক দল গুলোর উপর সংস্কারের যে চাপ আছে তা সরকার কিংবা সেনাবাহিনী কিংবা সহজভাবে দেশী বিদেশী বিভিন্ন মহলের চাপ তা তেকে জামাত মুক্ত । এমন কি অনেক রাজনীতিবিদ এর উপর দেশের বাহিরের যাবার নিষেধাজ্ঞা থাকলে জামাতের নেতাদের উপর নেই । 
এই সরকার আসার পর পরই দেশের সেনাপ্রধান প্রথম নাগরিক মতবিনিময় সভা করেছিলেন সেখানে জামাতের নেতাদের এবং জামাত সমর্থিত নাগরিকদের সংখ্যা সর্বাধিক ছিল । শুধু বর্তমান সামরিক বাহিনী সমর্থিত সরকারই নয় জামাত তার জন্ম লগ্ন থেকেই সেনাবাহিনীর সংগে সখ্যতা এবং সেনাবাহিনীর মাধ্যমে সবসময়ই সুবিধা প্রাপ্ত হয়েছে । যা এসময়ও লক্ষনীয় ।
জামাত স্বাধীনতা যুদ্ধে বিজয় অর্জনের পরপরই ইদুরের গর্তে ঢুকে যায় । আর কিছু যুদ্ধাপরাধী বন্দি হয় । কিন্তু দুর্ভাগ্য আমাদের ১৯৭৫ পরবর্তী সময়ে তারা শুধু জেল থেকেই মুক্ত হয়নি তারা আবার রাজনীতি করার সুযোগ পায় । পাকিস্থানী আমলে কিংবা যুদ্ধকালীন সময়ে জামাত যেভাবে সেনক্যাম্পের ছত্রছায়ায় অপকর্ম করেছে , পাকিস্থানী সেনাবাহিনীকে সর্বাত্মক সহযোগিতা করেছে তার বিনিময়ে পাকিস্থানী সেনাবাহিনী তাদেরআগলে রেখেছে । আবার ১৯৭৫ পরবর্তী সময়ে আমাদের সেনাবাহিনীর ছত্রছায়ায় জামাত তাদের শাখা প্রশাখা ডাল পালা বিস্তৃত করেছে আর ধর্মের বর্মে সাধারণ মানুষকে বিভ্রান্ত করে তাদের কর্মী সমর্থক বানিয়েছে । সকল সামরিক সরকারের আমলেই তাদের মদদে জামাত এগিয়েছে ।
জামাত এবং জামাতের রাজাকার নেতারা অনেক ধূর্ত । তারা ৩২ বছরে গুটি গুটি পায়ে এগিয়েছে । তাদের মতন মিথ্যেবাদী , ধূর্ত , শঠ ব্যক্তি হুট করেই এমন কথা বলার যুক্তি নেই । এর পেছনে আছে আরো বড় কোন চক্রান্ত । আর জামাত রয়েছে অনেক বিদেশী প্রভু , যাদের প্রত্যক্ষ মদদে জামাত নিজেদের করেছে শক্তিশালী । একটি নীর নক্সা নিয়ে ধর্মভীরু মানুষকে ধর্মের ভয় দেখিয়ে জামাত দেশের প্রতিটি ক্ষেত্রে প্রশাসন থেকে শুরু করে দেশের প্রতিটি অংগনে তাদের নেতা কর্মীদের নিয়োগ দিয়ে একরকম দখল করেছে । বর্তমান সময়ে জামাত সরকারের প্রতিটি সেক্টরে ঘাপটি মেরে বসে আছে । সময় ও সুযোগ মতন তার বেরিয়ে আসবে । তাদের স্বপ্ন দেশের ক্ষমতা দখল । সেই লক্ষ্যেই তারা এগিয়ে যাচ্ছে । এমন সময়ে তারা যুদ্ধাপরাধের বিষয়টি জন প্রকাশ্যে এনে জনগনকে ক্ষিপ্ত করার পেছনে আর কোন পরিকল্পনা নেই তো ??
তাছাড়া দীর্ঘ ৩৬ বছরের জামাত-রাজাকারের বিরুদ্ধে যেসব যুদ্ধাপরাধারের দলিল ছিল আমি নিশ্চিতে বলতে পারি তাও তারা নিশ্চিহ্ন করেছে ।আর প্রচলিত আইনে বিচার হলে আইনের ফাকফোকর গলিয়ে বের হয়ে আসার সম্ভবনা ক্ষিন নয় । তাই কি অতি সাহসী হয়ে তারা রাজাকার রাজাকার নাম মুছতে এই ভূমিকা নেমেছে । আর বিচার বিভাগ স্বাধীন হতে যাচ্ছে । বিচারকদের প্রতি যথাযথ সম্মান রেখেই বলছিল সেখানেও যে জামাতের লোক ঘাপটি মেরে নেই তা নিয়েও নিশ্চিত হওয়া যায়না ।
রাজাকারদের এমন ধৃষ্টতা , এমন উদ্ধতপূর্ণ আচারণ , স্বাধীনতা ও মুক্তিযুদ্ধ নিয়ে কটাক্ষ এবং সর্বোপরি দেশের সংবিধান বিরোধী বক্তব্য দেয়ার সাহস এই যুদ্ধাপরাধীরা কোথা থেকে পায় ?? মনে রাখা প্রয়োজন তারা একা নয় । তাদের পিছনে আছে আন্তর্জাতিক চক্র , যারা বারে বারে আমাদের নিগৃহীত করার চেষ্টা করেছে ।
তারপরও আমরা ভীত নই । মহান মুক্তিযুদ্ধের বিরোধীতাকারী খুনি রাজাকারদের পিছনে ১৯৭১ সালে প্রশিক্ষিত অস্ত্র সজ্জিত আর্মি ছিল । ছিল আমেরিকা, চীন , সৌদীআরব সহ অনেক আন্তর্জাতিক চক্র । আমরা মুক্তিকামী বাঙালি সকল রক্ত চক্ষুকে বুড়ো আঙ্গুল দেখিয়ে তাদের পরাস্থ করেছি । সেই ক্ষোভ তারা কোনদিন ভুলতে পারেনি । যেমন পারেনি রাজাকার জামাত । তারা বারে আমাদের পবিত্র সংবিধান , সার্বভৌমত্য উপর আঘাত করেছে । আমাদের দ্বিধান্বিত করেছে । আর আমাদের দেশ মাতৃকাকে অপমান করেছে । ১৯৭১ সালে সেই জামাত-শিবির-রাজাকার চক্রটিকে যদি আমরা পরাস্থ করতে পারি আজও পারব । তাদের যে ষড়যন্ত্রই থাকুক আর যাদের সংগে নিয়েই তারা ষড়যন্ত্রে মাতুক আমরা এবার এই যুদ্ধাপরাধীদের বিচার করব ।
আমাদের শুধু সদাসতর্ক থাকতে হবে । যেন সর্ষের মাঝ থেকেই ভূত না বেরিয়ে আসে । মুক্তিযুদ্ধ আর স্বাধীনতার গৌরবে গরবিত মানুষদের মাঝে যেন কোনক্রমেই বিভাদ সৃষ্টি না করতে পারে । আসুন আমার সদাসতর্ক থাকি এবং যুদ্ধাপরাধীদের বিচারে সক্রিয় ভূমিকা রাখি ।

