চে তোমার মৃত্যু  কি আমাদের অপরাধী করে ?



মন খারাপ করা একটা দিন । নাকি মন খারাপ বলে দিনটা খারাপ গেল ?? সম্পুরক না পরিপূরক প্রশ্ন তা নিয়ে ভাববার ফুসরত ছিল না । বেশ ব্যস্তায় কাটছে , আরো কাটবে কটা দিন । সন্ধ্যা হয়ে গেছে , আমি আজিজ এ দ্রুত ঢুকছিলাম । হঠাৎ  চির তরুণ , প্রায় ৪০ পেরিয়ে যাওয়া চিরযুবা টয়ের সাথে দেখা । ক্যাম্পাস এমন অনাকাংক্ষিত বন্ধ হওয়ায় আড্ডাবাজ টয় এদিকটায় অনেকদিন আসে না । তাই আমি প্রশ্ন করলাম তুমি ??
আমায় চমকে দিয়ে বলল ভন্ড চে ভক্তদের দেখতে এলাম , কি করছে ??
সারাদিন প্রায় বিস্মৃতই ছিলাম আজ চে গুয়েভারার মৃত্যুদিবস ।
চে এর টি-শার্ট বুকে জড়িয়ে ছুটে চলে হাজার হাজার যুবা কিন্তু  কয়জনের মনে আছে কিংবা জানে আজ (৯ অক্টোবর) চে সিআইএ-র হাতে ১৯৬৭ সালে নিহত হয় ।
আমার চোখের সামনে ভাসতে থাকে সুনীলের চেকে নিয়ে কবিতা .....  'তোমার মৃত্যু আমাকে...'
কেন যেন নিজেকে অপরাধী করে মনে হয়। চে এর টি-শার্ট আজ তরুণদের ফ্যাশন আইকন ।  বুকে চে-এর টি-শার্ট ঝুলিয়ে আমরা ছুটে চলছি সাম্রাজবাদের মুক্তবাজার অর্থনীতির পিছে । অথচ যেই সাম্রাজবাদের বিরুদ্ধে যুদ্ধে চে নিজের জীবন উৎসর্গ করল আমরা সেই সাম্রাজবাদীদের খপ্পরে । সাম্রাজবাদের চক্রে ঘুরতে ঘুরতে  চে এর আদর্শ ভুলে চে-কে বুকে ঝুলাই শুধুই টি-শার্ট হিসেবে ।
তবে চে কি আমাদের কাছে আজ শুধুই পণ্য ??
চে আমাদের ক্ষমা করো ।

