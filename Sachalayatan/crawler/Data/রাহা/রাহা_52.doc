বাংলাদেশঃ রাষ্ট্রনীতি আর প্রকৃতির অদ্ভুত সাযুজ্য!! আম-জনতার কি উপায়??



রাজনৈতিক অস্থিরতার সাথে সাথে বাংলাদেশ পেরিয়ে যাচ্ছে ব্যাপক প্রাকৃতিক অস্থিরতাও । একের পর এক দুর্যোগ-মহামারীতে হঠাৎই যেন আক্রান্ত বাংলাদেশ!! রাজনৈতিক অস্থিরতায় বাংলাদেশের রাজনীতিতে যখন গনতন্ত্রের মন্দাভাব শুরু হয়েছিল এবং যার প্রেক্ষিতেই একটি  অরাজনৈতিক সরকারের অনিশ্চিত সময় নিয়ে দেশ পরিচালনায় আর্বিভাব ঠিক তারপর থেকেই প্রকৃতির বৈরীতাও বেড়ে গেল । দেশে কম-বেশী বন্যা হয়, হয়েছে কিন্তু এবারের বন্যার রুপ যেকোন সময়ের চেয়েই ভিন্ন । একই বন্যা এলো দুবার ঠিক যেমন দেশে একটি তত্ত্বাধায়ক সরকারের আসার পরিবর্তে অল্পসময়ের মধ্যেই  এলা দুটি সরকারা । আর বন্যার স্থায়িত হলো যেকোন সময়ের চেয়েই বেশী ।
 যেন দেশের প্রকৃতি এবং রাষ্ট্রনীতির মাঝে বিরাজ করছে অদ্ভুত এক সাযুজ্য । তারা যেন এক অপরের পরিপূরক । ফলশ্রুতিতে আমরা আম-জনতা দিশে হারা ।
এই সরকার এসে খেটে খাওয়া মানুষের উপর ঝাপিয়ে পড়ল । শুরু হলো হকার উচ্ছেদের নামে নগরের শোভাবর্ধন... নগরী তার শোভা বৃদ্ধির জন্য উচ্ছেদ করল ফুটপাতের ব্যবসায়ী , আশ্রয়সম্বলহীন মানুষের ঠিকানা বস্তি ।সরকারের নাগরিক অভিযানের সাথে পাল্লা দিয়ে প্রকৃতিও শুরু করল গ্রামীন অভিযান যেন । বন্যায় বাস্তুহারা হলো গ্রামীন মানুষ । তারপর থামে না প্রকৃতির সংস্কার অভিযান এলা সিডর । সিডরের ধাক্কায় যেন ধুয়ে মুছে ছাপ করে নিল গ্রামীন দারিদ্র্যের সাক্ষী ছিন্নমুল, নিঃস্ব মানুষের ঠিকানা । প্রায় ১ কোটির বেশী মানুষকে প্রকৃতি করেদিল উচ্ছেদ ।
কি চমৎকার খেলা । প্রকৃতি আর রাষ্ট্রব্যবস্থার অদ্ভুত এক সম্বন্বিত কর্মকান্ডে আজ খেটে খাওয়া মানুষ অসহায় । তাদের না আছে রাষ্ট্র না থাকল ঈশ্বর ।!!
তাহলে এই খেটে খাওয়া অসহায় নিপীড়িত জনগণ কার কাছে যাবে ? আজ আমরা রাষ্ট্রের আর প্রকৃতির জুয়াখেলার কাছে পরাস্ত , নিজেদের ভবিষ্যত অনিশ্চিত, অভিভাবকহীন দেশের নিরন্ন মানুষ । 

