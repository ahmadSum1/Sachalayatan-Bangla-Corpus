ঢাকা বিশ্ববিদ্যালয়ের শিক্ষার্থীরা স্নায়ুচাপে



প্রায় দুই মাস অনির্ধারিত বন্ধের পর ঢাকা বিশ্ববিদ্যালয়সহ অনেক গুলো বিশ্ববিদ্যালয় চালু হয়েছে । ২৮ অক্টোবর ঢাকা বিশ্ববিদ্যালয় ক্লাস শুরু হলেও শিক্ষার্থীরা ধীরে সুস্থে আসতে থাকে , সবার মনে অজানা আশংকা ! এই বুঝি কিছু হবে । শংকা আসলে কিছু নয় , বিশ্ববিদ্যালয়ে সংগঠিত আন্দোলনে দমনে সরকারের ভূমিকা এবং পরবর্তী অবস্থায় আইনের অদৃশ্য হাতের যত্রতত্র চলাচল ।
এমনকি শিক্ষকদের উপর যে অমানবিক আচরণ এসেছে তারপর আর স্বস্তিতে থাকতে পারেনি শিক্ষার্থীরা । বন্দুকই যেখানে ক্ষমতার উৎস বলে প্রতীয়মান হয় সেখানে নীতি কিংবা আইন স্রেফ একপক্ষীয় । সব জ্লপনা কলপনায় সময় অতিবাহিত হলো অনেক কিন্তু তারপরও কমেনা শংকা বরং নানা রকম সত্য অসত্যের আবরণে মিশ্রিত সংবাদ তাদের বারে বারে বিভ্রান্ত করছে ।
গতকাল অমর একুশে হলের শিক্ষার্থী আসাদকে আনন্দবাজার থেকে আটক করা হয় ।পুলিশ পরে জানিয়েছে গাড়ি ভাংচুরের ছবিতে নাকি আসাদকে লাথি মারতে দেখা গেছে ।
আবার ইদানিং বিশ্ববিদ্যালয়ে বেশ জোড়েসোরে শোনা যাচ্ছে চারুকলার ৩ জন শিক্ষার্থীকে খুজে পাওয়া যাচ্ছে না । তারা কি আইনশৃংখলা বাহিনীর হাতে আটক নাকি হুট করে কোথাও বেড়াতে গেছে তা স্পষ্ট নয় । এমনকি তারা কারা সে ব্যাপারেও নিশ্চিত হবার উপায় নেই ।
যদিও তত্ত্বধায়ক সরকার প্রধান বলেছিলেন বিষয়টি আর গড়াবেনা কিন্তু তারপরও দেখা যাচ্ছে অনেককেই জিজ্ঞাসাবাদের কথা বলে কিংবি না জানিয়েই আটক করা হচ্ছে । যা শিক্ষার্থীদের স্নায়ুচাপের মধ্যে রাখছে ।এছাড়া প্রতিদিনই নানারকম খবর বাতাসে ভাসে । সেনাবাহিনী অমুককে খুজছে তমুককে খুজছে । সব মিলিয়েই পরিস্থিতি অস্বাভাবিক । আর সরকারের নিদের্শে শিক্ষার্থীদের পড়ালেখায় ব্যস্ত রাখার জন্য সব বিভাগেই ক্লাস শেষ হবার আগেই পরীক্ষার ঘোষণা আসছে । 
পুরো বিষয়টি যদি এমন হয় যে শিক্ষার্থীদের ক্রমাগত নানাদিক থেকে এভাবে স্নায়ুবিক এবং মানসিক চাপে রাখা তবে পরিশেষে কি হবে তা আশংকার । আমরা চাইনা শিক্ষার্থীরা এমন অজানা শংকা নিয়ে ক্লাসে যাক । 

