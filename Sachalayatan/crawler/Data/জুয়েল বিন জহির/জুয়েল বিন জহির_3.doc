ভোট দিলাম ইচ্ছা মতন, জুট দিব ওদের কথা মতন?



নির্বাচনের পর ব্যবসার অবস্থা একবারে কাইত। কারখানায় মাল জমে গেছে  কয়েক লাখ ট্যাকার। সারাক্ষণ চিন্তায় আছি, শ্রমিকের বেতন কিভাবে ম্যানেজ করা যায়। এর মধ্যেই উটকো ঝামেলা শুরু হয়ে গেল। জুটের জন্য এলাকারই তিনগ্রুপ অলরেডি মহড়া দিয়ে গ্যাছে কারখানাতে। একবারও ওদের সাথে দেখা হওয়ার সুযোগ হয়নি। বন্ধু-পার্টনারই বরাবর সাক্ষাত করেছে। আজকে ঢাকা থেকে ফিরেই অফিসে বসা মাত্রই ওনাদের একগ্রুপের আগমন। কথাবার্তা বেশি সুবিধাজনক ভাবে শেষ হলো না। ওরা বেশ ধমকের সুরেই জানিয়ে গেল আমার কারখানার জুট ওদেরই দিতে হবে! মজার ব্যাপার হলো যারা এভাবে বলে গেল তারা আমার এলাকারই এবং এদের অধিকাংশই তাদের শৈশবে ক্ষণকালের তরে হলেও আমার কাধে চড়েছে। আর ওরাই কি না আজকে!?!? ওহ! ভোট দিলাম ইচ্ছে মত, আর এখন জুট বিক্রি করতে হবে ওদের  কথা মতন?

