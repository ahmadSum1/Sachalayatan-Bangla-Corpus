ফটোব্লগঃ ইনানী এবং সেণ্টমার্টিন  দর্শন



সচলায়াতনে এত ভাল ভাল ফটোগ্রাফার আছেন যে ফটোব্লগ দিতে খুব ভয় লাগে। নিজেই লজ্জা পাই তাদের ছবির সাথে আমার ছবির তুলনা করে। আমি সেনাবাহিনীর কর্কশ (আমার বউয়ের ভাষ্য) জীবনে সকল স্বকীয়তা এবং সুকুমার বৃত্তি হারিয়ে ফেলেছি। কোন এক কালে আমি রবীন্দ্র সংগীত গাইতাম আর আজ আমার গলায় জলদি চল,ডানে ঘোর, বামে ঘোর, সশস্ত্র সালাম। লাইবেরিয়াতে থাকতে ব্লগ লেখা আরম্ভ করেছি। অফুরন্ত সময় ছিল সেখানে। আর এখন? একটা ব্লগ লেখা কত যে কষ্টের, তা শুধু আমার বউ জানে। শুক্র, শনি বারেও শান্তি নাই। বিয়ে করেছি ৫ মাস। থাকি চিটাগাং।হাতের কাছে রাঙামাটি, বান্দরবন, কক্সবাজার, কোথাও যেতে পারি নাই। বেচারী কক্সবাজার যাবার জন্য কত দিন ধরে বায়না করছে, সেটাও পারিনা। অবশেষে অনেক কষ্টে ৫ দিন এর একটি ছুটি ম্যানাজ করলাম। 
আগে থেকে টিকেট না কাটার কারনে গ্রীণ লাইন বা সোহাগ, এস আলম কিছুই জুটলনা। ভাগে পড়ল নন-এসি হানিফ।সেই হানিফ আবার আসল হানিফ না। গাড়ীতে উঠেই বুঝলাম বেকুব বনে গেছি আজকে।১০ টার গাড়ী ছাড়ল ১১ টায়। প্রতি ২ মিনিটে এক বার থামে। এরকম করলে আমার সারাদিন মাটি। ব্রিজ ক্রস করে সামান্য গিয়ে নেমে পরলাম। আমার মুখ কালো। আমার বউ এর মুখে হাসি। তার সব কিছুতেই আনন্দ লাগছে।আমি খেয়াল করলাম, যা কিছু হচ্ছে তার প্রতিটাতেই সে ব্যাপক আনন্দ পাচ্ছে।এই যে আমি রেগে আছি নিজের উপরে এটাও তার ব্যাপক আনন্দ। সে আমাকে প্রস্তাব দিল চল আমরা রিকশায় করে কক্সবাজার যাই। খুব মজা হবে।  আমি বললাম, এটা কী আম্বরখানা থেকে জিন্দাবাজার পেয়েছো যে রিকশায় যাই?
দুপুরের কড়া রোদে একটাও গাড়ী মাঝ রাস্তায় থামেনা। একটা সিএনজি ওলা বলল, ভাই এখানে থামবে না।চলেন সামনে কাউন্টার আছে নামিয়ে দেই। সেই কাউন্টার আবার ১ ঘন্টার রাস্তা। সেখানে গিয়ে বাসের অপেক্ষা। বাস আর আসেনা। কিছুক্ষন পর হঠাৎ দেখি, বিশাল এক মিলিটারী কনভয় আসছে, যাচ্ছে কক্সবাজারের দিকে। হাত তুলে থামালাম। ওমা, তাকিয়ে দেখি কনভয় এর কমান্ডার আমার বেষ্ট ফ্রেন্ড।সে মোটামুটি হুলস্তুল বাঁধিয়ে ফেলল আমাদের ২ জন কে রাস্তায় দাঁড়ানো দেখে। আমার বউ প্রথমে হকচকিয়ে গেলেও পরে ঠিক হয়ে গেলো।কনভয় আমাদের নিয়ে কক্সবাজারের উদ্দেশ্যে রওনা দিল। আমাদের হানিমুন যাত্রা শেষ পর্যন্ত সামরিক যানে! 
আমার কাছে কক্সবাজার মনেহয় এখন পুরোপুরি একটা মাছের বাজার। এত মানুষ!এত ভীড়। সমুদ্র যে শুধু একটা দেখা না, উপলব্ধির বিষয় সেটা এখানে গৌণ। তাই আমার কাছে ইনানী বিচটা অনেক ভাল লাগে। কক্সবাজার থেকে মাত্র ৪০ মিনিট এর রাস্তা। মেরিন ড্রাইভ ধরে অপরিসীম সৌন্দর্য। ৬০০ টাকার সিএনজিতে সারাদিন পার। টমটম হলে আর ভালো। ইনানী বিচের কিছু ছবি।





পথে ফুটে থাকা নীল শাপলা ফুল।

ইনানী বিচ থেকে অনেক বেশী সুন্দর সেন্টমার্টিন। সেণ্টমার্টিনটা ছিল আমার তরফ থেকে সারপ্রাইজ তার জন্য। সেদিন ছিল তার জন্মদিন। আমি দেখলাম তার খুশির পরিমান। বড় হলেও মানুষ আসলে ছোটই থাকে। এটা মাঝে মাঝে ভেতর থেকে বের হয়ে আসে।
সমুদ্র পার হতে হলে সিন্দাবাদে চাপতে হয়। সেই সিন্দাবাদের জাহাজে উঠার আগে পুলসিরাতের একটা পুল পার হতে হয় তার ছবি নিচে।

আমরা কেয়ারী সিন্দাবাদে চললাম সেন্টমার্টিন দ্বীপে।

নাফ নদীর বাম পাড়ের দৃশ্যাবলী। দূর পাড়ে মায়ানমার।



নাফ নদীর ডান পাড়ের দৃশ্যাবলী।  এ পাড়ে বাংলাদেশ।


যেতে যেতে পাখির দেখা পেলাম।



পাখির মৎস্য শিকার

নৌবাহিনীর একটা যুদ্ধ জাহাজ ।

জাহাজ এসে ঘাটে লাগল।
 

হোটেল ব্লু ম্যারিনের উপর থেকে নেয়া ঘাটের পুরো ছবি।

ঘাটের তলার ছবি।


ঘাটে রাখা সারিবদ্ধ ট্রলার।

ঘাটের ডান দিকের দৃশ্য।

আমরা সনাতন হোটেলে না থেকে এই সুন্দর কটেজ়ে উঠেছিলাম।

এটা দ্বীপের দক্ষিন অংশে সৈকতের পাড়েই পড়েছে।












পাথর দ্বীপ- ছেঁড়া দ্বীপে নৌকায় পর্যটকদের আগমন-


ছেঁড়া দ্বীপের পানি স্বচ্ছ টলটলে

স্বচ্ছ টলটলে পানিতে পোনা মাছ

জ়োয়ারের পানিতে ভেসে আসা সজারু মাছ

আমার সাধের ক্যাপ খানি বাতাসে উড়িয়ে নিয়ে সলিল সমাধী

কোরাল মাছের বার-বি-কিউ

কয়লার ছবি


বহু কষ্টে তোলা ১৫ সেকেন্ড শাটার স্পীড দিয়ে চাদের আলোয় দুখানি নৌকা।


চাঁদের আলোয় আমরা একজনা(দুজনা)

দিনের আলোয় আমরা একজন 

সুর্যাস্তের ছবি।




বিঃদ্রঃ  আমার ক্যামেরাখা্নি অতীব সাধারণ মাণের ( Model: Canon SX10IS) । DSLR ক্যামেরা কেনার সাধ আছে, সাধ্য নাই। যেদিন কিনব সেদিন আপনাদের মন ভরাণো ছবি উপহার দিব আশাকরি।

