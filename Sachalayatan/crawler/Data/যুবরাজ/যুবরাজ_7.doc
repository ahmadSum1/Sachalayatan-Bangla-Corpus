ফলো-আপ: বীরশ্রেষ্ঠ জননী মোস্তফা কামাল



আমার ধারনা কি জানেন? ২০২০ বা ২০৩০ সালের দিকে আমাদের দেশের পজিতিভ একটা পরিবর্তন আসবে। যারা এখন দেশের নেতৃত্ব বা নীতি নির্ধারনী অবস্থানে আছেন, আমরা তখন তাদের স্থান দখল করবো। এবং আমরা এই দেশটাকে অনেক সুন্দর ও সুশৃংখল ভাবে পরিচালিত করব। তখন যে ২/৪ জন মুক্তিযোদ্ধা বেঁচে থাকবেন আমরা তাদের প্রাপ্য সম্মান দিব। যারা এখন দেশ চালাচ্ছেন তাদের থেকে আমাদের এই প্রজন্ম অনেক বেশী অনুভুতি সম্পন্ন। দেশকে অনেক বেশী ভালবাসার ক্ষমতা রাখি আমরা।
বলছিলাম আমার এই লেখাটি  সম্পর্কে। গত সপ্তাহে সচলায়াতনে এবং আমার ফেস বুকে প্রকাশিত হওয়ার পর থেকে অসংখ্য মানুষ তাঁর সম্পর্কে জানতে চেয়েছেন। অনেকে সাহায্য করার আকুতি প্রকাশ করেছেন। এই লেখাটি আমি যখন লিখি তখন আমি কল্পনাও করতে পারি নাই এটা এত মানুষ পড়বে! আমি সত্যি অভিভুত।
উনি এখন চট্রগ্রাম সেনানিবাসে সিএমএইচ –এ চিকিৎসারত। আমার বউকে নিয়ে গিয়েছিলাম সেদিন। অনেকক্ষন বসে গল্প করলাম। আমি উনাকে আপনাদের সবার ভালবাসার কথা জানিয়ে এসেছি। ১৬ ডিসেম্বরের বিজয় দিবস অনুষ্ঠানে উনাকে ঢাকায় আমন্ত্রন জানানো হয়েছে। প্রতি বছরের মত এবারো  ঢাকা যাবেন। বিজয় দিবসে সবাই তাকে সম্মান জানাবেন, তাঁকে মনে করবেন।চকচকে জুতা আর সাদা-পাঞ্জাবী পরা মানুষরা তাঁকে সহানুভুতি জানাবেন, যাদের মধ্যে অনেকে থাকবেন একাত্তরের রাজাকার। যাদের গাড়ীতে জাতীয় পতাকা পত্ পত্ করে উড়ে। তিনি দিন শেষে সদরঘাট থেকে লঞ্চের তৃতীয় শ্রেণীতে করে বাড়ী ফিরবেন। তার পর ৩৬৪ দিন আমরা তাকে ভুলে যাব। আর এভাবে গত ৩৮ বছর পার হয়ে গেছে। বার বার বলছিলেন উনার কোন কষ্ট নাই। ভাল আছেন। আমি তো বুঝছিলাম উনি কি থাকার কথা আর কি রেখেছি আমরা তাকে। কেউ খবর ও নেয় না তার। অল্প কটা টাকা পান। তা নিয়ে আছেন বেঁচে। আশ্চর্য হলাম জেনে,বীর শ্রেষ্ঠ শহীদ সিপাহী হওয়ার জন্য  পেনশন হিসাবে মাসে মাত্র ১৪০০ টাকা পান!!
 এছাড়া মাসে যে ৪৫০০ টাকা মুক্তি্যোদ্ধা কল্যান ট্রাষ্ট হতে পান সে টাকা আবার তিনি (উনি ভোলায় থাকেন), শহীদ সিপাহী বীর শ্রেষ্ঠের স্ত্রী (যিনি খুলনায় থাকেন) এবং তার একমাত্র ছেলের বউ (ছেলে ক্যান্সার আক্ক্রান্ত হয়ে মারা যান) ৩ ভাগ হয়ে যায়।   
সৈয়দ মুজতবা আলীর একটা লেখা সপ্তম শ্রেনীতে পড়েছিলাম।নন্দদুলাল বাজায় ঘন্টা। সাহেবের কুকুরের এক পায়ের পিছনে যে খরচ হয়,পন্ডিত মশায়ের আটজনের সংসার চলে সেই টাকায়। ঢাকায় কি অনেক কুকুর নেই যার পিছনে ১৪০০ টাকার বেশী খরচ হয় মাসে??
 " আমার সোনার বাংলা, আমি তোমায় ভালোবাসি।"

পরশু সন্ধ্যায় আমার ক্যামেরায় তাঁর ছবি।

