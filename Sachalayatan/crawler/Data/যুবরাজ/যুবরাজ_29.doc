লেটার ফ্রম লাইবেরিয়া-৬



আজ আপনাদের লাইবেরিয়া এবং লাইবেরিয়ান সমন্ধে কিছু তথ্য জানাবো। 
লাইবেরিয়া বাংলাদেশ থেকে একটু ছোট আয়াতনের একটা দেশ।(৪৩০০০ বর্গ মাইল)  জনসংখ্যা মাত্র ৩৩ লক্ষ। সুতরাং বুঝতেই পারছেন দেশটি বিরান ভুমির মতো। রাজধানী এবং কিছু শহর ব্যতিত লোকালয় খুব কম।
আমি প্রথম যেদিন এই দেশে আসলাম, গাড়ী দিয়ে আসার সময় প্রায় পুরোটা রাস্তা দেখতে দেখতে আসলাম তারা কি করে।রাস্তার পাশে প্রতিটা বাড়ির আঙ্গিনাই ছোট ছোট শিশুরা খেলা করছিল এবং বড়রা রোদ পোহাচ্ছিল। ছয়মাস এদের সাথে থেকে বুঝতে পারলাম, রোদ পোহানো এদের প্রধান কাজ।হাজার হাজার একর খালি কৃষি জমি পড়ে আছে, কিন্তু কেউ চাষ-বাস করেনা।খুবই উর্বর জমি।কোন কিছু লাগানোর সাথে সাথে তর তর করে বেড়ে উঠে।কিন্তু এরা কর্মবিমুখ জাতি।কাজ করেনা।স্রষ্ঠা তাদের এতো সম্পদ দিয়েছেন, বিদেশীরা লুটে খাচ্ছে, কিন্তু তাদের ভ্রুক্ষেপ নেই।
লাইবেরিয়া পৃথিবীর বৃহত্তম রাবার উৎপাদক দেশ, যে রাবার বাগানের মালিক আমেরিকানরা। অনেকগুলো হীরা খনি রয়েছে, যেগুলো আমেরিকানদের দখলে। Yakapa তে পৃথিবীর দিতীয় বৃহত্তম লৌহখনির পাহাড়, যে পাহাড় কেটে শতশত বছরেও লোহা তোলা শেষ করা যাবেনা।সেই লৌহ খনির মালিক পৃথিবীর বৃহত্তম ইস্পাত কোম্পানী ARCENAL MITTAL। যারা নিয়মিত খবরের কাগজ পড়েন তারা জানেন, এই কোম্পানীর মালিক একজন ভারতীয়। তার নাম লক্ষী মিত্তাল। এই মুহুর্তে সবচেয়ে ধনী বাক্তি।কিন্তু যে দেশের উদর খালি করে এই বিত্ত বৈভব, সেই দেশের মানুষরা পৃথিবীর দরিদ্রতম মানুষ। এই দেশের Per Capita ১৩৫ ডলার। যেখানে বাংলাদেশের Per Capita ১৪০০ ডলার।
আমি প্রথম  কয়েকদিন এসে হতভম্ভ হয়ে বসেছিলাম যে মানুষ এত গরিব কি করে হতে পারে? শিল্পাচার্য জয়নুল আবেদীন এর আকাঁ চিত্রকর্ম মানসপটে ভাসছিল।আমাদের ক্যাম্পের সামনে খোলা আকাশের নিচে কিছু মানুষ নামের প্রানী বাস করে, যাদের দেখলে মনে হয়, আমি এখন একটা প্লেন নিয়ে WHITE HOUSE এর ছাদে আত্নাহুতি দেই। পৃথিবীতে এক বেলা খাবারের জন্য মানুষ একদিকে মরছে, আর অন্য দিকে কোটি কোটি, বিলিয়ন মিলিয়ন ডলার খরচ করে মানুষ মারার নিত্য নতুন ফন্দি ফিকির হচ্ছে। মানবসভ্যতার ইতিহাস হচ্ছে খুনোখুনির ইতিহাস। একজন মানুষ মরলে হয় খুন, আর হাজার মানুষ মরলে হয় যুদ্ধ। পৃথিবীর কোন প্রানী আছে যারা সজাতি কে এত ঘৃণা করে? আমরাই করি, আমরা মানুষ, আমরা সৃষ্টির শ্রেষ্ঠ জীব “আশরাফুল মাখলুকাত”।
এসব চিন্তা করলে খুব খারাপ লাগে। নিজেকে সভ্য মানুষ বলে দাবী করতে পারিনা। আমি নিজেও একজন মানুষ মারার নিপুন শিকারী। যাইহোক, অনেক বড় বড় কথা বলে ফেললাম।লেটার ফ্রম লাইবেরিয়া আমার দিনপঞ্জি। আমার একান্ত অনুভুতি।
আমার ধারনা ছিল পৃথিবীতে বাংলাদেশের চেয়ে গরিব দেশ কম আছে।কিন্তু একটা দেশ কত গরিব হতে পারে তার কোন ধারনা ছিলনা।একটা উদাহরন দিলে বুঝতে পারবেন। লাইবেরিয়াতে কোন বিদ্দুত উৎপন্ন হয়না।পুরো দেশ অন্ধকারে ঢেকে যায় অন্ধকার হওয়ার সাথে সাথে।কোন এক কালে এইদেশে জলবিদ্দুত উৎপন্ন হত।কিন্তু যুদ্ধের ফলে সব কিছুর মত বিদ্দুত ব্যবস্থাও ধংস হয়ে পড়ে।গত ১৮/১৯ বছর ধরে সাধারন লাইবেরিয়ানদের ঘরে বিদ্দুত নেই।আমরা অথা্ৎ জাতিসংঘ বাহিনী জেনারেটরের উপর ভর করে বেচেঁ আছি।দিনরাত ২৪ ঘন্টা জেনারেটর চলে।
বিশুদ্ধ খাবার পানির বড়ই অভাব।খাবার পানি তারা খাল-বিল থেকে সংগ্রহ করে। গোসল করে দল বেধেঁ নালা-নরদমার পাশে।
গ্যাস নেই কোথাও।এলপি সিলিন্ডার অল্প কিছু মানুষ ব্যবহার করে।
চিকিৎসা ব্যবস্থার কথা বলে আপনাদেরকে শিউরে তুলতে চাইনা। আরেকদিন তুলব,আজ থাক।
শেষটা করি, একটু সুন্দর অনুভুতি দিয়ে।
বাংলাদেশ সেনাবাহিনীর ইউনিফরম, প্রতিটি লাইবেরিয়ানদের কাছে পরিচিত।এমনকি মায়ের কোলের শিশুও বলে BANGLADESH.আমরা যখন রাস্তা দিয়ে যাই, তখন লাইবেরিয়ান শিশুরা দল বেধেঁ চিৎকার করে, BANGLADESH JINDABAD, GIVE US CHO CHO. চো চো মানে হলো খাবার।আমরা তখন আমাদের সাথে যে খাবার থাকে তা শিশুদেরকে দিয়ে দেই।আর কে না জানে, শিশুদের মুখের হাসির চেয়ে পবিত্র আর সুন্দর কিছু পৃথিবীতে নাই। 

