অদম্য ছবিচোর



ডেইলি স্টার আয়োজিত “অদম্য চট্রগ্রাম” উৎসব গত বেশ কিছুদিন ধরে চট্রলা বাসীকে মাতিয়ে রেখেছে। এর মধ্যে নানা ধরনের প্রতিযোগীতা আয়োজন উৎসবের মধ্যে একটা নতুন মাত্রা যোগ করেছে। চট্রগ্রাম নিয়ে তোলা ছবি দিয়ে একটি ফটোগ্রাফী কম্পিটিশন আয়োজন করা হয় যার প্রদর্শনী চট্রগ্রামের থিয়েটার ইন্সটিটিউটে অনুষ্টিত হয় গত ৩০ মার্চ থেকে ৬ এপ্রিল পর্যন্ত। প্রতিযোগীতায় প্রায় ছয়শ পঞ্চাশটি ছবি গৃহিত হয় যার মধ্যে হতে বাছাইকৃত ৮০টি ছবি নিয়ে প্রদর্শনী অনুষ্টিত হয়।

প্রদর্শনীটি বাংলাদেশের সকল জাতীয় পত্রিকায় ফলাও করে প্রচার পায়। 


প্রদর্শনীতে The Buddhist Monk Meditated শিরোনামের একটি ছবি বোদ্ধা মহলে ব্যাপক আগ্রহ ও চাঞ্চল্যের সৃষ্টি করে। ছবিটি রাঙ্গামাটির একটি বৌদ্ধ ধর্মালয়ে প্রার্থনারত একজন বৌদ্ধ ভিক্ষুর বলে জানা যায়। ছবিটি তুলেছিলেন রাঙ্গামাটির আদ্রিয়ান পরান নামের একজন শৌখিন ফটোগ্রাফার। ৮০টি ছবি হতে চার সদস্য বিশিষ্ট আন্তঃর্জাতিক খ্যাতিসম্পন্ন বিচারকগণ প্রথম,দ্বিতীয় ও তৃত্বীয় স্থান নির্ধারণ করেন এবং ৭ টি ছবি কে অনারেবল ম্যানশন প্রদান করেন। পুরস্কারের প্রাইজ মানি বাবদ যথাক্রমে ৫০,০০০/- টাকা, ৩৫,০০০/- টাকা এবং ২০,০০০/-টাকা ঘোষনা দেয়া হয়।

প্রথম পুরস্কার লাভ করে The Buddhist Monk Meditated ছবিটি। গত ৬ এপ্রিল চট্রগ্রাম থিয়েটার ইন্সটিটিউট প্রাঙ্গণে বিজয়ীদের মধ্যে প্রাইজমানি চেক ও সার্টিফিকেট তুলে দেন ডেইলি স্টারের সম্পাদক মাহফুজ আনাম।

গত ৯ এপ্রিল ২০১২ চট্রগ্রামের অভিজিৎ বিশ্বাস নামের একজন ফটোগ্রাফার এই ছবির সত্যতা নিয়ে প্রথম প্রশ্ন তুলেন। তিনি জানান যে ছবিটা বহু আগে থেকে নানা আন্তর্জাতিক প্রতিযোগিতায় পুরস্কার পেয়ে আসছে- যা বিচারক মন্ডলীর চোখ এড়িয়ে যায়। ছবিটির বিভিন্ন লিঙ্ক সহ তিনি তার দাবীর স্বপক্ষে প্রমান উপস্থাপন করেন। ছবিটি মালয়েশিয়ায় তোলা, মালয়েশিয়ান একজন ফটোগ্রাফারের। এ অভিযোগের প্রেক্ষিতে বিচারক মন্ডলীরা পরীক্ষা-নিরীক্ষা করে ছবিটি বাতিল করেন। প্রথম স্থান অধিকারী আদ্রিয়ান পরানকে বিচারক প্যানেলের সামনে ডাকা হয় এবং তিনি তার অপরাধ স্বীকার করেন। জিজ্ঞাসাবাদে তিনি জানান, যে তিনি অপরাধের গুরুত্ব বুঝতে পারেননি। তিনি তার এক বন্ধুর প্ররোচনায় শুধুমাত্র অংশগ্রহনের নিমিত্তে নেট থেকে বড় পিক্সেলের ছবি সিলেক্ট করে সাবমিট করেন। কিন্তু এই ছবি যে প্রথম স্থান পেয়ে যাবে তা তিনি ঘুর্নাক্ষরেও বুঝতে পারেননি। ছবিটি প্রথম স্থান অধিকার করায় তিনি লজ্জ্বায় কাউকে বলতে পারননি। ভবিশ্যতে তিনি এরকম ভুল আর করবেন না বলে মুচলেকা প্রদান করলে তাকে ছেড়ে দেয়া হয়।

ছবি চোরঃ আদ্রিয়ান পরান।

আদ্রিয়ান পরান কর্তৃক প্রদানকৃত মুচলেকা।

