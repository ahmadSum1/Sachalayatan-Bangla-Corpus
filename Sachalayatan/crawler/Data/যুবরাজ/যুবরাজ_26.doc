লেটার ফ্রম লাইবেরিয়া-৯



গত বেশ কিছুদিন আমি ব্যস্ত ছিলাম আমার ইউরোপ যাওয়া নিয়ে।অনেক বাধা বিঘ্ন পেরিয়ে আমি অবশেষে আগামিকাল এক মাসের ছুটিতে ইউরোপে যাচ্ছি।আমার ভ্রমন সুচীতে আছে ফ্রান্স,নেদারল্যান্ড,সুইজারল্যান্ড এবং ইতালী। খুব সাভাবিক ভাবে বুঝতে পারছেন আমি কতটা উদ্গ্রিব।যদিও আমার লেটার ফ্রম লাইবেরিয়া সিরিজটা লাইবেরিয়া নিয়ে, আপনারা যদি জানতে আগ্রহী থাকেন তবে আমার সাথে আপনাদেরকেও আমি ইউরোপ ভ্রমনে সঙ্গি করতে পারি,অর্থাৎ আপনাদেরকে আমার ভ্রমনকালিন সময়ে সঙ্গে রাখতে পারি এবং আমার অভিজ্ঞতা সাথে সাথে Share করতে পারি।আর যদি আপনারা মনে করেন আমার লেখা লাইবেরিয়াতেই সীমাবদ্ধ থাকুক তাহলে আমি একমাস পরে ছুটি থেকে ফেরত এসে আমার দিনলিপি লিখতে পারি।আপনাদের মতামতের উপর আমার সীধান্তটা নির্ভর করবে।
সৌদি দুতাবাসের তিক্ত অভিজ্ঞতা মাথায় নিয়ে আমি সড়ক পথে আবিদজান আসি।আবিদজান কে বলা হয় আফ্রিকা মহাদেশের প্যারিস শহর।আমি কল্পনাও করতে পারিনি আফ্রিকাতে এত আধুনিক একটি শহর থাকতে পারে।আবিদজান আইভরি কোস্টের রাজধানী।প্রাক্তন ফরাসী উপনিবেশ।শহরের রাস্তায় BMW,PORSHE,MERSIDIZ BENZ এর ছড়াছড়ি।রাস্তাগুলো মনে হয় এক একটা রানওয়ে।বোঝার সুবিধার জন্য বলি, এদের প্রতিটি সড়ক মানিক মিয়া এভিন্যু মত চওড়া। এবং পুরো শহর অসংখ্য ফ্লাই ওভারে পরিপুর্ন।কোন একটা রাস্তায় পথ হারালে অসুবিধা নাই, ঘুরে আবার আগের জায়গায় ফেরত আসবেন।এত চমৎকার এদের রাস্তার প্ল্যানিং!আপনি গাড়ী নিয়ে একবার পুরো শহর চক্কর দিলেই আপনার দিলখোশ হয়ে যাবে।
লাইবেরিয়ার মত আইভরি কোস্টে ও জাতিসংঘ শান্তি মিশন চলমান।তবে এই দেশে যে শান্তি মিশন চলছে সেটা বোঝার কোন উপায় নাই।সব কিছু খুব সাভাবিক। আমি আইভরি কোস্ট মিশন সমন্ধে খুব বেশি জানিনা, সুতরাং আপনাদের ভুল তথ্য দিয়ে বিভ্রান্তিতে ফেলতে চাইনা।যারা আগ্রহী, তারা ইন্টারনেট থেকে তথ্য জেনে নিতে পারেন।
যাইহোক, আমি আইভরি কোস্ট গিয়ে ছিলাম বিশেষ উদ্দেশ্যে, সেটা হল Schengen Visa করানোর জন্য।Schengen Visa হল Europian Unioner ১৫ টি দেশের একত্রে Visa. আমি খুব অসাভাবিক খাতির পেলাম ফ্রান্স এম্ব্যাসী থেকে।যাওয়ার পর, বেশ খাতির করে ভিসার জন্য বসাল।একজন ফ্রেঞ্চ মহিলা ইংরেজীতে কিছু প্রশ্ন করলেন তারপর বললেন ১৪ দিন পর ভিসা নিয়ে যেতে।ব্যাপারটা এত সহজে হয়ে গেল যে আমি কিছুটা অবাক হলাম। সৌদি এম্ব্যাসীর “মিসকিন” শুনার কথাটা তখন দগদগে ঘায়ের মত আমার মনে লেগে আছে।
আমি লাইবেরিয়া ফেরত চলে আসলাম। কিছুদিন পর পাসপোর্ট ফেরত পেলাম Schengen Visa সহ।এরপর সুইজারল্যান্ডের ভিসাও পেয়ে গেলাম খুব বেশী ঝামেলা ছাড়াই।
অবশেষে আমি ইউরোপ যাচ্ছি আগামিকাল।
আমি নামছি গিয়ে প্যারিস।প্যারিস নাকি পৃথিবীর সবচেয়ে সুন্দর শহর। জাদুঘরের শহর।শিল্প-সাহিত্যের শহর।আর আমার সপ্নের শহর।
সেই ছোট বেলা, আমার জন্মদিনে একটা বই উপহার পেয়েছিলাম এক বন্ধুর কাছ থেকে। সুনীল গঙ্গোপাধ্যায়ের লেখা “ছবির দেশে কবিতার দেশে”। বইটা আমার মনে খুব দাগ কেটেছিল। ফ্রান্স এবং প্যারিস সমন্ধে এত চমৎকার বর্ননা ছিল, আমি ঘুমের মধ্যে কত বার যে প্যারিস শহর ভ্রমন করেছি!লুভ্যর মিউজিয়ামে যেদিন যাবো, সেদিন সপ্নকে স্পর্শ করতে পারব! আমি অধীর এবং অধীর অপেক্ষায় সেই প্রহর গুনছি।
যদি ইন্টারনেট এ না বসতে পারি এবং লেখার সুযোগ না পাই, সচলায়াতনের সবার জন্য আমার আন্তরিক শুভ কামনা থাকল।
কোথায় জানি পড়েছিলাম “A smile can brings an angel near to you.” সুতরাং সবাই হাসবেন,মন খুলে হাসবেন এবং খুশি থাকবেন।

