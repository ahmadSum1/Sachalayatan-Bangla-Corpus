লেটার ফ্রম লাইবেরিয়া-৩



শৈশবে মুজতবা আলীর লেখা পড়েছিলাম। পাঠক ক্ষমা করবেন বিখ্যাত সেই ভ্রমন কাহিনীর নাম স্মরণে ব্যর্থতার জন্য। অনুপ্রাণিত তখন থেকেই। বিদেশভ্রমন করব এইবার। জাতিসংঘ মিশন এলো পোয়া বারো হয়ে। মিশনে এলে ১ মাসের ছুটি পাওয়া যায়। সেই বাংলাদেশে থাকতে আমার কত
প্ল্যান। কোন দেশে যাবো? ছবির দেশ কবিতার দেশ ফ্রান্স যাব। ইতালী  যাবো। রেনেসাঁ যুগের সমস্ত বিখ্যাত পেইন্টিং আমার মুখস্থ। প্যারী নগরীর ল্যুভর মিউজিয়াম, মিলানের Last Supper খ্যাত সেইন্ট মেরিনা, ফ্লোরেন্সের পৃথিবী বিখ্যাত গ্যালারীও দেলি উলফেজ্জী, মাইকেল এঞ্জেলোর
'ডেভিড', Vatican এর সিস্তাইন চ্যাপেলের ছাদে আঁকা পেইন্টিং আমার শয়নে স্বপনে ঘুরপাক খেতে থাকে। আমি উত্তেজনায় তিরতির করে কাঁপতে থাকি।
এমন সময় বাসা থেকে ফোন:
আব্বা: তুই ছুটিতে বাসায় আসবি না? 
আমি: না আব্বা। 
আব্বা: আমাদেরকে তোর দেখতে ইচ্ছা করে না? 
আমি: হ্যাঁ,করে, কিন্তু দেশে আসলে আমার ইউরোপ যাওয়া হবেনা। মোনালিসা দেখা হবেনা। আমি তো আর ছয়মাস পর দেশে আসছি। একটু ধৈর্য ধরুন আব্বা। 
এবার আব্বা তার আসল ইচ্ছা পাড়লেন:
 তোমার ছুটি রোজাতে না? তোমার দেশে আসার প্রয়োজন
নেই, ইউরোপ দেখারও দরকার নেই। তুমি আল্লাহর ঘরে যাও। আল্লাহ তোমাকে এত বড় সুযোগ দিয়েছেন, কৃ্তজ্ঞতা প্রকাশ করো। বাবা মায়ের জন্য আল্লাহর কাছে প্রার্থনা করো। রমজান মাস আল্লাহ নিশ্চয়ই তোমার ডাক শুনবেন। তুমি ওখানেই যাও। বাবা ফোন রেখেদিলেন আর কথা বলার সুযোগ না দিয়ে। 
ফোন রেখে আমি কতক্ষণ ঝিম মেরে বসলাম। এটা কী হলো? সচলায়াতনে বিখ্যাত কিছু মানুষ আছেন, যারা আমার বাসায় গিয়েছেন এবং আমার বাবাকে ও ভাল করে জানেন।যাদের কথা বলছি তারা মুচকি হাসছেন, আমার করুন অবস্থা বুঝে। আমি মিলিটারী হলে কি হবে?
আমার বাবা, মিলিটারীর মিলিটারী।
অতএব, ঠান্ডা মাথায় দুইদিন চিন্তা করে ঠিক করলাম,
কখনও বাবার অবাধ্য হইনি, আজও হবোনা। আমি মক্কা, মদিনা দেখতে যাব। 
সেনাবাহিনীতে ISSB interview এর সময় Deputy President
বলেছিলেন আমার অসাধারন একটা গুন আছে, সেটা হলো, সময় এবং পরিস্থিতির সাথে খাপ খাইয়ে ফেলা। যে কাজটা খুব অল্প মানুষ করতে পারে। সেই গুণটা এইবার পুরোপুরি কাজে লেগে গেল।
আমি রাফায়েল,পিকাসো, উলফেজ্জি, ভ্যানগগ বাদ দিয়ে বাংলা কোরআন শরীফ, নামাজের আহকাম-আরকান এবং উমরাহ হজ্জের নিয়ম কানুন পড়া শুরু করলাম। আমার এই ১৮০
ডিগ্রী ঘোরা দেখে আমার কলিগ ও অন্যরা বেশ অবাক হল। তারা বলাবলি আরম্ভ করলো, আমি জীবনে বহু পাপ কর্ম করে ফেলেছি, এবার তওবা করতে কাবা রওনা হচ্ছি!  
আমি ইহকালে লোকজনের কথায় কান দেইনি, এবারো দিলাম না। আমি সিরাতুল মুস্তাকিম পথে হাঁটা শুরু করলাম।
TO BE CONTINUED………

