লেটার ফ্রম লাইবেরিয়া-৮



আজ একটু বাংলাদেশের গল্প বলি।
আমি যখন লেফটেন্যান্ট, ঢাকা সেনানিবাসে পোস্টিং হল।অফিসার্স মেসে কয়েকজন সিনিয়র ধরলেন আমাকে, মুরগী বানাবেন আমাকে। আমি আগেই ভাব বুঝে বেকুব সাজার চেষ্টা করলাম। সিনিয়ারের সামনে স্মার্ট হওয়ার চেষ্টা করা আর ঘোড়ার পিছনে যাওয়া সমান কথা, দুটোতেই লাথি খাওয়ার Chance থাকে।সিনিয়ার আমাকে ধরলেন মুরগী বানানোর জন্য, আমি একদম ভেড়া হয়ে গেলাম।কিন্তু আমার সিনিয়ররা ভেড়া পছন্দ করলেন। আমার জীবন কয়লা হয়ে গেল।আমি সকাল বিকাল সিনিয়ারের সামনে পড়তে থাকলাম, এবং লাথি খেতে থাকলাম।সারাদিন মুখ তিতা থাকে।ঘুমের মধ্যে সিনিয়ার এবং ঘোড়া দুটোই দেখতে থাকলাম।
আমি সব সহ্য করতে পারি, দুটো জিনিস ছাড়া। এক আমার দেশ নিয়ে বিদেশীরা কেউ কথা বললে, আরেকটা সিলেট নিয়ে কেউ কিছু বললে। আমার বাড়ী সিলেটে। আমার সিনিয়াররা সবাই সিলেটের উপর চরম বিরক্ত। সিলেটী মেয়েরা নাকি চরম সুন্দর, ভিডিও ভাল, কিন্তু অডিও খারাপ।এসব শুনে আমার মেজাজ আরো খারাপ।আর্মিতে সিনিয়ারের উপর মেজাজ খারাপ হলেও কিছু করার নাই।অফিসে ঝারি খেয়ে বাড়ীর কর্তা,কর্ত্রীর উপর ঝাল ঝারেন, আমি তেমনি আমার ব্যাটম্যানের উপর ঝাল ঝারি।নতুন উৎপাৎ হলো নোয়াখালির একজন সিনিয়ার যিনি পৃথিবীর সকল জোকস্ জানেন।আমি তার কুনজরে পড়লাম।তিনি খাওয়ার টেবিলে সবার সামনে প্রতিদিন সিলেট নিয়ে একটা জোকস্ বলেন, সবাই ঠা ঠা জাতিয় শব্দ করে হাসেন।আমিও তাদের সাথে হাসি কিন্তু আমার গলা দিয়ে আওয়াজ বের হয়না, আমার মুখ আরো তিতা হয়।জোকস্ এর নমুনা দেই।একটা কাক ঢাকা থেকে রওনা দিল সিলেটের উদ্দেশ্যে,পথে যেতে যেতে সে কা কা ডাকতে থাকলো।হঠাৎ সিলেট সীমানায় এসে সে কা কা বাদ দিয়ে খা খা করতে লাগল। এটা কী কোন জোকস্ হলো?? এটা শুনে একেকজন হাসতে হাসতে মাটিতে গড়াগড়ি দেয়ার অবস্থা।আমি বিড়বিড় করে ঢাকায় আমার পোস্টিং যে দিয়েছে, তাকে অভিশাপ দিতে থাকলাম।।ঢাকায় জীবন দুর্বিষহ হয়ে উঠলো।
এরমধ্যে একদিন নীলক্ষেত গেলাম কি একটা কাজে।নিউ মার্কেটের সামনে হঠাৎ চোখে পড়ল জোকসে্র বই। আহসান হাবীবের “৯৯৯ টা জোকস্ একটা ফাও” মনে ধরলো। কিনে ফে্ললাম। বাসে আসতে আসতেই বেশ কয়েকটা পড়া হয়ে গেলো।রুমে এসে আমি জোকস্ মুখস্ত করা শুরু করলাম।
এবার আমার পালা।
খাওয়ার টেবিলে সিলেটী জোকস্ পর্ব শেষ হলে আমার জোকস্ শুরু হল।আমি বইয়ে পাওয়া আমেরিকান, রাশিয়ান,বরিশাল, চট্রগ্রাম সকল জোকসকে নোয়াখালীতে কনভার্ট করলাম।প্রথমদিন জোকস হিট। দিতীয় দিন সুপার হিট।তৃ্তীয় দিন অন্য মেস থেকে অতিথি অফিসাররা আসা শুরু করলো আমার জোকস শুনার জন্য।বক্স অফিস ভেঙ্গে পড়ার অবস্থা!আমার সিনিয়ার বেগতিক দেখে একটি সমঝোতায় আসলেন। আমি সমঝোতা মেনে নিলাম। আমি সেনাবাহিনীতে জোকস স্পেশালিষ্ট হিসাবে খ্যাতি অর্জন করলাম।আমাকে নিয়ে বলা হতে থাকলো, যে ঘোড়ার পিছনে যাওয়া আর আমার সামনে সিলেট নিয়ে জোকস্ বলা সমান কথা।
এবার দুটো জোকস শুনিয়ে বিদায় নিচ্ছি।
প্রথম জোকস্ টি নোয়াখালী নিয়ে।সচলায়াতনে কেউ নোয়াখালীর থাকলে ক্ষমা করে দিবেন আশাকরি।ক্ষমা সুন্দর দৃস্টিতে দেখবেন। দিতীয়টি একটু মধ্যরাত টাইপ। ১৮ বছরের নিচের জন্য নিষিদ্ধ।
নোয়াখালীর একজন লোক টেলিভিশন কেনার জন্য ইলেকট্রনিক্স দোকানে গেল।
দোকানিকে সে একটি টেলিভিশন দেখিয়ে জিজ্ঞেস করলো দাম কত?
দোকানী উত্তরে বলল সে নোয়াখালীর লোকজনের কাছে টেলিভিশন বিক্রি করেনা।লোকটি কারন জিজ্ঞেস করল কিন্তু দোকানী কোন উত্তর দিলোনা।নোয়াখালীর লোকটি টিভি কিনতে না পেরে মন খারাপ করে চলে আসল।কিন্তু প্রতিজ্ঞা করলো সে টিভিটা কিনবেই।
কিছুদিন পরে সে আবার ঐ দোকানে হাজির হলো। এবার সে চট্রগ্রামের ভাষায় টিভি কিনতে চাইল।দোকানীর সেই একই কথা।সে টিভি বিক্রি করবেনা নোয়াখালীর কারো কাছে।বিফল মনরথে সে বাড়ীতে গিয়ে ভালভাবে সিলেটী ভাষা শিখল।এবার যদি কাজ হয়। এবার সে ছদ্ধবেশ ধারন করল যাতে দোকানী তাকে চিনতে না পারে।
বিধিবাম। দোকানীর একই কথা।নোয়াখালীর লোকের কাছে সে কোন অবস্থাতেই টেলিভিশন বিক্রি করবেনা।
এবার নোয়াখালীর লোকটা খুব চটে গেল। দোকানীকে বলল, তুমি কিভাবে প্রতিবার আমাকে নোয়াখালীর লোক বলে চিনতে পারো, আর টিভি দিতে কি সমস্যা?
উত্তরে দোকানী বলল, বাংলাদেশের মধ্যে একমাত্র নোয়াখালীর লোকজনই মাইক্রোওয়েভ ওভেন কে টিভি বলে ভুল করে।
(আহসান হাবীবের বই থেকে সংগৃহিত)
এবার সেনাবাহিনী নিয়ে একটা জোকস্ঃ
এক সৈন্য ছুটতে ছুটতে এসে হাজির এক নানের কাছে।
"সিস্টার, আমাকে খুঁজছে এক দুষ্ট পুলিশ। আমাকে বাঁচান!" বললো সে।
"ঈশ্বর তোমার মঙ্গল করুন, বাছা! তা আমি কিভাবে তোমাকে সাহায্য করতে পারি?" খোনা গলায় বললেন নান।
"আমি কি আপনার এই ঢোলা আলখাল্লার নিচে লুকাতে পারি?" জানতে চাইলো সৈন্য।
"নিশ্চয়ই।" সায় দিলেন নান। সৈন্য হামাগুড়ি দিয়ে তাঁর আলখাল্লার নিচে ঢুকে পড়লো।
খানিকক্ষণ বাদেই এক পুলিশ ছুটতে ছুটতে এসে হাজির।
"সিস্টার, এদিক দিয়ে কোন সৈন্যকে যেতে দেখেছেন?"
"হ্যাঁ বাছা। সে তো ওদিকে চলে গেলো ছুটতে ছুটতে।"
পুলিশ ধন্যবাদ জানিয়ে নানের দেখানো দিকে ছুটতে ছুটতে চলে গেলো।
আলখাল্লার নিচ থেকে বেরিয়ে সৈন্য বললো, "সিস্টার, আপনি আমাকে বাঁচালেন। আমি যুদ্ধে যেতে চাই না, কিন্তু ব্যাটারা আমাকে জোর করে পাঠাবেই!"
নান বললেন, "ঠিক আছে বাছা, ঈশ্বর তোমার মঙ্গল করুন।"
সৈন্য বললো, "ইয়ে, সিস্টার, একটা কথা আপনাকে বলা দরকার। আলখাল্লার নিচে বসে দেখলাম কি না। দারুণ একজোড়া ঊরু আপনার!"
নান বললেন, "বাছা, আরেকটু ওপরে খেয়াল করলে দারুণ একজোড়া অন্ডকোষও দেখতে পেতে। আমিও যুদ্ধে যেতে চাই না ...।"
(ইন্টারনেট থেকে সংগৃহিত- হাটুঁপানির জলদস্যু কর্তৃক সংকলিত)

