লেটার ফ্রম লাইবেরিয়া-১৬ 



লেটার ফ্রম লাইবেরিয়া আমার লাইবেরিয়া থেকে লেখা দিনপঞ্জি। প্রায় ৬ মাস হলো আমি বাংলাদেশে চলে এসেছি। অনেক এ জানতে চেয়েছেন আমার এই সিরিজ কি শেষ? যেহেতু আমি লাইবেরিয়া থেকে চলে এসেছি সুতরাং লে্টার ফ্রম লাইবেরিয়া নামটা এখন আর উপযুক্ত নয়। তবে এখানে একটা কথা আছে। এই নামেই সবাই আমার ব্লগ পড়েছেন। লাইবেরিয়ার অনেক মজার গল্প এখনো আমার বলা হয় নাই।তাই ঠিক করলাম এই নামটা থাকুক।চলুক যতদিন লাইবেরিয়ায় গল্প শেষ না হয়।
লাইবেরিয়া থেকে আসার কিছু দিন আগে মনরোভিয়া থেকে আমেরিকান আর্মির এক ফুল কর্নেল এলেন তার নাম উহ্য রাখলাম। তিনি বিরাট চ্যাম্পিয়ান টাইপ লোক, তিনি বিভিন্ন দেশে মানুষ মেরেছেন, নানা বর্ণের, নানা গোত্রের,ভাষার। মানুষ মারার ভালো শিকারি হওয়ায় আমেরিকান সরকার তার ঘাড়ে, কাঁধে বেশ কিছু রিবন, মেডেল লাগিয়ে দিয়েছে। আমার মায়া সভ্যতার সেই জংলি প্রধানের কথা মনে পড়ে গেল যার ঘাড়ে, গলায় বেশ কিছু মৃত মানুষের হাড়- গোড় শোভা পেত- যা তাঁর বীরত্তের নিদর্শন।
এই মহান বীর কে আমার অসুস্থ্য মনে হল।তাঁর কথায় বার্তায় অহংকার, নিজের স্তুতি ঝরে ঝরে পরতে লাগল। লাইবেরিয়ার জাতিসংঘ দপ্তর, এই ব্যক্তি কে পাঠিয়েছে আমাদের সামরিক যন্ত্র-পাতি ঠিক আছে কিনা দেখার জন্য। ঠিক থাকলে বাংলাদেশ সরকার Reimbursement  পাবে। তিনি এখানে পরিদর্শন বাবৎ DA (Daily Allowance) হিসাবে ২৩০ ডলার পাবেন।তার থাকা খাওয়ার এন্তেজাম তার নিজের। আমাদের এখানে থাকলে তার ঐ DA টা কাটা যাবে।কিন্তু এখানে কোন হোটেল না থাকায় Symbol of Good Gesture হিসাবে আমরা তাদের রাখি এবং যাওয়ার সময় পরের দিন এক খান Certificate ও দেই যে তিনি সরকারি কোন সুযোগ সুবিধা পাননি।আলোচ্য আমেরিকান কর্ণেল সাহেবকে ও হয়ত তেমনই সুবিধা দেওয়া হতো।
গোল বা্ধঁল অন্য জায়গায়, যখন তিনি বাংলাদেশ সেনা দলের একজন কে অযথা গালাগালি করলেন, তার ব্যক্তিগত একটা  কাজ না করে দেওয়ার জন্য। তার সামরিক হুমকি ধামকিতে বিন্দুমাত্র বিচলিত না হয়ে, তার অনেক অধঃস্তন হয়ে - কাজটা তার নিজের করা  উচিত তা মনে করিয়ে দিলাম।
এবার তিনি যারপরনাই ক্ষুদ্ধ হলেন কিন্তু কিছু করতে পারলেন না। না পেরে  গালি দিলেন।
আমি সেটার অপেক্ষায় ছিলাম।আমি এবং আমার সহকর্মিরা মিলে ঠিক করলাম এই লোকটাকে আমরা আমাদের ক্যাম্পে জায়গা দিবনা। সে আজ রাতে জঙ্গলে রাত কাটাবে।আমরা যেখানে থাকতাম, তার আশে পাশে কোন থাকার জায়গা বা হোটেল ছিলনা।সুতরাং তাকে রাতে ড্রাইভ করে হয় মনরোভিয়াতে যেতে হবে  আর না হয় জঙ্গলে রাত কাটাতে হবে। মনরোভিয়া প্রায় ১৯৫ কিঃমি দূর। যেতে হবে রাতের বেলা। সন্ধ্যার পর এই রাস্তায় অহরহ মানুষ তুলে নিয়ে যায়, পুরোটা রাস্তা জঙ্গলের মধ্যে দিয়ে। কেউই একা যেতে চায়না।
সুতরাং তার জন্য জঙ্গলের রাত ছাড়া আর কোন বিকল্প রাস্তা খোলা ছিল না।
অনেক হাড়-গোড় তিনি কাঁধে লাগালেও তার বীরত্ত চুপসে গেল। তিনি বুঝতে পারলেন তাকে আমরা খাতির করবনা এবং জঙ্গলে রাত কাটানোর মত সাহস তার নাই। অতএব তিনি মিন মিন করলেন।মিন মিন করে যা বলতে চাইলেন, তা হল তিনি যা করেছেন তার জন্য তিনি শরমিন্দা। আমরাও ব্যাপক শরমিন্দা হলাম,তবে অন্য কারনে। লজ্জিত হলাম এত বড় বীর পুরুষ জঙ্গলে রাত কাটাতে পারবেন না বলে। 
জন্মগত ভাবে আমার ঘাড়ের একটি স্নায়ু বাঁকা। আর্মির ট্রেনিং এ সেটা সোজা না হয়ে আরেকটু বেশী বাঁকা হয়ে গেছে।সবাই যখন তাকে মাফ করে দেই দেই অবস্থা, তখন আমি ছোট একটা শর্ত দিলাম। না মানলে গন্তব্য মনরোভিয়া।
প্রস্তাব ছিল তিনি তিন ঘন্টা আমাদের RP Gate অর্থাৎ Regimental Police Gate এর সামনে গাড়ী সহ দাঁড়িয়ে থাকবেন। তিন ঘন্টা পূর্ণ হলে তখন আমরা তাকে ঢুকতে দিব।
আমরা অভদ্র ছিলাম না।মাত্র দেড় ঘন্টা পার হলে তাকে আমরা ভিতরে নিয়ে আসি।তবে তার চেহারা অসাধারন রকম কালো ছিল।

