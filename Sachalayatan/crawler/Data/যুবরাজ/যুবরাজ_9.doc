লেটার ফ্রম লাইবেরিয়া-১৭



আজকের চিঠি লাইবেরিয়াতে তোলা আমার কিছু ছবি দিয়ে সাজানো। ফটোগ্রাফীতে আমার ভীষন আগ্রহ। যখন যেখানে যাই সাথে ক্যামেরা নিয়ে যাই। যে কারনে অনেক দুর্লভ মুহুর্ত আমি ক্যামেরা বন্দি করেছি। আপনাদের সামনে তাই আজ লাইবেরিয়া তুলে ধরার চেষ্টা করছি আমার ছবিতে।

কাসাভা লাইবেরিয়ানদের প্রধান খাদ্য। কাসাভা নিয়ে একজন মহিলা।

আমাদের খুব প্রিয় একটি জায়গা সিসি বিচ। এটা লাইবেরিয়ার রাজধানী মনরোভিয়ার একটি বিখ্যাত বিচ, আটলান্তিক মহাসাগরের পাড়ে অবস্থিত।লাইবেরিয়ান বালকের দল বিচ পাড়ে আনন্দরত।

আমাদের ক্যাম্প থেকে দেখা প্রতিদিনের দৃশ্য। লাইবেরিয়ান বালিকা "রজেলিন" কাঠ মাথায় নিয়ে বাড়ী যাচ্ছে।

লাইবেরিয়ান নাম না জানা পাখি আমার ক্যামেরায়।

এই বিড়াল ছানাটির জন্ম আমার Pre-Fab আর নিচে। Pre-Fab মানে Pre Fabricated Module, সোজা কথায় কন্টেইনার টাইপ বাসা, যার ভিতরে আমরা থাকতাম।সারাদিন সে খেলা করত, আর ক্যামেরা তাক করলেই এভাবে পোজ দিত।

নাম জানিনা। বন্য একটা ফুল, রাস্তার পাশে ছিল।

আমার ধারনা এটা আমার তোলা সেরা ছবি। ছবিটা “টুবমান প্রেসিডেন্ট হাউসে” গত অকটোবর ২০০৮ এ তোলা। এটার ও নাম জানিনা।

লাইবেরিয়ান কুমিড় বাবাজী। এটা Wikki Farm,Monrovia তে তোলা ছবি।

লাইবেরিয়ান বালক।এরা সারাদিন আমাদের কাম্পের বাহিরে কাজ করত।

সিসি বিচে তোলা আমার আরেকটি প্রিয় ছবি। ইনি জাতিসংঘে কর্মরত লেবাননি একজন কর্মকর্তা।

লাইবেরিয়াতে আমাদের সেনাদল। মাদক চাষ সন্ধানে আমাদের নিয়মিত পায়ে হেঁটে মাইলের পর মাইল পেট্রলিং করতে হত।

মনরোভিয়ার সাথে গান্তার মহাসড়ক।বৃষ্টির দিনে রাস্তার পার ধরে চলা একাকি একজন মানুষ।

রাজধানী মনরোভিয়াতে বৃষ্টিতে ফুটবল খেলা।

হেলিকপ্টার থেকে কাপড় শুকানো দেখা।

পোকা লাইবেরিয়ানদের প্রিয় একটি খাদ্য। সন্ধার পর এরা গোল হয়ে বসে মুড়ি-মুড়কির মত পোকা ভাজা খায়।

এই ব্রীজটি রাজধানী মনরোভিয়ায় অবস্থিত।যুদ্ধের সৃতি বহন করছে এই ব্রীজ।দুই বন্ধু ভাঙ্গা ব্রীজের সামনে।

লাইবেরিয়ান শিশুদের স্কুলে আনার জন্য জাতিসংঘ খাদ্যের বিনিময়ে লেখা পড়া কার্যক্রম হাতে নিয়েছে। এই শিশুটা ৩ বেলা খাবার পাবে স্কুলে আসার জন্য। এটা নিশ্চিত করা ও লাইবেরিয়াতে আমাদের একটি কাজ।

পৃথিবীর সম্ভবত একমাত্র দেশ যেখানে কোন বিদ্যূৎ উৎপন্ন হয়না।যুদ্ধের আগে এইদেশ বিদ্যূৎ এ স্বয়ং সম্পুর্ণ ছিল।রাজধানীর অল্প কিছু জায়গায় ইদানিং বিদ্যূৎ দেয়া হচ্ছে।১০ মেগাওয়াট বিদ্যূৎ দিয়ে আর কতই বা চলে? তাই ল্যাম্প পোস্টের আলোয় পড়ালেখা চলছে।

হেলিকপ্টার পেট্রোলিং এর সময় উপর থেকে তোলা একটি লাইবেরিয়ান গ্রাম। একেই আবার তারা City বলে। প্রত্যেকটা গ্রাম কে বলে City.

বিখ্যাত আয়রন হিল। লাইবেরিয়া যে কারনে বিখ্যাত। লোহা এবং রাবারের দেশ। এটি লাইবেরিয়ার উচ্চতম পাহাড়ের চুড়া থেকে তোলা। এই ছোট পুকুরটা মাত্র ৩ কিমি লম্বা।

কাছে থেকে আয়রন হিল লেক।

বং প্রদেশের ভাংগা এলাকায় আমাদের এপিসি পেট্রলিং চলছে। 

আমাদের ক্যাম্প হতে ২০ কিমি দূরে অবস্থিত ফীবী ওয়াটার ফল্।শুক্রবারে আমাদের ঘুরতে যাওয়ার জায়গা।

মঙ্গোলিয়ান মহিলা সেনাদল ২০০৮, মনরোভিয়া।

জাতিসংঘ পদক পাওয়া উপলক্ষে “বাংলাদেশ মেডেল প্যারেড-২০০৯”

লাইবেরিয়ান মহাসড়কে রোড সাইন। যেখানে ঢাকার দুরত্ব দেখান হচ্ছে।

আমাদের ক্যাম্পের সামনে বাংলাদেশ, লাইবেরিয়া এবং জাতিসংঘের পতাকা।

