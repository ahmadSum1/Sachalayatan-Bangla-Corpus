ডাউনলোড করে নিন মুক্তিযুদ্ধ সম্পর্কিত মুল্যবান বই




মুক্তিযুদ্ধ সম্পর্কিত বেশ কয়েকটি মূল্যবান বই অনলাইনে খুঁজতে খুঁজতে পেয়ে গেলাম । প্রকাশনা সংস্থাগুলো নিজেরাই তাদের সাইটে বইগুলি বিতরন করছে। এজন্য তাদের ক্ৃতজ্ঞতা জানাই। বইগুলো হচ্ছে - 
১. একাত্তরের দিনগুলি
              - জাহানারা ইমাম 
শহীদ জননী জাহানারা ইমামের একাত্তরে লিখিত দিনপঞ্জী । ড. জাফর ইকবাল এই বই সম্পর্কে বলেছিলেন, মুক্তিযুদ্ধ সম্পর্কে আমাকে যদি একটি বইয়ের কথা জানাতে হয় তাহলে তা হবে শহীদ জননী জাহানারা ইমাম লিখিত একাত্তরের দিনগুলি। 
২. ফিরে দেখা '৭১
               - Online compilation
somewhereinblog.com এ বিভিন্ন সময়ে পোস্ট করা মুক্তিযুদ্ধ সম্পর্কিত মুল্যবান তথ্য সম্বলিত লেখা নিয়ে এই সংকলনটি করা হয়েছে। 
৩. মা
               - আনিসুল হক
মুক্তিযুদ্ধের সত্য ঘটনাবলী উপর ভিত্তি করে লেখা অত্যন্ত জনপ্রিয় একটি ডকু-ফিকশন । 
৪. পাকিস্তানী যুদ্ধাপরাধী ১৯১ জন

              - ড. এম. এ. হাসান
একাত্তরের যুদ্ধাপরাধী ১৯১ জন পাকিস্তানী মিলিটারী অফিসার এবং রাজাকারের অপরাধের দলিল। প্রত্যেক ঘটনার বিবরনের সাথে আসামী, অপরাধের ধরন, সাক্ষী, ঘটনাকাল, ঘটনাস্থল, এবং সূত্র লিপিবদ্ধ করা আছে। মূল পিডিএফ ফাইলটির বাংলা ফন্ট না থাকায় ডক ফাইলটার ফন্ট ঠিক করে পিডিএফ এ কনভার্ট করে একটা ফাইলশেয়ারিং সিস্টেমে এ আপলোড করে দেয়া হয়েছে। 
৫. THE VANQUISHED GENERALES AND LIBERATION WAR OF BANGLADESH
               -  Muntasir Mamun
একাত্তরের গনহত্যায় নেতৃত্ব প্রদানকারী পাকিস্তানী জেনারেলদের চিন্তাভাবনা, সাধারন পাকিস্তানীদের দৃষ্টিতে মুক্তিযুদ্ধ - তুলে ধরা হয়েছে এই বইটিতে। 

