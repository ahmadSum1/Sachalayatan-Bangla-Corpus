নাম ছাড়া ছড়া



পুরানা একটা অপ্রকাশিত লেখা চোখে পড়লো, ভাবলাম সবাইরে একটু দেখাই। লেখার মান নিয়া আমার কোনই মাথা ব্যথা নাই। আমার কীবোর্ড, আমি টাইপাইছি। কীবোর্ড তথা শব্দ নিয়া খেলার অধিকার সবারই আছে হ। যদি অহজমেবল লাগে, বমি কইরা দেন, চাইলে গালিও দিতে পারেন, দুঃখ পামু না।
স্বপ্ন  ভাঙ্গা জীবন নিয়ে
চলছি পথে নির্বিকার,
এই আমাকে কষ্ট দেবে
এখন তেমন সাধ্য কার?
চাওয়া-পাওয়া মিললো কিনা
হিসেব তো আর কষি না,
আমার মাথায় ভাঙলে কাঁঠাল
তোমরা তবুও দোষী না।
ব্যস্ত আমার দিন কেটে যায়
কপট হাসির মায়াজালে,
একলা রাতে চোখটা ঠিকই
বুকের ক্ষতের গল্প বলে!

