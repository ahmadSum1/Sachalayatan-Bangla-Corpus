উইন্ডোজ এবং বাংলাদেশের সময় পরিবর্তন



আমরা সবাই জানি যে ১৯ জুন হতে বাংলাদেশের ঘড়ির সময় পরিবর্তন করে "গ্রীনিচ মান সময় + ৭ ঘন্টা" করা হচ্ছে। পরিবর্তন কার্যকর হবে বছরের শেষ দিন পর্যন্ত। এই পরিবর্তনের ফলে নাকি দিনের আলো সংরক্ষণ হবে, সেটা মানি। কিন্তু বিদ্যুত সংরক্ষণের যেই সকল যুক্তি শুনছি, তা নিয়ে কিছু না বলাই ভালো।
আসল কথায় আসি, আমাদের অনেকের কম্পিউটারেই এখনও পর্যন্ত মাইক্রোসফ্‌ট উইন্ডোজ আছে। সেটার সময় ঠিক করার জন্য কি করবেন?
সহজ একটা বুদ্ধি আছে। মাইক্রোসফ্‌ট এর মামুরা এই Daylight Saving প্রসঙ্গে একটা ফাইল প্রকাশ করেছে যেটা পাবেন এখানে। ফিক্স করার ফাইলটা নামিয়ে নিন।
ওই ফাইল ইনস্টল করার পর কন্ট্রোল প্যানেল থেকে সময় Date and Time অপশনের Time Zone টি দেখুন। সেখানে Astana and Dhaka এর স্থলে Dhaka পছন্দ করে দিন ও Automatically adjust clock for Daylight Saving Changes এ টিক দিয়ে দিন। 
আর কিছু বলার দরকার নাই আশা করি। আমি পালাই, আবারও বিদ্যুত সরবরাহ বন্ধ হয়েছে। মরার লোড শেডিং...

