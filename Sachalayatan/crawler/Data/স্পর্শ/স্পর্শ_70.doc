পিউকাহাটার মন ভাল নেই (আব্‌জাব গান পোস্ট)



আমি এমন একটা মানুষ যার কোন ভয়ডর নেই। জানের ভয় তো নাই’ই  এমনকি হাস্যম্পদে পরিণত হবার ভয় ও নেই। এতে অবশ্য একটা সুবিধা হয়েছে। যা মন চায় করে ফেলতে পারি। প্রতিবারই যখন নতুন কোন লেখা সচলে পোস্ট করতে যাই তখনই দেখি “একটি নতুন অডিও ফাইল জুড়ে দিন:” নামক একটা অপশন আসে। এই বস্তুটা কি তা আমার জানার বড়ই কৌতুহল! তাই একটা অডিও ফাইল জুড়ে দেবার চিন্তা অনেক দিন থেকেই মাথায় ঘুর ঘুর করছে। আজকে সুযোগ পেয়ে গেলাম!! 
মানে হুঠ করে একটা গান লিখে ফেললাম। তারপর গানে সুর করলাম। তারপর সেইটা সাহস করে গেয়ে ফেললাম। তারপর (আসলে একইসাথে) রেকর্ডও করে ফেললাম। গানের কোন গ্রামারই আমি জানিনা। কোনটা সঞ্চারী, কোনটা অন্তরা কোনটা...। অনেক প্যাচ ঘোচ আছে রে ভাই!! এইসব ভাবলেই মাথা ঘোরে। বাসায় ছোট বোনরা ওস্তাদের কাছে গান শিখে। ওদের শোনাশুনি গাইতে গেলেই একশটা ভুল ধরবে!! আমি বলি, “আরে অন্যের লেখা, অন্যের সুর করা,অন্যের শেখানো গান গেয়ে খুব ভাব নিচ্ছ, তাই না? দাড়াও এখনই আমি গান লেখায় মন দিচ্ছি। তারপর নিজের গান নিজের মত করে গাব!! ”
অতএব গান লিখলাম! 
গানের কথাঃ
আজকে আমার মন ভাল নেই
মন ভাল নেই পিউকাহাটার,
আজকে আমার বিষন্নতার
প্রহর কাটে বৃষ্টিভেজার।
আজকে আমার মনটা কাঁদে
মনটা কাঁদে মৌমাছিটার,
আজকে আমার কষ্ট আঁধার
বৃষ্টি জলে হয় একাকার।
আজকে বাশির সুর বুঝি নেই
সুর বুঝি নেই রাখালিয়ার,
আজকে আমার সুর হারাবার
দুপুর কাটে নির্জনতার।
গান শুনে বোনরা বলে, “ওমা! এতে সঞ্চারি কই, অন্তরা কই, আভোগ কই...?” আমি বলি, “রাখ তোদের সঞ্চারি! গান রেকর্ড হইসে। এখন পডকাস্টও কইরালামু”। 
অতপর, সেই গান অডিও অ্যাটাচমেন্ট আকারে আপনাদের সম্মুখে পরিবেশন করা হইলো!!! 
[গানের সাইজ মাত্র ২০০ কিলো বাইট। নেট স্পিড কম হলেও ব্যপার না। রেকর্ডিং এর সময় ভলিউম অনেক কম ছিল। শুনতে না পেলে নিজের পিসির এবং স্পিকারের ভলিউম বাড়িয়ে নিন]
এইরুপ আরো গান তৈয়ার করিয়া রাখিয়াছি। এই ভুষিমাল যদি কারো একবার পছন্দ হইয়া যায়। তাইলেই পোস্টায়া ভরায়ালামু!! পছন্দ না হইলেও পোস্টামু! খালি মডুরা না আটকালেই হইল। ভয়ডরলজ্জাশরমতো এমনিতেই আমার নাই। মুহা হা হা হা!

