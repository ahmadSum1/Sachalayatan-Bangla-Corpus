গনিমৎ (আব্‌জাব গল্প)



গনিমৎ এর মাল এসেছে ছয়টা। সেসবের ভাগাভাগি নিয়ে ক্যাপ্টেন কামরান এবং ক্যাপ্টেন রেহাদ এর মধ্যে একটু বাক-বিতন্ডা চলছে। নরমালি মেজর আকমল তার এই সেকেন্ড ইনচার্জদের কড়া নিয়ন্ত্রনে রাখে। আফটার অল ডিফেন্সে ডিসিপ্লেইনটাই তো আসল, নাকি? এমনিতে একটু ধমক ধামক দিলেই সব ঠিক হয়ে যায়। খুব বেশি তেড়িবেড়ি করলে বুটের দুয়েক ঘা। ব্যাস সব ঠান্ডা। কিন্তু আজ সে সেটা পারছে না। এমন না যে আজ তার পায়ে জোর কমে গেছে। আসলে তার জোর কমে গেছে অন্য যায়গায়। এই লজ্জাতেই সে গনিমৎ ভাগাভাগির আলোচনায় অংশ নেয়নি। তার এই দুরবস্থার সুযোগ নিয়ে রেহাদ আর কামরান তাকে শুনিয়ে শুনিয়ে যে বাকবিতন্ডা করছে তাতে নিস্ফল আক্রোশে গজরানো ছাড়া তার আর কিছুই করার নেই।
কেউ হয়তো ভাবতে পারে তিনটা তিনটা করে দুই ভাগ করে নিলেই তো হয়। কিন্তু সমস্যা তো আর ছয়টাকে নিয়েই না, সমস্যা একটা কে নিয়ে। অন্য সময় হলে আকমল এই সমস্যার মূলোৎপাটন করত নিজেই। কিন্তু তার পক্ষে এখন সঙ্গত কারণেই সেটা আর সম্ভব হচ্ছে না।
এর মধ্যে ঘরে ঢুকলো এক বাঙ্গালী কালা আদমী। কামরান খেকিয়ে উঠলো, “তুম কালা আদমী! ভাগো হিয়াসে!!”। কালা আদমির পা এমনিতেই ঠক্‌ ঠক্‌ করে কাপছিল। ধমক শুনে তো আরেকটূ হলে লুঙ্গি ভিজিএই ফেলতো। অন্যসময় হলে এই কালা আদমী এদিকে ঢোকার সাহসই পেতো না। কিন্তু আজকের গনিমতের মাল গুলোর ছয়টার মধ্যে চারটাই তার নিজের জোগাড় করা। সেই সাহসেই মনে হয় ব্যাটা ঢুকে পড়েছে অফিসার দের রুমে।
ক্যাপ্টেন রেহাদ এবার জিজ্ঞেস করে, “কিয়া চাইয়ে”। কালা আদমী এর পর অনেক ইনিয়ে বিনিয়ে বাংলা আর উর্দু এর একটা মিশ্রনে বলে পরী কে ছেড়ে দেওয়ার জন্য। তার সাথে নাকি এই কালা আদমীর বিয়ের কথা চলছিল! এই তো গোন্ডগল শুরুর কিছুদিন আগেই। আজম নামের আরেক কালা আদমী নাকি তার সাথে শত্রুতা করে পরীকে ধরিয়ে দিয়েছে।
কিন্তু এই পরী কে নিয়েই তো কামরান আর রেহাদের মধ্যে বোঝাপড়া চলছে এতক্ষন! নিজেদের মধ্যে এখন আরেক কালা আদমীকে ভাগিদার পেয়ে তারা তেলেবেগুনে জ্বলে উঠলো। কামরান আবার খেকিয়ে উঠলো, “শুওয়ার কি ওউলাদ! মালাউন কা সাথ তুমহারা কিয়া রিসতা? তুম কাফির তো নেহি!!”। রেহাদ ততক্ষনে রিভলভার টা বের করে ফেলেছে পকেট থেকে।  কালা আদমী দেখলো অবস্থা বেগতিক। সে বলে উঠলো, “হাম সাচ্চা মুসলমান হু জনাব। এই দেখেন কলেমা পড়তা হু! লা...” কিন্তু এইসব কলেমা শুনে ক্যাপ্টেনদের মন গলে না। রেহাদ বলে, “ওসব তো কাফির লোগ ভি শিখ লিয়া হোগা!”। তাদের এখন আরো প্রমান চাই। এখন কামরানও তার রিভলভার বের করে ফেলেছে। কামরান সেই কালা আদমীর লুঙ্গীর দিকে নির্দেশ করে বলল, “কাপড়ে উতরো”। তাদের এখন ভিজুয়ালী চেক করবে ব্যপারটা।
কালা আদমী তখন ‘কাপড় উতরিয়ে’ তার শিশ্নাগ্রে কোন এক হাজামের অমোচনীয় কালি দিয়ে লিখে দেওয়া ‘আমি মুসলমান’ কথাটা দেখালো। ততক্ষনে ভয়ে তার অবস্থা কাহিল। আরেকটু হলেই ভিজিয়ে দেবে সব। দুপায়ের ঠক ঠকানি কাঁপন এখন পাশের রুমের মেজর আকমলও বুঝি শুনতে পাচ্ছে। এইসব কোলাহলে বিরক্ত হয়ে মেজর আকমল এসে দাড়ালো রুমের দরজায়। তারপর তার পাঞ্জাবী বর্জ্রকন্ঠে হুঙ্কার দিল, “কিয়া হো রাহাহে ইয়াহা?!!”
হঠাৎ করে সেই হুঙ্কার শুনেই কিনা, মেজর আর ক্যাপ্টেনদের অবাক করে দিয়ে সেই কালা আদমী তার শিশ্নাগ্রে লেখা ‘আমি মুসলমান’ কথাটা ভিজিয়ে ফেলল। 
নাপাক পানিতে!

