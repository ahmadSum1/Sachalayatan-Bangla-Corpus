আই পাদ



অবশেষে সকল জল্পনা কল্পনার অবসান ঘটিয়ে স্টিভ জবসের আপেল কোম্পানি তাদের ট্যাবলেট কম্পিউটার - 'আই প্যাড' এর ঘোষনা দিয়েছে । কোম্পানি হিসেবে আপেল সবসময়েই চমক দেখায় - তাই কিছুদিন ধরেই সবার আগ্রহের কেন্দ্রবিন্দুতে ছিল এই আপেল ট্যাবলেট। কিন্তু আই প্যাড মোটামুটিভাবে সবার আগ্রহে পানি ঢেলে দিয়েছে। মোটামুটিভাবে ফিচার পড়ে বা নেট ঘেটে যা বুঝলাম বড়সড় আকারের আইপড টাচ ছাড়া জিনিসটা আসলে কিছুইনা। আকারে বড় হওয়ায়, আইফোন বা আইটাচের যে মোবিলিটি,  আইপ্যাডের তাও নেই, নেই মাল্টিটাস্কিং এর ক্ষমতা। যার ফলে গান শুনতে শুনতে যে সচল পড়বেন বা মেসেঞ্জার এ চ্যাট করবেন সে আশায় গুড়েবালি। যদিও নিজে আইফোনের দিকে লোভাতুরভাবে চেয়ে থাকি, তারপরেও এটা বেশ ভাল রকমেরই একটা সীমাব্ধতা। 
আই প্যাড বা ট্যাবলেট কম্পিউটার এই ধারনাটার শুরু হয়েছিল খুব সম্ভবত মোবাইল এবং কম্পিউটারের মাঝামাঝি কিছু থাকার প্রয়োজনীয়তা থেকে। খেয়াল করলে দেখবেন কম্পিউটার যেখানে ধীরে ধীরে আকারে ছোট হয়েছে, মোবাইল ফোন সেখানে ধীরে ধীরে বড় হয়েছে। বর্তমান স্মার্টফোনগুলোর স্ক্রিন এর দৈর্ঘ্য প্রায় ৩.৭ ইঞ্চি  (গুগুলের নেক্সাস ওয়ান বা আইফোন)। তাই এর মাঝামাঝি একটা কম্পিউটিং ডিভাইসের প্রয়োজনীয়তা দিনকে দিনকে বাড়ছিলো। এ ধারনা থেকেই এল প্রথমে নেটবুক বা এখন আইপ্যাড। ইবুক পড়া বা অনলাইনে সংবাদপত্র পড়ার জন্য আইপ্যাড হয়ত খুবই উপকারে আসবে কিন্তু ছবি তুলে ফ্লিকার বা খোমাখাতায় আপ করা, ভিডিও চ্যাট করা এসব কাজের কথা চিন্তা করলে আইপ্যাড পুরোপুরি ব্যর্থ। আশ্চর্য্য ব্যাপার এটাই যে আইপ্যাডের টার্গেট কাস্টোমারদের সিংহভাগেরই ইন্টারনেটে প্রধান কাজ এগুলো হলেও আইপ্যাডে নাই কোন ক্যামেরা, ওয়েবক্যাম, ইউ এস বি পোর্ট, মেমরি কার্ড রিডার ! সুতরাং আইপ্যাড কিনলে এসব সুবিধা পেতে আপনাকে আরও একগাদা এডাপ্টার বহন করতে হবে। এর চেয়ে ল্যাপটপ বা নেটবুক নেওয়াই ভাল।
এবার কিছু সুনাম করি। আপেল কোম্পানির অন্যসব প্রোডাক্টের মতনই আইপ্যাড দেখতে বড়ই সৌন্দর্য্য। বড় স্ক্রিন আর এক্সিলারোমিটার টেকনোলোজির কারণে গেম খেলা এতে ভিন্ন মাত্রা দিবে সন্দেহ নাই। এক্সিলারোমিটার নিয়ে যারা এখনও জানেননা তারা এই ভিডিও খান দেখতে পারেন। সহজ কথায় এটা এমনই এক মজার জিনিস যে, যন্ত্র যেদিকে কাত করবেন সে সেদিকে দৌড় দিবে - যারা নটরডেমের প্র্যাক্টিকালে ইয়াং যন্ত্রের বাবল এডযাস্ট করেছেন তারা ভাল বুঝবেন। এ ছাড়াও আপেলের আছে বিশাল এপ্লিকেশন স্টোর, আইটিউন্স স্টোর, বইয়ের জন্য এখন আইবুক স্টোর। সুতরাং আপেলের সিভিতে আইপ্যাড ও খুব সম্ভবত আরেকটা সফল প্রোডাক্ট হিসেবে নাম লেখাতে যাচ্ছে।
এবার আসি কিছু আইপ্যাড নিয়ে কিছু প্রতিক্রিয়া বলতে। সবার আগে এর নাম। আইপ্যাড (iPad) নাম দেখে আমার মনে আই পাদ আসলেও এরা যেহেতু বাংলা জানেনা তাই প্যাডকে ব্যবহার করেই বিভিন্ন মজার মজার কৌতুক বের করছে। যেমন ম্যাডটিভির ভিডিও বেশ হাস্যকর - 

তারপরে এই সাইটে পাওয়া যাবে মেয়েরা কেন আইপ্যাড পছন্দ করবে তার কিছু ইঙ্গিতপূর্ণ বিবরণ অথবা আইপ্যাডের বিজ্ঞাপন কেমন হতে পারে তার নমুনা। এছাড়াও আইপ্যাডের টেকনিকাল সীমাবদ্ধতা নিয়েও মজার মজার তুলনা হচ্ছে, যেমন -

তেমনি আরেকটা মজার ভিডিও হলো হিটলারের প্রতিক্রিয়া আইপ্যাড নিয়ে - 

সবশেষে একজন আপেল ভক্তের চিঠি -


