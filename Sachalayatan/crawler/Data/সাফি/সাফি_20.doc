ডিয়ার ডাইরি



মেহেরজানের আজ মন খারাপ। গোলাপী মলাটের ডাইরির শূণ্য পাতার দিকে এক দৃষ্টে চেয়ে থাকে সে। পাতার উপরে কোণায় ডিসেম্বরের ৩ তারীখটা যেন তার দিকে তাকিয়ে মিটমিট করে হাসতে থাকে। পাশেই খোলা আজকের প্রথম আলো। আবার খেলার পাতাটা হাতে নেয়। কয়বার পড়া হলো আজকের খেলার খবরগুলো? নাহ নেই কোথাও একটাও ছবি নেই। অভিমানে এক ফোঁটা অশ্রু গড়িয়ে পড়ে গাল বেয়ে। খেলার পাতা ছেড়ে আবার প্রথম পাতাটা হাতে নেয় মেহেরজান। জোরে জোরে পড়ে "প্রথম ওয়ানডেতে অনায়াস জয়ের পর কাল বিশ্রামেই ছিল পাকিস্তান দল। শহীদ আফ্রিদি পুরোনো এক বন্ধুর সঙ্গে দেখা করতে গিয়েছিলেন" - ব্যাস এটুকুই? দলা পাকিয়ে ছুড়ে ফেলে দেয় পত্রিকাটা। এটা কোন রিপোর্টিং হল? আফ্রিদির আবার পুরোনো বন্ধু কে? কিছুই না, এক লাইনে এমন রিপোর্ট - রাগে গা জ্বলতে থাকে। আলগোছে ডাইরি আবার হাতে নেয় মেহেরজান, পাতা উলটায় -
২রা ডিসেম্বর 

১লা ডিসেম্বর 

৩০শে নভেম্বর 

২৯শে নভেম্বর 

২৮শে নভেম্বর 

২৭শে নভেম্বর 


ধীরে ধীরে হাসি ফিরে আসে মেহেরজানের ঠোঁটে। ডাইরিটা পাশে সরিয়ে রেখে বিছানা থেকে উঠে সে। সকালে আফ্রিদিকে না পেয়ে আব্বুকে বলেছিল, বাসায় যেন আর প্রথম আলো আর না রাখা হয়। নিজের বোকামির কথা চিন্তা করে নিজেই হেসে ওঠে আবার। প্রথম আলোই যেন বাসায় রাখা হয় বলতে আব্বুর দিকে বেণী দুলিয়ে রওনা হয় মেহেরজান। প্রথম আলো ছাড়া কি চলে?
সংযুক্তি -  লেখাটা লিখতে শুরু করি ৩রা ডিসেম্বর। লেখা শেষ হতে হতে ৪ঠা ডিসেম্বরের পত্রিকা ছাপানোর সময় হয়ে যায়। নাহ, নিরাশ করেনি প্রথম আলো - 

কৃতজ্ঞতা ঃ প্রিয় বন্ধু এনামুলকে, লেখার আইডিয়া আফ্রিদির ছবি নিয়ে তাঁর এক ফেসবুক স্ট্যাটাস থেকে প্রাপ্ত।

