আমাদের সাংঘাতিকরা



বিশ্বকাপ খেলা শুরুর পর থেকেই খুব অবাক হয়ে লক্ষ করলাম পত্রিকান্তরে বিভিন্নভাবে সাংবাদিকরা বিভ্রান্তকর রিপোর্টের মাধ্যমে বাংলাদেশ দলের বিপক্ষে এক প্রকার যুদ্ধে লিপ্ত হয়েছে। এই রিপোর্টগুলো মন দিয়ে পড়লে দেখা যায় প্রতিটা লেখার কিছু সাধারণ বৈশিষ্ট্য বিদ্যমান। যেমন -
১। আশরাফুল লেহন
২। সাকিব এর বিরুদ্ধে বিষাদগার
৩। সিডন্সের বিরুদ্ধে বিষাদগার
৪। দলীয় কোন্দল সৃষ্টি ইত্যাদি
উদাহরণস্বরুপ আজকের আমার দেশ পত্রিকায় জনৈক ক্রীড়া সাংবাদিক ইলিয়াস খান লিখেছেন -


আশরাফুলের বলে অ্যান্ড্রু হোয়াইট আউট হওয়ার পর বাংলাদেশের খেলোয়াড়রা উল্লাসে মেতে ওঠেন—এই ক্যাপসন দিয়ে ছবি ছাপা হয়েছে বিভিন্ন দৈনিকে। খবরটি সত্য, কিন্তু আংশিক। অ্যাশ যখন শূন্যে ভাসছেন, অনেকটা বেশি উচ্ছ্বসিত হয়েই, ব্যাট করতে নেমে সফল না হওয়ার কষ্ট লুকিয়ে, টিমমেটরা ছুটে এলেন অভিনন্দন জানাতে। কিন্তু এলেন না একজন, অন্যদিকে মুখ ঘুরিয়ে রাখলেন, আনন্দের লেশমাত্র নেই চোখেমুখে, উচ্ছ্বাস তো দূরের কথা, তিনি বাংলাদেশ দলের ক্যাপ্টেন সাকিব আল হাসান। তাহলে কী তিনি খুশি হননি আশরাফুল উইকেট পাওয়ায়?

লেখার স্বপক্ষে প্রমাণ হিসেবে জুড়ে দিয়েছেন এই ছবিটা -

বেশ কিছুদিন ধরেই বিভিন্ন পত্রিকায় আশরাফুল সাকিব বিবাদের কথা আগে থেকেই পড়া ছিল বলে খেলা দেখার সময় যখন আশরাফুল উইকেট পায় তখনই লক্ষ করেছিলাম সবার আগে সাকিব এর ছুটে যেয়ে আশরাফুলের সাথে উদযাপন করাটা। তাই এই রিপোর্ট পড়ে ব্যপারটা যে সর্বাঙ্গে মিথ্যে তা বুঝতে দেরি হয়নি। পাঠকদের জন্য দুটি ছবি জুড়ে দিলাম। ছবি দুটি আশরাফুলের দুই উইকেট পাবার পড়ে উদযাপন করার সময়ে নেওয়া -

প্রথম উইকেট পাবার পর...

দ্বিতীয় উইকেট পাবার পর...
পত্রিকা হিসেবে আমারদেশ অত্যন্ত নিম্নমানের এবং রাজাকার বান্ধব তাই সচরারচর তাদের রিপোর্টকে গুরুত্বের সাথে নেইনা। কিন্তু একই লেখার সুর যখন কালের কন্ঠে জাহেদ খোকন, মোস্তফা মামুন, প্রথম আলোতে উৎপল শুভ্র, তারেক মাহমুদরা ছড়াতে থাকেন, তখন মনে হয় এসব মিথ্যাচারের বিরুদ্ধে প্রতিবাদ করাটাও সমানভাবে জরুরী। আশরাফুলের উদযাপনের একটা ভিডিও (৯ সেকেন্ড এবং ৫২সেকেন্ড বিশেষভাবে দ্রষ্টব্য) নিচে দিয়ে দিলাম। পাঠকরা নিজেরাই সিদ্ধান্ত নিন আমাদের কি করা উচিত -


