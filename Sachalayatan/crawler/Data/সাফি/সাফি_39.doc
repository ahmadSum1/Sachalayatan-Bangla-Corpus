নন্দন কাননে একদিন ...



'বোটানিক্যাল গার্ডেন' - এর বাংলা কি হওয়া উচিৎ? আর যাই হোক, নন্দন কানন নিশ্চয়ই নয়, কারণ যতদূর মনে পড়ে, বোটানিক্যাল গার্ডেনের সৃষ্টি বৈজ্ঞানিক গবেষণার অভিপ্রায় থেকে। সেই হিসেবে এর মানে হওয়া উচিৎ উদ্ভিদ বিদ্যার্থক কানন বা এজাতীয় কিছু, কারও যদি সঠিক বাংলা শব্দটা জানা থাকে তাহলে কৃতার্থ থাকব। এই লেখার মূল উদ্দেশ্য অবশ্য বোটানিক্যাল গা্র্ডেন এর বাংলা কি তা না, বরং মূল প্রসঙ্গে যাবার আগে বোটানিক্যাল গার্ডেন সম্পর্কে কিছু কথা বলা যেতে পারে। 
বোটানিক্যাল গার্ডেনের জন্ম আসলে কবে, সে সম্পর্কে অন্তর্জাল ঘেটে সুনির্দিষ্ট তথ্য পেলাম না, তবে বলা হয়ে থাকে প্রাচীন চীনে আ্য়ুর্বেদ চিকিৎসার সময় থেকে অথবা ভুমধ্যসাগরীয় অঞ্চলে খাদ্য ফলমূলের উদ্দেশ্যে তৈরী করা বাগান থেকেই এই ধারণার সূত্রপাত। সুতরাং দেখা যাচ্ছে যে, বৈজ্ঞানিক গবেষনা না, বরং প্রয়োজন থেকেই এই বাগানের সৃষ্টি। তবে বোটানিক্যাল গার্ডেনের আভিধানিক সংজ্ঞায় বিজ্ঞানকে এমনভাবে জড়ানো হয়েছে যে, সেই হিসেবে পৃথিবীর প্রথম বোটানিক্যাল গার্ডেন ইতালীর পিসা বিশ্ববিদ্যালয়ের বাগানখানি। ১৫৫৩ সালে চিকিৎসক লুকা ঘিনি এই বাগানের সূচনা করেন। পেশায় চিকিৎসক বলে তাঁর প্রাথমিক আগ্রহ ছিল ভেষজ গাছগাছালিতে। তবে মজার ব্যপার হল, উদ্ভিদবিদ্যার অন্যতম গুরুত্বপূর্ণ অংশ বোটানিক্যাল গার্ডেনে তাঁর সম্পৃক্ততা থাকলেও তিনি মূলত পরিচিত তাঁর ছাত্রদের কল্যাণে, নিজের গবেষনার কারণে নয়।
পিসা বিশ্ববিদ্যালয়ের দেখাদেখি ইতালীতে তখন অন্যান্য বিশ্ববিদ্যালয়ের মধ্যেও বোটানিক্যাল গার্ডেন তৈরীর চল শুরু হয়ে যায়। এর ফলশ্রুতিতে ১৫৪৫ সালে পাদোভা ও ফিরেঞ্জে এবং ১৫৪৭ সালে বোলোনিয়াতে বোটানিক্যাল গার্ডেন তৈরী করা হয়। শুরুতে সবগুলো বাগানই শুধুমাত্র ভেষজ উদ্ভিদের গাছ নিয়ে সম্বৃদ্ধ ছিল, কিন্তু ধীরে ধীরে এর ব্যবহারে আর উদ্দেশ্যে পরিবর্তন আসতে শুরু করে।ষোড়শ শতাব্দীর মধ্যেই মধ্য ইউরোপে যেমন প্রাগ বা কোলোন শহরে বোটানিক্যাল গা্র্ডেন ছড়িয়ে পড়ে। অবশেষে ১৬২১ খ্রীষ্টাব্দে যুক্তরাজ্যে, অক্সফোর্ড বিশ্ববিদ্যালয়ের কল্যাণে বোটানিক্যাল গার্ডেনের আগমন ঘটে। শিক্ষার উদ্যেশ্যে এই বাগান স্থাপিত হলেও, ইংরেজ আর ফরাসী উপনিবেশের হাত ধরে সারা পৃথিবীতে বোটানিক্যাল গা্র্ডেন ছড়িয়ে পড়ে অর্থনৈতিক ফসল ফলানোর লক্ষ্য নিয়ে । এরই ফলশ্রুতিতে ভারতে উপমহাদেশে তৈরী হয় চা বাগান বা সিংগাপুরের রাবার বাগান। 
উপমহাদেশের প্রথম বোটানিক্যাল গার্ডেনের সূচনা ইংরেজদের হাত ধরে ১৭৮৭ সালে কলকাতায়। আর আমাদের বাংলাদেশে বোটানিক্যাল গার্ডেন চালু হয় ঢাকা বিশ্ববিদ্যালয়ের উদ্যোগে ১৯৬৪ সালে। প্রায় দুশো একরের ও বেশী জায়গায় ৫৬,১২৫ প্রজাতির বৃক্ষ, লতা, গুল্মের সমাহারে ঢাকার মিরপুরের এই বোটানিক্যাল গার্ডেন ইট/কাঠ/সিমেন্টের যান্ত্রিক ঢাকাবাসীর জন্য একটু প্রাণভরে শ্বাস নেবার স্থান। অন্তত আমার কাছে তাই ছিলো। সুযোগ পেলেই চেষ্টা করতাম যেতে। তাই যখন বিদেশী সহকর্মী জানতে চাইলো ঢাকা শহরে দেখার কি কি আছে, সবার আগে বোটানিক্যাল গার্ডেনের নাম প্রস্তাব করলাম। দেখা গেলো, অফিসের প্রায় সবাই ঢাকাবাসী হলেও অনেকেরই যাওয়া হয়ে উঠেনি। তাই এক শনিবার সাত সকালে রওনা হলাম প্রায় ১০ সহকর্মী মিলে।
১। শীত তখন প্রায় যাই যাই করছে বা একরকম চলেই গেছে বলা চলে, তবু সকালের দিকটায় কিছুটা কু্য়াশা আর সূর্যের খেলা -

২। এরই মাঝে প্রাত:ভ্রমণে বেরিয়েছেন স্বাস্থ সচেতন ব্যক্তিরা -

৩। বোটানিক্যাল গা্র্ডেন জুড়ে রয়েছে ৬টি জলাশয়। আশা করেছিলাম তার কোনো একটাতে হয়ত দেখা মিলবে পরিব্রাজী পাখিদের, কিন্তু পেলাম শুধু শান্ত স্নিগ্ধ জলাধার -

৪। পুরো বোটানিক্যাল গার্ডেনেই মাকড়সার কমতি ছিলনা, উচ্চতায় কিঞ্চিত বেশী বলে হ্য়ত, আমার সাথে দেখা হচ্ছিল বেশী -

৫। এই ভদ্রলোকের সাথে দেখা হবার পরে আমার 'তাক করে খিঁচ' (Point and Shoot) ক্যামেরার অটোফোকাসের জোড়াজুরি খতম, তাই চেষ্টা করলাম ম্যানু্য়াল ফোকাসের -

৬। ধীরে ধীরে পৌছে গেলাম বাগানের অন্যতম আকর্ষন ক্যাকটাস বাড়িতে, কিন্তু যেয়ে দেখি তা এখনও বন্ধ, কাউকে পেলাম ও না আশেপাশে যে কিনা খুলে ভিতরটা দেখাতে পারত -

৭। তাই গ্রিলের ফাঁক গলে নাম না জানা ফুলের ছবি তোলাই সম্বল -

৮। কিন্তু সেখানেও হাত পা ছড়িয়ে পাহাড়ারত - 

৯। কাছে যেয়ে বুঝলাম নিজ প্রজাতিতে এরা বেশ বিখ্যাত -

১০। এদিকে আস্তে আস্তে দিন বাড়তে লাগলো আর সূর্য্যি মামাও শক্তি বাড়াতে লাগলো -

১১। হাঁটা পথের পাশেই হঠাৎ চোখে পড়ল এই তোড়ণ, কিন্তু কি এর উদ্দেশ্য তা বুঝতে পারলামনা, হয়ত কোন লতা গাছের আশ্রয় হিসেবে তৈরী করা হয়েছিল -

১২। গাছের পাতার ফাঁকে ফাঁকে বৈচিত্র্য কিছু কম ছিলনা -

১৩। অথবা -

১৪। আর মাঝে মাঝেই আলো আধাঁরীর খেলাতো আছেই -

১৫। বিচ্ছিন্নভাবে চোখে পড়লো গাছের খোড়ল -

১৬। বা এই বেগুন  (কিশোরগঞ্জের আঞ্চলিক ভাষায় একে আন্ডা বেগুন বলে) -

১৭। ঘুম ভাঙ্গালাম কিছু বাদুড়ের -

১৮। অবশেষে যাবার সময় হয়ে এল। সবাই চলে যায়, নিয়ে যায় স্মৃতি -

১৯। একটু গলা ভিজিয়ে বাড়ির পানে রওনা দিলাম আবার সেই যান্ত্রিক জীবনে -

২০। অনেক দিনের সাধ HDR করার, সেরকম কয়েকটা প্রচেষ্টা :
i.

ii.

iii.


