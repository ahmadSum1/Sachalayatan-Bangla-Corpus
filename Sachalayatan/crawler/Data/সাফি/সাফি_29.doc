ষড়ল গল্প - ১



সচল শুভশীষদা'র লেখা ছয় শব্দের গল্প পড়ে হেমিংওয়ের বিখ্যাত ছয় শব্দের গল্পের(For sale: baby shoes, never worn) সাথে পরিচিত হই। সেই সাথে গল্পের এই ধারা মাথায় গেঁথে যায়। ফেসবুক যুগে যখন সাম্প্রতিক ঘটনা কিছু ঘটলেই মাথায় ফেসবুক স্ট্যাটাসের মকশো করতাম, সেটা কিঞ্চিৎ পরিবর্তিত হয়ে মাথায় ঘুরতে থাকে ছয় শব্দের বাক্যগুলো। সেরকমই কয়েকটা নিয়ে ষড়ল গল্প লেখার এই প্রথম চেষ্টা। নামকরণ ষড়ল গল্পটাও শুভাশীষদা'রই করা।
১। সব দেখে শুনে মডেলিং ছাড়েন নোবেল।
২। "কি লাগবা বাজি?" - হাসিনা, হাসি আসেনা।
৩। রংপুর বিভাগ শুনে - কলপ কেনে ঘোড়ামুখো।।
৪। শিফন শাড়ীর বিজ্ঞাপন কেন বিটিভির খবরে?
৫। মনিকার কাছে বিচার যায় ইউনুসের নামে।
৬। পাজেরো গাড়িতে ভাগ হয়ে যায় বামেরা।
৭। রাজপথের আন্দোলন লাইক দেয় ফেসবুক গ্রুপে।
৮। রান নাই, সাংবাদিক বন্ধু, সমস্যা নাই।
৯। সাকিব-আল-হাসান, বদনাম করে দু' টাকা কামান।
১০।গভীর রাত। মাথা ব্যথার ওষুধ চাই।

