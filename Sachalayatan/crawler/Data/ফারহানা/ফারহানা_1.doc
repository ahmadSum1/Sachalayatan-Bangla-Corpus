আমার যতো কথা-১



কর্পোরেট অফিসের ধুমায়িত কফির আড্ডা আর প্রতিদিনের কঠিন ব্যস্ততায় আমি ভুলতে বসেছিলাম আমার এক বন্ধু রিয়াজকে। 
তখন আমি ঢাকা বিশশবিদ্যালয় ৩য় বর্ষের ছাত্রী। পহেলা বৈশাখের এক অনুষ্ঠানে তার সাথে আমার প্রথম পরিচয়। তার পারিবারিক নানা বিষয়ের কথা বলতে বলতে আমরা কার্জন হল পার হয়ে হাইকোর্টের সামনে দিয়ে রিক্সা করে যাচ্ছিলাম ।সে ছিলো একজন দক্ষ আই,টি স্পেশালিস্ট এবং নর্থ সাউথ ইউনিভার্সিটির খণ্ডকালীন শিক্ষক। নানান কথায় যখন আমরা হাইকোর্টের মোড় পার হচ্ছিলাম তখনই ঘটলো একটা দুর্ঘটনা। একটা সি।এন।জি আমার রিক্সা রোধ করে দাঁড়ালো। ভেতর থেকে এক ভীমমূর্তি মাথা বের হয়ে এসে আমার হাতের ব্যাগটা টান দিলো। টানাটানির এক পর্যায়ে আমি ব্যাগটা ছেড়ে দিলাম। সেই ভীমমূর্তি মানুষটা আমার ব্যাগ নিয়ে নিমিষেই মিলিয়ে গেলো। সাভাবিক ভাবেই আমি হারালাম আমার মোবাইল ফোন, কিছু পরিমান টাকা, আর অন্যান্য প্রয়োজ়নীয় জিনিস পত্র।
সেই সময় বন্ধু রিয়াজ আমাকে হাতে কিছু টাকা দিয়ে বলেছিলো “এটা রাখো।“ আমি নিলাম এবং পরে দিয়ে দিবো এই ইছা প্রকাশ করলাম।
পরদিন সকালে রিয়াজ আমার বাসার সামনে এসে হাজির। বললো “আমার সাথে এক্ষুনি চলো। আমি প্রশ্ন করতেই সে বলে ওঠে “কথা পরে আগে চলো।“ আমি অফিস থেকে ছুটি নিয়ে রিয়াজের সাথে গেলাম। সে আমাকে নিয়ে গেলো ইস্টার্ণ প্লাজ়া মার্কেটে একটি মোবাইল ফোনের দোকানে। একটা সিমেন্স সেট কিনে আমরা দুজনেই বের হয়ে এলাম। একটা রেস্টুরেন্টে বসলাম। মোবাইল সেট টা আমার দিকে এগিয়ে দিয়ে বললো এটা তোমার জন্যে। আমি বললাম মানে? রিয়াজের উত্তর ছিলো “ একজ়ন পুরূষ মানুষ থাকা অবস্থায় তোমার মোবাইল ফোন ছিনতাই হয়েছে এটা আমি মেনে নিতে পারছিলাম না। তাই এটা তোমার জন্যে।“ আমি ইতস্তত বোধ করছিলাম। এভাবে আসলে আমি ভাবিনি। যাই হোক। আমি মোবাইল সেটটা নিলাম এবং নতুন সিমকার্ড চালু করলাম। এভাবে কেটে গেলো বেশ কিছুদিন। আমি ব্যস্ত হয়ে পড়ি আমার কাজ়ে। মাঝে মাঝে অবশ্য রিয়াজের সাথে কথা হতো। 
একদিন বিকেলে রিয়াজ আমাকে ফোন করলো। তার কথায় আমার বুঝতে অসুবিধা হয়নি সে ছিলো তখন ড্রাংক। আমি তার সাথে কথা বলতে আপত্তি জানালাম। এরই মাঝে কেটে গেছে বেশ কিছুদিন। আমার দিক থেকে রিয়াজের সাথে যোগাযোগ প্রায় বন্ধ। 
প্রায় ছয় মাস পরে আমি এক বিকেলে কি বুঝে যেনো রিয়াজকে ফোন করলাম। ওপাশ থেকে ভেসে এলো ভিন্ন কন্ঠসর। আমি জিজ্ঞেস করলাম রিয়াজ কোথায়? উত্তর পেলাম “গতকাল ভোর পাঁচটায় সে মারা গেছে।“ আমি স্তম্ভিত হয়ে ফোন রেখে দিলাম।
মাঝে মাঝে ভাবি রিয়াজ কি অসুখি ছিলো???? সে কি আত্মহত্যা করেছিলো???
মোবাইল ফোনের রিং টোন টা মাঝে মাঝে রিয়াজের কথা মনে করিয়ে দেয়। অবসর সময়ে বসে আজকাল আমি মাঝে মাঝেই ভাবি “একদিন আমকেও মৃত্যু নামের এক স্টুপিডিটির সম্মুখিন হতে হবে।“
ফারহানা

