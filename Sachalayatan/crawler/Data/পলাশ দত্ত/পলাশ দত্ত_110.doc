ভাতের বাতাস



আগে কোথায় ছিলে
কোনোদিন জানেনি কেউ
এখন শুনি আসতেছো
                        আমাদের এই দিকে
ভাতের কথা কি তোমার মনে আছে?
আগামীর দিনগুলিতে
আমাদের আরো ধান লাগবে
                                এইরকম
বাতাস লাগবে বাতাসে।
ভাত খেতে-খেতে তখন কি মনে হবে
ভাতই একমাত্র মৌলিক?
জানি তো না।
তোমার আসাটাই হচ্ছে শেষ জরুরি কথা
ততোদিন খেয়েপরে বেঁচে থাকি
অপো করি তোমার
একবার এই আমাদের  দিকে
                                  নেমে আসার
এইদিকে
বাতাসে দুলতেছে ভাতের ধান-
ভাত বড়ো জরুরি;
বাতাস আর কী
তবে তোমারও লাগবে
যখন আমাদের এইদিকে
                 তুমি
বাঁচার কৌশলে চ’লে আসবে
জরুরি সব কাজ ফেলে
ভাতের ধান তখনো কাটাকাটি হবে
আর বাতাসে শ্বাস নেয়াকে তোমার
         মনে হবে আবিষ্কার-
                      ভাতের চেয়েও দামি॥

