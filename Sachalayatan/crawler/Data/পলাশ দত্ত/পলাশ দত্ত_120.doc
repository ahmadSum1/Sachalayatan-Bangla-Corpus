বিস্মরণ



কথা বললেই মুখোশ প'রে ফেলবার
কথা বললেই মুখোশ বেরিয়ে যাবার
ভয় থেকে কথা বলি না
মানুষকে তবু করুণা করে কেউ? কথা
নিজের মতো অনবরত নিজেকে ব'লে যায়
আর মুখোশ জমে উঠতে থাকে; মুখে?
দাঁড়িয়ে থাকা মানুষ মুখোশ বলে
বলে ব'সে থাকা মানুষ
হেরে যাওয়ার ভয়ে?
সময় ভুলিয়ে দেয় সচকিত সেই বিহ্বল নাম
স্মৃতিতে থাকে না আর শ্রুতিকেও মনে হয় ভুল;
কথায় প্রবঞ্চনা, অভিযোগ- প্রতারক?
স্মৃতিমর্ত্য খূলে তুলে দ্যাখাই নাম
রাত্রিপন্ন মাঝরাতে সপ্রাণ আত্মহনন
চোখে কথার থাম। কার নাম? কার নাম??

