বৃষ্টি, সাগরকূলের গরীব



বাধের কাছে যেতে
ইচ্ছা করতেছে খুব।
পারে দাঁড়ায়ে দেখবো
কেমন ভাঙে পানি
বারবার
বাতাসে চুল উড়তে থাকায়
ভুলে যাবো তেড়ে
আসতেছে তুফান
আমাদের বিনোদন হবে-
বানানো নদীতে
বিকালের প্রেম
আর ভ্রমণ
মানুষ দ্যাখে আর হাসে 
চেনা-অচেনা সকল মানুষে
ঝাপটা মারে
বাতাস ও বৃষ্টির
ভিজকুটে গন্ধ
কোথাও বাধের ভিতর মানুষ নাই কোনো
সাগরের কূলে গরীব মানুষমতোন
মনে খুব দুঃখ নিয়ে হে
দাঁড়ায়ে আছি
বাধের এই পারে

