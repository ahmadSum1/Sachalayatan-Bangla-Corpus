মুক্তিযোদ্ধার লড়াইয়ে প্রথম আলোও শামিল !



অকুতোভয় সাংবাদিক টিপু সুলতানের কথা মনে আছে? দৈনিক প্রথম আলোর ঢাকা অফিসে চাকরি করছেন যে টিপু সুলতান সেই টিপু সুলতান নয়; এ হলো ঢাকায় পেৌছানোর আগে ফেনীতে প্রথম আলোর প্রতিনিধি হয়ে ছিলেন যে টিপু সুলতান তিনি। সেই সময়কার আওয়ামী এমপি জয়নাল হাজারীর ক্যাডারদের মারধরে যিনি কলম ধরার ক্ষমতা হারিয়ে ফেলেছিলেন সেই টিপু সুলতান।
টিপু সুলতানকে কলম ধরার শক্তি ফিরিয়ে দিতে একটা চিকিত্সা-তহবিল গড়েছিল প্রথম আলো। সেই তহবিলের (খুব সম্ভবত) টাকায় থাইল্যান্ডে চিকিত্সা নিয়ে সুস্থ হয়ে আবার কলম ধরেন টিপু সুলতান।
***
গতবছরের ঘটনা। সময়টা ঠিক মনে নেই। প্রথম আলোরই এক সংবাদকর্মী তেজগাওয়ে ট্রেনে কাটা পড়ে পা হারালেন। তার জন্যও চিকিত্সা-তহবিল গঠন করে দেশের মানুষের কাছে সাহায্য চাইলো প্রথম আলো।
দুবারই পত্রিকার শেষ পৃষ্ঠায় দুই কলাম আকারে দীর্ঘ সময় ধরে তহবিল সংক্রান্ত বিজ্ঞাপনটি ছেপেছিল প্রথম আলো।
***
এবছর একটা খবর এসেছে প্রথম আলোয়। একজন মুক্তিযোদ্ধা ক্যান্সারে আক্রান্ত। তার চিকিত্সা-ব্যয় এত বিপুল যে পরিবারের পক্ষে বহন করা আর সম্ভভ হচ্ছে না। তাই মুক্তিযোদ্ধাটির জন্য 'সাহায্যের আবেদন' জানিয়েছে পত্রিকাটি।
মুক্তিযোদ্ধার চিকিত্সার জন্য সাহায্য চাওয়ার খবরটি এসেছে প্রথম আলোর ভেতরের কোনো এক পৃষ্ঠায়। দায়সারা সাদামাটা 'সাহায্যের আবেদন' শিরোনামে। না, কোনো দুই কলাম বিজ্ঞাপন তৈরি হয়নি মুক্তিযোদ্ধার চিকিত্সায় সাহায্যের আবেদন জানিয়ে। এই মুক্তিযোদ্ধার নাম এ যে এস এম খালেদ।
পুনশ্চ : উল্লেখ করা সবগুলো সাহায্যের বিজ্ঞাপন (ও 'সাহায্যের আবেদন') প্রকাশের সময়টিতে পত্রিকাটির সম্পাদক ছিলেন সেই মতিউর রহমানই। এই প্রথম আলোই বইয়ের ব্যবসায় প্রথম পা ফেলেছে মুক্তিযুদ্ধ ও মুক্তিযোদ্ধা শব্দ দুটিকে পুজি করেই। প্রয়াত মুক্তিযোদ্ধাদের চিঠি সংগ্রহ করে মানুষের আবেগকে পুজি করে বই-ব্যবসা শুরু করেছে পত্রিকাটি। সেই বইয়ের বিক্রি থেকে পাওয়া টাকার কণামাত্র অংশও প্রয়াত মুক্তিযোদ্ধাদের উত্তরসূরীরা পাবেন কি-না তার কোনো হদিশই নেই বইটিতে। আর বইটির স্বত্ত্ব সেই মহান ব্যক্তি মতিউর রহমানেরই।

