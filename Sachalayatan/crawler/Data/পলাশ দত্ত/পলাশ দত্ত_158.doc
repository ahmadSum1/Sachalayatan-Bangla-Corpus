একজন পাঠক শহীদুল জহির পড়তেছে



মানুষেরা বলে,
অতঃপর আমরা যার যার পথে হেঁটে গেছি অথবা যাব
আমাদের মাঝখানে দাঁড়িয়েছে অথবা দাঁড়াবে সময় এবং নোনাপানি
আমাদের মাঝখানে ক্রমাগত না দেখার দিন
অতঃপর আমাদের সম্বল হয় কেবলই স্মৃতি
আমাদের থাকে শুধু সোনালি রোদন।
	[শহীদুল জহিরের ডুমুর খেকো মানুষ ও অন্যান্য গল্প নামের বইটির উৎসর্গপত্র থেকে]
ওপরের কথাগুলি কি জীবনানন্দ দাশ নামের কোনো কবির লেখা কবিতার লাইন? জোরের সঙ্গে আমার সত্য বলবো। আমরা বলবো : না, এই কথাগুলি জীবনানন্দ দাশ নামের কোনো কবির লেখা কবিতার লাইন নয়।
শহীদুল জহির খুব বড়ো মাপের একজন লেখক। আমাদের সময়ের লেখকেরা তা স্বীকার করে নিয়েছে। আমার যারা শূন্য দশকের চিহ্ন ঘাড়ে নিয়ে লেখালেখি করি তারাও স্বীকার করছি। যদিও এই স্বীকারে জহিরের কিছু যায় আসে না। তিনি মৃত বলে যেমন কিছু যায় আসে না, তেমনি তিনি বেঁচে থাকলেও কিছু যেতো আসতো বলে মনে হয় না। তার চরিত্র ও ভাবভঙ্গি সম্পর্কে নানা লোকের লেখা তার মৃত্যুর পর পড়ে এরকমই মনে হচ্ছে।
একজন গল্পকারের একজন কথাসাহিত্যিকের বইয়ের উৎসর্গ-পত্রে এ ধরনের লেখা- যা এই লেখার শুরুতেই আমি উদ্ধৃত করছি- খুবই বিদপজনক। কথাসাহিত্যিকের তো এইরকম কবিতার ভাষায় জীবনের চরম সত্য কথা বলার কথা নয়। তিনি গল্প লিখবেন, উপন্যাস লিখবেন। সেইসব লেখায় জীবনের মানুষের এক একটা সময়-অবস্থার সত্য কথা থাকবে। তিনি তো জীবনের পরম সত্য কথা বলার কথা নয়, যেই দুঃসাহসটা শহীদুল জহির করছেন।
নস্টালজিয়া এমনই এক জিনিস যার অনুপস্থিতিতে কোনো মহৎ সৃজনকল্পনা সম্ভব নয়। এইখানে সৃজনকল্পনা শব্দটা ইংরেজি ইমাজিনেশন রসধমরহধঃরড়হ-এর পরিভাষা। যদিও আমার রসধমরহধঃরড়হ-এর বাংলা দাঁড় করাইছি কল্পনা। কল্পনায় সৃজনশীলতার যুক্ত থাকার বাধ্যবাধকতা নাই। কিন্তু সৃজনকল্পনায় সেই বাধ্যবাধকতা আছে।
ডুমুরখেকো মানুষ ও অন্যান্য গল্প নামের বইটাতে জহির নস্টালজিয়াকে সেই সম্মানটা দিছেন। নস্টালজিয়া যে মানুষের জীবনের শেষ ও পরম সত্য সম্পদ সেই কথা বাংলাদেশের আর কোনো কথাসাহিত্যিক-কবি কি তাদের বইপত্রে লিখছেন? জানি না।
একটা গল্পের জন্য কি একজন মানুষকে খুন করা যায়? একটা গল্পের জন্য কি সেই গল্পের লেখককে খুন করা যায়! কোনো পক্ষ কোনো লেখার জন্য কোনো লেখককে খুন করে ফেললো কি না তা নিয়ে আমাদের এই প্রশ্ন নয়। আমাদের প্রশ্ন একটা গল্পের জন্য একজন পাঠক একজন লেখককে খুন করতে পারেন কি না? অন্তত পক্ষে তার যদি লেখককে খুন করার ইচ্ছা হয় তাহলে পাঠককে আমরা দোষ দিতে পারি?
	শহীদুল জহিরের চতুর্থ মাত্রা পড়ে তাকে আমার খুন করতে ইচ্ছা করে। কারণ কী? কারণ তিনি গল্পটার ভিতর দিয়ে আমাকে বিপন্ন করেন। গল্পটা দিয়ে খুব বড়ো একটা বারতা দিয়ে যে তিনি বিপন্ন বরেন তা কিন্তু নয়। তারও এই গল্পে কাহিনী খুব সামান্য। কাহিনীর কারুকাজও নেই। যদিও গল্পে কাহিনী থাকা উচিত। নইলে তো গল্প গল্পই নয়। তাহলে শহীদুলের চতুর্থ মাত্রা গল্প হচ্ছে কিভাবে?
শহীদুলের গল্পা আসলে গল্প না। শহীদুল কি গল্প বলার চেষ্টা করছিলেন মানুষকে? তার কাছ থেকে এই প্রশ্নের উত্তর পাওয়ার আর কোনো সুযোগ নেই। কারণ শহীদুল জহির বেঁচে নেই। তিনি মৃত। কিন্তু তার যে-অপকীর্তি (!)- পাঠকের ক্ষোভ থেকে এই কথা বলা- পাঠককে মানুষকে বিপন্ন করে তোলার অপকীর্তি এর কোনো বিচার হবে না? না, শেষ পর্যন্ত মনে হয় শহীদুলের অপকীর্তির কোনো বিচার হবে না। কারণ মানুষ বিপন্ন হতে ভালোবাসে?
মানুষ আসলেই বিপন্ন হতে ভালোবাসে নাকি? নাকি বিপন্নতা মানুষের ভেতরে সারাজীবন থেকে থাকে? নাকি মানুষ জন্মের পর যখন তার বোধবুদ্ধি হয় সেই সময় থেকেই নিজের ভেতর বিপন্নতা লালন করে। সেই লালিত বিপন্নতা , সেই আজন্মরোপিত বিপন্নতা কোনো কোনো মানুষ এমনিতেই টের পেয়ে যায়। আবার কোনো কোনো মানুষ কখনোই টের পান না। যারা টের পান না তাদের কি শহীদুল তা টরে পাইয়ে দ্যান? যারা টের পান, কিন্তু বাস্তবতার ধাক্কায় বাস্তবতার চাকায় পিষ্ঠ হতে-হতে ভুলে থাকেন তাদের আবার স্মরণ করিয়ে দ্যান? শহীদুল মনে হয় দুটোই করেন।
     কবি জীবনানন্দ দাশের অমর-অথচ-সত্য সেই পঙক্তিটি তবু এক বিপন্ন বিস্ময় মানুষের ভেতরে খেলা করে। জীবনানন্দ বিপন্ন বিস্ময়ের অস্তিত্ব দেখিয়ে দিয়ে সরে পড়েন। সেই দেখিয়ে দেওয়া পাঠককে বিপন্ন করে কি না তাতে সন্দেহ আছে। তার কথায় মানুষ জেনে নিতে পারে যে জীবনে বিপন্ন এক বিস্ময় আছে। যে-বিস্ময়ের ধাক্কায় মানুষ নিজেকে হত্যা করে; মানে মানুষ সেই বিপন্নতা থেকে মুক্তি নিতে চায়।
শহীদুল তো গল্পলেখক। তিনি তো কথাসাহিত্যিক। তিনি পাঠককে বিপন্ন কোনো বিস্ময়ের কথা বলেন না। তিনি পাঠককে বলেন না যে জীবনে বিপন্ন হওয়ার মতো কোনো বিস্ময় আছে। তিনি পাঠককে বলেন না যে মানুষের জীবন বিপন্ন এক বিস্ময়। শহীদুল শুধু মানুষকে চোকে আঙুল দিয়ে দেখিয়ে দ্যান যে তার (মানুষের) জীবন এক আশ্চর্য বিস্ময়। এবং এই জীবন আসলে বিপন্নতারই নামান্তর। জীবনের কোনো অর্থ যে নেই তা শহীদুল গল্পে না বললেও শহীদুলের গল্প পড়ে পাঠক তা অনুভব করতে বাধ্য।
      চতুর্থ মাত্রায় কেবলই পুনরাবৃত্তি ঘটে। সেখানে আব্দুল করিম এবং পেপারওয়ালার পেপার বিক্রি, করিমের বারবার গ্লাস ভাঙা গ্লাসের ভাঙা কাচের টুকরো ঘরের বাইরের শিশুদের কটকটি খাওয়ার জন্য রাখাÑ এই ব্যাপরগুলির পুনরাবৃত্তি ঘটতে থাকে। একসময় নিজের বিক্রির পেপার শেষ হয়ে গেলে করিম পেপারওয়ালার কাছ থেকে পেপার কিনে আবার তার কাছেই পেপার বিক্রি করেন। এইভাবে করিম পেপার বিক্রির অভ্যস্ততা ধরে রাখেন। করিম কটকটিঅলার কাছ থেকে ভাঙা কাচের টুকরো কিনে তা থেকে অল্পঅল্প ঘরের বাইরে রাখেন। এই কাচের টুকরো বাচ্চারা কটকটিঅলার কাছে দিয়ে কটকটি খাবে। পুনরাবৃত্তি পুনরাবৃত্তি পুনরাবৃত্তি। এরই মধ্যে লেখক শহীদুল জহির আমাদের বারেবারে পুনরাবৃত্তি করিয়ে মনে করিয়ে দ্যান যে এই সময়টাতে ঘড়ির কাঁটা এগিয়ে চলেছে। সময় থেমে নেই। গল্পটির কাহিনী এই সামান্যই।
      কিন্তু গল্পটি পড়তে পড়তে পাঠক এক চরম অবসন্নতায় আক্রান্ত হন। তার মনে হয় যে জীবন এইরকমভাবেই স্থির একটি অর্থহীন চক্র। তার নিজের জীবনই একটি অনর্থক চক্রের পুনরাবৃত্তি। এইরকম কোনো মেসেজ কি শহীদুল দিতে চান তার চতুর্থ মাত্রায়? এর উত্তর পাওয়ার সুযোগ আমাদের হাতে আর নেই। কারণ শহীদুল জহির মারা গেছেন। তিনি আর বেঁচে নেই।
ক্স
শহীদুল জহিরের লেখার সঙ্গে জাদুবাস্তবতা শব্দটি মেলানোর একটা চেষ্টা ইতিউতি দ্যাখা যাচ্ছে। শহীদুল জহিরের গল্পে নাকি জাদুবাস্তবতা আছে। গ্যাব্রিয়েল গার্সিায় মার্কেজের লেখা পড়ে নাকি তিনি এ বিষয়টি শিখেছেন। গ্যাব্রিয়েলের কাছ থেকেই নাকি তিনি জাদুবাস্তবতা বিষয়টি আত্মস্থ করেছেন। এমন কথাবার্তা শহীদুল জহিরের মৃত্যুর পরও শোনা গেছে।
     গ্যাব্রিয়েল গার্সিয়া মার্কেজেরে অন্তত আড়াইটা বই আমার পড়ার সুযোগ হইছে, অনুবাদে। হ্যাঁ, গ্যাব্রিয়েলের চরিত্ররা অতীতে যাতায়াত করে। কিন্তু তারা কি অতীত-বর্তমান-ভবিষ্যৎকে একাকার করে সময়শূন্যতায় ডুবে যায়? এবং ডুবে গিয়ে জীবনে বিপন্ন বোধ করে? তাদের জীবন কি অর্থহীন হয়ে ওঠে বিপন্নতার আঘাতে? গ্যাব্রিয়েলের পাঠকরা বিপন্ন হন তার লেখা পড়ে? শহীদুলকে যারা গ্যাব্রিয়েলের অনুগামী বা সহগামী মনে করেন তারা মানুষ কি না সন্দেহ হয়। তাদের অনুভূতি নিয়ে সন্দেহ হয়।
তবু চিন্তা হয়, শহীদুলের লেখা পড়ে আমার যে এখন বিপদ হচ্ছে এই জন্য শহীদুলকে দোষি বলা যায় কি না। তিনি তো বেঁচে নেই। শহীদুলের লেখা মানুষ পড়ছে- এতে কি শহীদুলের কিছু যাচ্ছে আসছে?
      মাঝখানে বিপদে পড়ছি আমরা পাঠকেরা।

