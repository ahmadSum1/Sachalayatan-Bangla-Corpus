বরফ



বরফের মসৃণ শীতলতা নয়,
নয় তুষার-তীব্র ফাঁদ
রাত-আঁধারে গোলাপের আঘাত-
নশ্বর ও করুণ;
কে বলে মরণের তুষার সেখানে নাই
তার কৌলিন্য নিয়ে?
যে যেভাবে পারে
মেলে ধরতেছে তার পসার
চিনচিন বইছে হাওয়া সয়ে বাগানের ক্রোধ,
বাগানে ফুটতেছে ফুল;
গোলাপ তো? তাই কাঁটা লুকায় মূল,
বলে শিশির পড়ুক
তাহলে হয়তো জীবন
আড়াল ভেঙে নেয়,
দ্যাখে কাঁটায়
তুষারিম ফলার তীক্ষ্নতা
ঢাকতেছে প্রবল মৃত্তিকার উত্থান- গাছপাতা

