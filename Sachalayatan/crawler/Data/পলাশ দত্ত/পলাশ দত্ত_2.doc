বেদনার মতো



শোনো, কবিতায় তোমার মুখের কথা
বলা- মানে তুমি কতো সুন্দর-
এখন প্রায় নিষিদ্ধ
এবং একেবারেই সেকেলে।
কিন্তু, জীবনে ঘুরে-ফিরে
মাত্র একবার ঘুরে ফেলার কৌতূহলে
তোমার মুখ, ওইরকম মুখে
		       ব’সে যাচ্ছে-
একটু লম্বাটে
খাড়া নাক, আর তীক্ষè চিবুক;
দেখে, বসন্ত কোথায় আর খুঁজতে ইচ্ছা করে না
বিনাপয়সায় বাঁচতে পারছে ব’লে
ভালোবাসা ছাড়া আর কিছুকে
ইদানিং কাজ মনে হয় না তার
যদিও কবিতায় প্রেমিকার মুখের
কথা- মানে তুমি কেমন সুন্দর-
বলাটা এখন নিষিদ্ধ প্রায়
সঙ্গে, ভাষা না-বোঝার
অপার ওই হৃদহারী বেদনা॥

