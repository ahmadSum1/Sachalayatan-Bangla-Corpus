সচলায়তন মূলত সাহিত্যধর্মী লেখার প্ল্যাটফর্ম হয়ে উঠবে???



এই পোস্টে কেউ আহত হবেন না অনুগ্রহ করে
=======================
সচলায়তন নিয়ে ভাবনাটা বেশ কিছুদিন ধরে মনের মধ্যে ঘুরতেছে : সচলায়তন কি একটা
সাহিত্যধর্মী লেখার প্ল্যাটফর্ম হয়ে উঠতেছে? কিন্তু এইখানে তো
রাজনীতি-সমাজ নিয়েও লেখেন অনেকে। তাহলে এই ভাবনা কেনো?
সাহিত্যধর্মী লেখার আধিক্যের কারণে? সম্ভবত।
এরই মধ্যে গতকাল রাতে (৩০ জুলাই) দেখি পার্বত্য চট্টগ্রাম থেকে সেনা প্রত্যাহার বিষয়ে
একটি প্রয়োজনীয় লেখা লিখেছেন বিপ্লব রহমান। কিন্তু সেটি সচলে নয়।
লিখেছেন অন্য একটি ব্লগে। এটা হতেই পারে। কিন্তু এই লেখাটির ক্ষেত্রে
প্রথম পছন্দ সচলায়তন হলো না কেন? এই নিয়ে সচলায়তনের পাঠক-প্রকাশক-লেখকদের
ভাবা দরকার কি? আমার মনে হয় দরকার।
সচলায়তন মূলত সাহিত্যধর্মী লেখার প্ল্যাটফর্ম হয়ে উঠলে সেটি সচলায়তনের জন্যই
শেষ পর্যন্ত ক্ষতিকর। কারণ সচলায়তনের একটি ব্লগ হওয়ার ইচ্ছা
ছিলো (অন্তত আমি তো তাই বুঝি)।

