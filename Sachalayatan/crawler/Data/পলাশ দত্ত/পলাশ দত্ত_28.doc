সুশীল প্রথম আলোর ভরসাও সেই হিংস্রতাই



আজকের (১৮ এপ্রিল) দৈনিক প্রথম আলোর ১৬শ পৃষ্টায় পূর্ণপৃষ্ঠার একটি বিজ্ঞাপন প্রকাশ হয়েছে।
বিজ্ঞাপনটি পত্রিকাটির নিজের। ছবিটি দেখুন। সেটিই বিজ্ঞাপন।
বিজ্ঞাপন-ছবির লিঙ্ক : http://www.eprothomalo.com/index.php?opt=view&page=16&date=2009-05-18
বিজ্ঞাপনে যা লেখা : এবার সেই শপথের পালা। যার আঘাতে কেটে যাবে সব অনাচার। যে শপথের অপেক্ষায় আপনি, আমি, সারা বাংলাদেশ। সেই শপথ সংগ্রহ করার জন্যই আপনার এলাকায় আসছে বদলে যাও বদলে দাও ব্যানার।
=====================================
শপথ সংগ্রহের জন্য মানুষের বাড়ি-বাড়ি যাবে দৈনিক প্রথম আলো। শপথের ধারে কেটে ফেলবে সব অনাচার। এদ্দিন অবশ্য আমরা জানতাম শপথের জোর থাকতে পারে। আর সেই জোরে দূরে সরে যেতে পারে অনিয়ম-অনাচার। তবে এবার সুশীল দৈনিক প্রথম আলো দেখালো শপথে জোরের দিন শেষ। এখন সময় ধারের।
তাই তাদের শপথের লোগো তৈরি হয় ছুরির আদলে। এর মধ্য দিয়ে কলমসৈনিকরাই প্রচার করছে যে মসীর চেয়ে অসি বড়ো।
এই যে পত্রিকাটির ছুরি বেছে নেয়া লোগো হিসেবে এ তো আসলে হিংস্রতারই বীজ বপন করা, গোপনে মানুষের মনে। মানুষের মনে এই ধারণাই তো জায়গা করে নেবে যে শক্তিপ্রয়োগ/আক্রমণ ছাড়া নিজের শপথ রক্ষা করা যায় না।
প্রথম আলোর এই লোগো নির্বাচনে তীব্র ঘৃণা জানাই। একটি সর্বাধিক প্রচারিত দৈনিক এইভাবে সমাজে নেতির প্রসার ঘটিয়ে যাবে? আমরা কেউ কিছু বলবো না??

