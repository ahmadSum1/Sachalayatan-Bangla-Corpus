ব্লগে প্রকাশিত কবিতা মানে খেলাচ্ছলে লেখা?



অভিজ্ঞতাটি আমার ব্যক্তিগত। হয়েছে গতকাল। একটি ছোটোকাগজে যেচে পড়েই কবিতা পাঠিয়েছিলাম কয়েকটি। কোনো এক কারিগরি ত্রুটির কারণে সম্পাদক আমার এ্যাটাচ করা ফাইল খুলতে পারছিলেন না। শেষ পর্যন্ত পারা গেলো অবশ্য। তারপর তিনি যা বললেন তা থেকেই এই বিষয়ের উৎপত্তি।
সম্পাদক বললেন, আপনার কবিতাগুলো তো ব্লগে লেখা খেলাচ্ছলে লেখা। আমি তাকে বললাম, ওগুলো ব্লগে লেখা নয়, ব্লগে পড়তে দেয়া। এরপর তিনি বললেন, কবিতাগুলো ছাপবো না। কবিতাগুলো আমার পছন্দ হয়নি।
কবিতা তার পছন্দ না হতেই পারে। সম্পাদক হিসেবে তিনি কবিতা না-ছাপার এখতিয়ার অবশ্যই রাখেন। কিন্তু তিনি তো একথা আমাকে প্রথমে বলেননি। প্রথমে তার মন্তব্য ছিলো কবিতাগুলো ব্লগে লেখা খেলাচ্ছলে লেখা। ব্লগে ওগুলো দেয়ার কারণেই কি তার মনে হলো যে এগুলো খেলাচ্ছলে লেখা? তার মানে ব্লগে লেখা কবিতাকে কি তার খেলাচ্ছলে লেখা বলে মনে হয়? এখানে কবিতগুলোকে খেলাচ্ছলে লেখা মনে হওয়ার কারণ কি এই যে এগুলো ব্লগে পোস্ট করা হয়েছিল?
ব্লগের লেখালেখি সম্পর্কে তাহলে আমাদের ধারণাটি কী আসলে???
================================
খেলাচ্ছলে লিখিত হওয়ার অভিযোগ অভিযুক্ত কবিতাগুলোর লিঙ্ক :
http://www.sachalayatan.com/polashdatta/20504
http://www.sachalayatan.com/polashdatta/20274
http://www.sachalayatan.com/polashdatta/19539
http://www.sachalayatan.com/polashdatta/18602
http://www.sachalayatan.com/polashdatta/18516
http://www.sachalayatan.com/polashdatta/18231

