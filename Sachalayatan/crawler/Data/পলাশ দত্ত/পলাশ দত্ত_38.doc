গ্রুপ



গ্রুপ। অর্থাৎ দল। বাস্তব জগতে দল তৈরি, দলে লোক টেনে আনা কঠিন। সময় লাগে। কথা খরচ করতে হয়। মুখোমুখি হতে হয় যাকে দলে আনতে চাই তার।
কিন্তু আন্তর্জালের যুগে দল তৈরি করা সহজ হয়েছে। ইচ্ছে করলেই একটা ভার্চ্যুয়াল দল  তৈরি করা যায়। নিজের যেকোনো আগ্রহের বিষয়ে দল। কোনো ইস্যুকে গুরুত্বপূর্ণ মনে হলে সেটার প্রচার প্রসারের জন্য দল। 
দল করে পরিচিতদের আমন্ত্রণ দেয়া যায় দলে যোগ দেয়ার জন্য। পরিচিতরা দলে যোগ দেনও। 
কিন্তু এইসব দলের কার্যকারিতা কী? ভার্চ্যুয়াল জগতে মত বিনিময় করে চলা? ভার্চ্যুয়াল জগতে সমমনাদের এক হওয়া? ভার্চ্যুয়াল জগতে আড্ডা দেয়া?
একটি মানুষ একের পর এক দলে যোগ দেয়ার আমন্ত্রণ পান। তিনি একের পর এক দলে যোগ দিলেন না। তখন তাকে যারা আমন্ত্রণ পাঠায় তারা কি অবন্ধু মনে করে?
তিনি একের পর এক দলে যোগ দিলেন। একটি মানুষ দশটি দলে যোগ দিলো। 
এই সমস্ত দলে যোগ দিয়ে কী করেন তিনি? কী করবেন তিনি?

