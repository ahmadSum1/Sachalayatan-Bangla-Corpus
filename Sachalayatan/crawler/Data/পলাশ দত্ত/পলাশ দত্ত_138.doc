এইসব বেচে থাকা



আচ্ছা আমি কি সুস্থ মানুষ? এই পৃথিবীর সুস্থ মানুষ কে? এই যে প্রতিদিন একটা রুটিনে বেচে যাচ্ছি- এ তো গেলোই। এছাড়া আরো কতো কী রয়ে গেলো নিজেকে অসুস্থ ভাবার মতো।
এখন ২০০৮ সাল। শতকের হিসাবে নাকি ২১ শতক। প্রতিদিন সকালে পত্রিকা খোলেন- এমন অনেক মানুষ তো আছেন। তারা সবাই কী দ্যাখেন পত্রিকায়? কোনো সুসংবাদ  কখনো দ্যাখার ভাগ্য কি হয়েছে আমার? সব বাজে খবর। সব খারাপ খবর। সব মন্দ খবর। তবু প্রতিদিন সকালে আমি খবরের কাগজ হাতে নিই।
রাস্তা দিয়ে যাওয়ার সময় কখনো আর একজন পথচলতির মুখের দিকে তাকিয়ে দুই মুহূর্ত দেখেছি কি না মনে পড়ে না- যখন শহরে থাকি। প্রতিদিন ছুটছি।
মাঝেমাঝেই মনে হয় এই বেচে থাকা সুস্থ মানুষের নয়।
আমি কি তাহলে অসুস্থ? আধুনিক যুগে বাস-করতে-চাওয়া মানুষের প্রধান যোগ্যতাই কি তবে এই যে তাকে অসুস্থ হতে হবে?
জানি না। আমি এই আধুনিক যুগে বাস করি শহরে। এই আমি অসুস্থ না তো অসুস্থ তবে কে?

