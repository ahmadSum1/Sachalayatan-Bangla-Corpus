শিষবিষ



বাতাসে সহাস্যে প্ররোচনার শিষ ঢেলে এখন
মানুষ কাঁদছে পানির কিনারে।
পানি কি আর অনুতাপ বোঝে!
বাতাসের ইঙ্গিতে সে ঝেরে ফেলছে বরফরূপ
দুনিয়াজোড়া ঢেউ মানুষের দুয়ারে-দুয়ারে
ধান গোপনে শুনতেছে মানুষের কান্না
মাটিও বধির আজকে-
			মানুষের জন্য আর না!
বাতাসে বিষের বাসা বানিয়ে ম’রে গেছে অনেক
তবু তাদের ছেলেরা আর মেয়েরা
ওই দ্যাখো, গ্লেসিয়ারের পায়ের তলায়
				করতেছে প্রার্থনা;
গতি-জ্ঞান-খাদ উপহার শেষে
মানুষ থেকে বিদায় নিয়েছে বিজ্ঞান
আর দুনিয়ার মাটি থেকে মানুষ;
এখনো তবু সন্তাপ-
আর একবার বেঁচে
		আবার ধ্বংসে মাতবার আগে;;
৮/১২/২০০৯

