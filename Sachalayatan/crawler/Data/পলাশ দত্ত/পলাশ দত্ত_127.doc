গোপনতা ভাঙলো কীসে



কয়টি শিকে দাঁড়িযে থাকে
একটিমাত্র ছাতা-
বরষায় এমন অনুসন্ধিৎসা
সহজ সরল
স্বাভাবিক
মন, গোপন কথা
বলো না কাউকে
এ-যুগে শেষমেষ
আমরা কেউই
গোপন থাকতে পারবো না
আর, কয়টি গোপন কথায়
দাঁড়িয়ে থাকে জীবন-
এই এক জীবনে
জানা তো যাবে না
শুধু ছাতার নিচে, বৃষ্টিতে
পাবো  না কোনো ভয়
ছাতা ছাড়া চলে
তোমাকে ছাড়া জীবন না
জীবন, বৃষ্টি যদি পড়েও
তোমার দিকেও তেমন
-ছাতারই মতো-
জানি তাকানো হবে না

