ইন্টারপ্রিটেশন



ও শিশু, চোখ মেলতেই অবিরাম
না-জেনে না-বুঝে তুমি
বুকের ভেতরে টেনে চলেছো
এই দুনিয়ার বাতাস
বাতাসের যা জান, তাকেই যদি
ছোঁয়ালে আগুনের লুকানো প্রাণে
ধুয়ে মুছে দেয় তোমার তৃষা-
নাম জেনে চিনে নিলে পানি
সূর্যচুমু ভালোবেসে ওই পানিই আবার
ভাসতেছে আকাশে-
মেঘ হয়ে চোখেরই সীমায়
			অথচ যোজন যোজন দূরে
শিশু হে,
বুকের ভেতরে টেনে নেয়ার বাতাস
কেমন তোমার থেকে দূরে যায়
মুক্ত-আকাশেÑ শুধু চোখের সীমায়
আর তুমি কিনা না-জেনে না-বুঝে
এক ক’রে ফেলতেছো
জীবন বাতাস আকাশ
ও শিশু,
তোমার এই জীবনমুক্তির বিশ্লেষণ
আমাদের কারো-কারো জরুরি দরকার!
=======================================
সচলায়তনে একটি সমস্যা আছে। সেটি হলো কবিতার পংক্তি ঠিক মতো বিন্যস্ত করা যায় না। সব পংক্তি বাম দিকে মার্জিন হয়ে থাকে। এর কোনো সমাধান আছে।

