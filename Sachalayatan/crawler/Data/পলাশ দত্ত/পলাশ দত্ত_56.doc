ঝুঁকি



জানে, নগরী এখনো, ওঠে
নাই স্বপ্ন ছেড়ে।
সুন্দরের আস্বাদ
চকচকে চোখে খেলছে, নগরের
মুখে। গত্যন্ত হাসি লেগে রয়
মেকি অন্তরের
সুস্পষ্ট শীতে। তাকে কি আর পায়
মিথ্যের এ-শহরদ্বীপ?
এইখানে নম্র প্রার্থনার বিলয়
ঘটায়েছে মাত্র
কবছরের শীত; নিজে আগে
ছোঁয় সফলতার ভিত
তাতে সুনিশ্চিত কোমলের মৃত্যু?
কীইবা আসে যায়?
এ শহর, কঠিন বড়ো, মায়াময় রূপ
চারপাশে শুধুই
দৌড়ের টান। কী আর
করা বলো, বাঁচাই তো বিধান!
তবু, ফিরিবার
ঝুঁকি, আর একবার
নেয়া তো যায়, নাকি?

