এক পৃথিবীর পানি 



জ্ঞাতব্য :: শুধুই ছাপা-মাধ্যমে যাঁরা লেখেন এবং ব্লগে ঢুঁ মারেন তারা জেনে রাখুন এই কবিতাটি খেলাচ্ছলে লেখা হয়নি। বছরখানেক আগে লেখা। আজ তুলে আনলাম সচলায়তেনর পাতায়।
এক পৃথিবীর পানি- নদী ঝর্না সাগর বৃষ্টি
কারো সঙ্গে তফাৎ এখন নেই তোমার
দুঃখ পেলে হবেই এমন
পরিচিত লাশে মৃত মানুষের মতো সহজ হতে হতে
হলুদ পাহাড়ি ফুলে লাভ কী
সব চিরে বেরিয়ে যাবে ব্যাথার পুরনো রাস্তা
তুমি আরো অপেক্ষা করবে
কোন্ সকালে ডাক পেতে মনে-মনে
শুধু জেনে যাবে বর্ষায়
এক পৃথিবীর পানি- নদী ঝর্না সাগর বৃষ্টি
সবার সঙ্গে আজীবন
দুঃখী ব’লে সখ্য রবে
তোমার

