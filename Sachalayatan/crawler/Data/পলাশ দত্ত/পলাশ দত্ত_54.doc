সমস্যাটা ব্যক্তিগত



এটা আমার ব্যক্তিগত একটা সমস্যা। 
আমি একটা বাসায় থাকি। সেই বাসায় একজন নারী থাকেন। তার নাম তাহমিনা সুলতানা। এই দুজনের সঙ্গে বছর দেড়েক বয়সী একটা শিশুও থাকে মাটি নামে।
তো, আমার রুমমেট নারীটি, মানে তাহমিনা, সচলায়তনের একজন দুইনিষ্ঠ পাঠক। তিনি প্রতিদিন অফিস গিয়ে প্রথমে একটু সচলায়তনে চোখ বুলিয়ে নেন বলে জানতে পেরেছি। মাঝেমাঝে সচলায়তনের কোনো কোনো লেখা নিয়ে একটু আধটু আলোচনা করেন বা আমাকে খবরও দেন লেখা বিষয়ে (যেমন এনকিদুর স্টিকার থেকে ১৯৭১ হারিয়ে যাওয়ার খবর আমি তার কাছ থেকেই পেয়েছি। কারণ ওই সময়টায় কোনো এক কারণে আমি সচলায়তন পাঠের সময় খুজেঁ বের করতে পারছিলাম না।)
এরপর একদিন আমার রুমমেটের সঙ্গে সচলায়তনের সদস্য হওয়ার বিষয়ে আলোচনা হলো। তিনি সদস্য হবেন বলে সম্মতি দিলেন। তাকে আমিই আমন্ত্রণ জানালাম। কারণ আমি ছাড়া তার আর কোনো পরিচিত সচল নাই। তিনি আমন্ত্রণ গ্রহণও করলেন। 
কিন্তু তিনি সচলায়তনে কোনো প্রকার পোস্ট দেন না। এবং মন্তব্য করেন না। 
এই সদস্য-হওয়া-সত্ত্বেও মন্তব্য না-করা এবং পোস্ট না-দেওয়ার হাত থেকে বাঁচার উপায় কী?

