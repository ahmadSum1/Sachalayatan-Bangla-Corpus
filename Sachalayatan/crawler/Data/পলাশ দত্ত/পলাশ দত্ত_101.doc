শরৎ



এক দেশে থাকলে অনেকে,
দূর দূর দুই অনিচ্ছুক প্রান্তেও
দেখা মেলে বৃষ্টির। 
ফিরে এসে যেমন পাওয়া তোমাদের;
বৃষ্টিও হয়তো একধরনের কাজ
তাই নিয়ে তোমরা;
এখানে ব্যতিক্রম, ধরো কাজ নয় তেমন,
শুধু উৎকণ্ঠা
এদেরি নিয়ে আঁধারের ঝনঝনাৎ উজল পর্দায়
দিলেই নাহয় বেঁধে।
এও তো এক কাজ-
উৎকণ্ঠামূলে আলো বোনে ছলে
কে কিরকম বিরক্ত, কে কিরকম শুভ,
ভেবো না তার পিছু
আকাশেও তো বিভেদ;
কতো আর হানবে মৃত মেঘশিশু 
এর চেয়ে যাও ফিরে
এক দেশে ব’সে দেখা দু’প্রান্তের বরষায়
সবিনয় মৃত্যু সহর্ষে ফুটবে,
আঁধারের বর্ষণে সেও তো মেঘ চায়

