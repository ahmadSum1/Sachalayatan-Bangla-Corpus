মরমে অন্তর



পরাস্ত হইছি আমি বর্ষার কাছে
সবুজের ওপর এমন বৃষ্টি
কখনো আর
পড়ে নাই এভাবে
কে কবে ভাবছিলো
জীবনে এমন বিষন্নতা
বৃষ্টিও দিতে পারে
পাখি, এ-পৃথিবীতে র্বষা, জেনো
আমাদের পায়ে-পায়ে একাগ্র
মন খুলে বেমালুম শত্রুতা করে
তুমিও তার কাছে
হারছো আমার  মতো?
আমি তো, পাখি, অস্ত্র
নিয়ে আসি নাই এ-পৃথিবীতে
ওই বর্ষা আমাকে ভালোবাসে
খুঁজে খুঁজে বের করে
সত্যও কঠিন হতেই পারে
বারবার বিজয়ী বর্ষা তাই
বিষন্ন মুক্তি রেখে যাচ্ছে
আর আমি পরাস্ত হইতেছি
বিষন্ন মন-খারাপের লোভে

