ক্যাপ্টেন জ্যাক স্প্যারো একজন জলদস্যু



ও আবহাওয়া, পূর্বাভাসে কেনো এই কথা বলা হয় নাই!
পানিতে থাকলে পানি দ্যাখা যায়-
জলদস্যূর ঘরে কোনো সীমানা নাই-
সে রবিনসন ক্রুসোর মতোন;
একলা বটে, ওইরকম বুদ্ধি আর কোথায় পায়?
পানির ভেতর ডাকাত পড়ছে
বঙ্গোপসাগরে চুরি যাওয়া শেষ ট্রলারে আমি
আর আমার জাল
বন্ধুরা শ্রদ্ধার গালিতে লিখে ফেলতেছে সব কথা
বোকা জলদস্যুরা না-বুঝেই আমাকে দিছে পানিশাস্তি
আমি ভিজে যাচ্ছি
কিন্তু আমার জাহাজ কই!
জাহাজ না-পেলে পরে আমার এই ঈর্ষা
কোথায় নিয়ে রাখবো?
কাকে বলবো বন্ধু হারানোর অতুল বেদনা?
জলদস্যুরা আমার সকলই ফেরত দিছে
আমার ট্রলার আমার জাল আমার একাকিত্ব সকলই
তবে পানির ভেতর পড়ে আমার সব স্মৃতির অবস্থা খারাপ-
মেমোরি রিকল করতে পারতেছি না
সমস্ত স্মৃতি ধরলেই ছিঁড়ে যাচ্ছে
এইদিকে আল্লার নামে পুনশ্চ পানিতে ঝাঁপায়ে পড়তেছে
জলের দোস্ত সমস্ত দস্যুরা
ক্যাপ্টেন তুমি কই?
পৃথিবীর এই প্রান্তের পানিগুলি ব্যাপক আগ্রাসী হইছে
তোমার স্মৃতিগুলি সব ঢুকায়ে দিছে আমার মাথায়
তোমার সঙ্গে আমিও জলডাকাতি জলদস্যু
পানিতে আমি অচল-আঁতুড়- জানা ছিলো ক্যাপ্টেন জ্যাক স্প্যারোর 

