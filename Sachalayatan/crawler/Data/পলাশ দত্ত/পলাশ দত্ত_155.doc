বাজার-বাঙলায় উটপাখি শোনো



এরকম লাথি
আমি আগেও খেয়েছি।
এতো-এতো লাথি
আজ আর হিসেব মনে নেই
লাথি শেষ হতে-হতে
চলে গেছিলাম
মরণের খুব কাছে
খাকি নলের মুখে
উঠে তবু দাড়াই আবার
একা, না সহযোদ্ধা?-
ভাইয়ের মতো ছিলে
প্রাণ ফিরায়ে তোমরাই
এখনো আমার দ্বিতীয় জনক
ও সময়, ও যোদ্ধা
দ্যাখো,
এখনো পিঠে
লাথি পড়তেছে
একা আমি কতোটা পারি?
গোটা দেশের অপমান
একা বইতেছি নীরবে-
এখনো কনসেনট্রেশন ক্যাম্পে
এই মুক্ত বাজার-বাঙলাদেশে

