মঙ্গল



এই কবিতাটা লিখলাম দিনতিনেক আগে।
সাধারণত একটা কবিতা লিখে অন্তত মাস ছয়েক না গেলে
তা পড়তে দিই না কাউকেই। এদিকে সচলায়তনে পোস্ট
দেয়া হয় না বেশ অনেকদিন। ইচ্ছা হলো কবিতাটা
দিই এখানে।
======================================
মঙ্গল
অনেকগুলো ইচ্ছা অপ্রকাশ্য থেকে যাক
যেমন সত্য আমাদের মরণ।-
মঙ্গলের আকাঙ্ক্ষায়
                 এই ইচ্ছাও হোক না বিশ্বাসের যোগ্য;
তোমাদের ভুল বুঝে যে-অবিশ্বাসের পথে
ডানা মেলে চলতেছি কাল
                  সেখান থেকে মঙ্গলে, প্রকাশ্যে টেনে আনো; তবু
তোমাকেও, আহা ভুল বুঝতে ইচ্ছা করে;
আমাদের অনেকগুলো ইচ্ছা গোপনে মেরে ফেলে
এসো,
আমরা সুখী হই মরণের মতো নিশ্চিন্ত

