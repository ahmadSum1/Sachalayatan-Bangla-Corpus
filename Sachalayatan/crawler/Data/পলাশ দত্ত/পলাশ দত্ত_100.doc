বন্দর



আকাশ দিয়ে মানুষ চ'লে যায়,
পড়েও থাকে না কিছুই
কেনো এই অদ্ভুত খেলা? 
অন্দর পেছনে রেখে উড়ালের
রীতি কী ক'রে জেনেছে মানুষ?
আকাশ-বারান্দায় অবশেষ থাকরো না কিছুই কি আর?
ওইখানে বেতার
নিজেও অচল হয় আজ,
বলে সব নাকি হৃদয়ের ওপার
বাতাসী ছাই ছেনে হাহাকার আমূল যাক না ব'য়ে উড়ালের পানে!
ছোটো ছোটো টান বন্দর পেরিয়ে ম্যাজিক-মন্ত্রে ফুস-
চায় অজানিত পাহারাদার, তাক চিনে অগ্রসর হোক
জানুক তাকে অশ্রুময় নাবিক
কিন্তু বন্দরে ফিরতি প্রাণও বেশ- বন্দরফেরতা সব
তারা জলে ভাসে। বন্দরে জিয়ানো হৃদ কেনো কাঁদে?
কেনোই-বা বন্দর উড়ন্ত প্রাণ আর ফেরতায় ফাঁদে??

