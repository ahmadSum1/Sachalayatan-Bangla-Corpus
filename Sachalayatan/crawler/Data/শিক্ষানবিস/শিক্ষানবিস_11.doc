'যুক্তি' - ৩য় সংখ্যা প্রকাশিত হয়েছে



সিলেটের "বিজ্ঞান ও যুক্তিবাদী কাউন্সিল" এর সদস্যদের মত নিবেদিত প্রাণ মানুষ আমি খুব কমই দেখেছি। সীমিত সুযোগের মাঝেও তারা যা করছেন সেটা রীতিমত বিস্ময়কর। সমাজে নাস্তিক, সংশয়বাদী, অজ্ঞেয়বাদী, নির্ধর্মী রা আছে এবং তাদেরকে নিজেদের পরিচয়ে প্রকাশ্যেই থাকতে হবে, লুকিয়ে থাকলে কিংবা নিজের চিন্তাধারা লুকিয়ে রাখলে কোন লাভ হবে না- যুক্তিবাদী কাউন্সিলের মাঝে এই চেতনা আছে। হয়তোবা অদূর বা সুদূর ভবিষ্যতে বাংলাদেশেও এমন দিন আসবে যখন ধর্মের পরিচয়ে কাউকে মানুষ হতে হবে না, কোন ধর্মে বিন্দুমাত্র বিশ্বাস না থাকা সত্ত্বেও সমাজের স্বাভাবিক সদস্য বলে গণ্য হবে সে।

এই পথ ধরেই এগোচ্ছে সিলেটের যুক্তিবাদী কাউন্সিল। অনেক কষ্টে প্রকাশ করে চলেছে তাদের মুখপত্র, "যুক্তি" নামক সাময়িকীটি। এর আগে যুক্তির দুইটি সংখ্যা বেরিয়েছিল যেগুলো আন্তর্জালে অবমুক্ত করে দেয়া হয়েছে। পাওয়া যাবে এখানে: ১ম সংখ্যা, ২য় সংখ্যা।
২০১০ সালের জানুয়ারি মাসে বেরিয়ে ৩য় সংখ্যা। নতুন বেরিয়েছে বিধায় এই সংখ্যাটি আন্তর্জালে উন্মুক্ত করা হচ্ছে না। পত্রিকার ভবিষ্যৎ নিশ্চিত করার জন্যই প্রথমে হার্ড কপির সর্বোচ্চ প্রচার নিশ্চিত করা প্রয়োজন। যুক্তির তৃতীয় সংখ্যার সাথে পরিচয় করিয়ে দেয়ার জন্যই আমি এই লেখাটা লিখছি। পরিচয় শেষে কোথায় পাবেন সেটাও উল্লেখ করা থাকবে-
যুক্তি - সংখ্যা ৩
প্রকাশকাল - জানুয়ারি ২০১০
প্রচ্ছদ ছবি - ডারউইন দিবস উপলক্ষে নেচার ওয়েবসাইটের ডারউইন সংকলন থেকে সংগৃহীত
সম্পাদক - অনন্ত বিজয় দাশ
ইমেইল যোগাযোগ - eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%61%6e%61%6e%74%61%5f%62%69%6a%6f%79%40%79%61%68%6f%6f%2e%63%6f%6d%22%3e%61%6e%61%6e%74%61%5f%62%69%6a%6f%79%40%79%61%68%6f%6f%2e%63%6f%6d%3c%2f%61%3e%27%29%3b'))
মূল্য - ১২০ টাকা, ৮ মার্কিন ডলার
প্রাপ্তিস্থান
- তক্ষশিলা, নীচতলা, আজিজ সুপার মার্কেট, শাহবাগ, ঢাকা। ফোন: ০২-৯৬৬০১৫৮
- শুদ্ধস্বর, ৯১, তৃতীয় তলা, আজিজ সুপার মার্কেট, শাহবাগ, ঢাকা।
- বইপত্র, দ্বিতীয় তলা, রাজা ম্যানশন, জিন্দাবাজার, সিলেট।
- নাজমা বুকডিপো, দ্বিতীয় তলা, রাজা ম্যানশন, জিন্দাবাজার, সিলেট।
বি.দ্র. : দেশের ভিতরে কোথাও থেকে কুরিয়ারে যুক্তি সংগ্রহ করতে চাইলে আজিজ সুপার মার্কেটের তক্ষশিলায় যোগাযোগ করুন।
সূচিপত্র
প্রবন্ধ
শেষ-অধিনায়ক: চার্লস ডারউইন - দ্বিজেন শর্মা
বিবর্তনতত্ত্বের দর্শন - শহিদুল ইসলাম
সুদূর অতীতে গেলে আমরা একই পূর্বপুরুষ দেখবো - আসিফ
বিবর্তনের সহজ পাঠ - অভিজিৎ রায়
সাক্ষাৎকার
সন বি. ক্যারল
অনুবাদ
বিবর্তন নিয়ে চারটি ভ্রান্ত ধারণা - মূল : চার্লস সুল্লিভান ও ক্যামেরন ম্যাকফেরসন স্মিথ
প্রবন্ধ
বিবর্তনতত্ত্ব গ্রহণে বাধা কোথায় - বিরঞ্জন রায়
আর্ডি-আমাদের ইতিহাসের মোড় ঘুরিয়ে দিল - বন্যা আহমেদ
ডারউইন থেকে ডাবল হেলিক্স - দিগন্ত সরকার
প্রসঙ্গ ‘বিবর্তন’: জাকির নায়েকের মিথ্যাচার - শিক্ষানবিস
সাক্ষাৎকার
প্রবীর ঘোষ
অনুবাদ
ঈশ্বরবাদ খণ্ডন - মূল: ড্যান বার্কার
প্রবন্ধ
নারী জাগৃতির প্রান্তিক সমীক্ষায় রোকেয়া ও তসলিমা - রণজিৎ কর
‘মিরাকল ১৯’-এর উনিশ-বিশ! - সৈকত চৌধুরী ও অনন্ত বিজয় দাশ

