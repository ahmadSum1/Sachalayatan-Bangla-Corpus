 ইচ্ছে




পলাশীতে হারালাম স্বাধীন সূর্য,
স্বয়ংসম্পন্ন গ্রাম,
মুক্ত বুদ্ধি আর গতর খাটানর স্থান,
ভরা ভাতের হাড়ি, শান্তির আঙ্গিনা।
তখন থেকে শুধু হারাচ্ছি আর হারাচ্ছিই-
আর কত হারাব?
শের- এ মহীশুর থেকে নেতাজ্বী
অসংখ্য ত্যাগীর বলির পরেও ৪৭- এ
ধর্মের নামে ভাগ হল সহদরের উঠন।
সে উঠন আবার নিকান হল
মহাত্মাজ্বী ও লিয়াকত আলীর রক্তে।
তখন থেকে শুধু হারাচ্ছি আর হারাচ্ছিই-
আর কত হারাব?
আপনার করে পেলাম না
আলাদা করে অর্জন করা
ভাষা, সাল, দেশকে।
আতজালা-বেজন্মার দল
জাতির পিতাকে খেয়ে, জাতীয়তাবাদ
আর ধর্মকে এক দড়িতে গোছর দিয়ে
অমাদের সমস্ত চাওয়া-পাওয়াকে হাওয়া করে দিল
স্বার্থ-বুদ্ধি আর অল্প-বুদ্ধির অহংকারে।
শকুন চোখি ভাগার মুখিদের খপ্পরে পরে
আর কত হারাব?
এবার সকল হারানোর হোক অবসান
এক বিশাল হারানো দিয়ে;
যার সূচনা করবে চেঙ্গিস-হালাকু নয়-
বাংলার কাদা-মাটিতে দেহ-মন গড়া
এক বৈশেখী পৌরুষদীপ্ত পুরুষ।
যে সকল ভালসহ মন্দরে বিদ্ধস্ত করে,
গড়ে তুলবে এক নতুন সমাজ,
নতুন সভ্যতা।
নতুন শতকের প্রভাতে
এই ইচ্ছে মনে গাঁথলুম। 

