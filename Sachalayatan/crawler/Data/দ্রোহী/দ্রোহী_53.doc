দেখা হয় নাই চক্ষু মেলিয়া ০১



০১. পূর্বকথা
আমার অ্যাডভাইজার মহাশয় দারুন খাইষ্টা লোক। তার হাবভাবে মনে হয় আমাকে দৌড়ের উপর রাখা ছাড়া তার আর কোন কাজ নেই। দুভার্গ্যক্রমে আমি মানুষটা তার চাইতেও বেশি খাইষ্টা! কাজেই অ্যাডভাইজারের কপালে রাবণঠাপ জুটবে সেটা বলাইবাহুল্য।
সামারের শুরুতে অ্যাডভাইজার দেখল আমার গায়ে কু-বাতাস লেগেছে। প্রতিদিন ১১/১২ টায় ঘুম থেকে উঠে দুপুরের খাবার খেয়ে ডিপার্টমেন্টে যেতে যেতে ২টা বেজে যায়। বেচারা মানুষের দুর্নাম করার জন্য আমাকে কাছে পায় না। শেষে নিরুপায় হয়ে আমাকে একটা ইমেইল পাঠাল—প্রিয় দ্রোহী। তুমি যদি এভাবে চলতে থাক তাহলে তোমার সামার সাপোর্ট বন্ধ করে দিব।
ইমেইল পড়ে আমার শরীর গরম হয়ে উঠল — অবশ্যই রাগে, অন্য কিছু ভেবে বসবেন না আবার! কালবিলম্ব না করে ব্যাটাকে রিপ্লাই দিলাম— প্রিয় চুদির ভাই। সারাদিন ডিপার্টমেন্টে তোমার সাথে বসে অপরের নামে গীবত করতে আমি রাজী না আর। আমি ফ্লোরিডা বেড়াতে যাচ্ছি জন্মদিন উপলক্ষ্যে। তুমি মুড়ি খাও বসে বসে। তারপর ডিপার্টমেন্টের চেয়ারম্যানকে আলাদা একটা ইমেইল করলাম—প্রিয় চেয়ারম্যান। আমি চারদিনের জন্য একটু শহরের বাইরে যাচ্ছি। ইত্যবসরে কোন চুদির ভাই আমার হোগা মারতে চাইলে আপনি ঠেকাইবেন।
মোটামুটি এই হচ্ছে অরল্যান্ডো ভ্রমণের শুরুটুকু।
০২. অর্থের যোগান
নিউ ইয়র্কে আমার এক ছোট ভাই থাকে। নাম পীযুষ। চরম দুঃসময়ে তার কাছ থেকে বেশ ভাল পরিমান টাকা ধার করতে হয়েছিল। ট্যাক্স রিটার্ণ থেকে কিছু টাকা পাওয়ার পর ভাবলাম এবার ঋণের বোঝা কিছু হালকা করা যাক! আমাদের সংসার গণতান্ত্রিক পদ্ধতিতে চলে। আমি বড় বড় বিষয়গুলোর সিদ্ধান্ত নিই আর গিন্নির দায়িত্ব ছোট ছোট বিষয়গুলোর ব্যাপারে সিদ্ধান্ত নেয়া। যেমন—'ইরাক প্রশ্নে জাতিসংঘের ভুমিকা কী হওয়া উচিৎ' অথবা 'ফিলিস্তিন-ইসরায়েল বিষয়ে বাংলাদেশের পররাষ্ট্র মন্ত্রনালয়ের ভুমিকা কী হওয়া উচিৎ' জাতীয় বড় বড় বিষয়ে আমার সিদ্ধান্তই চুড়ান্ত। পক্ষান্তরে "দুপুরে কী রান্না হবে", "আমি কী ধরনের পোষাক পরবো", কিংবা "আমরা আগামী ছুটিতে কোথায় ঘুরতে যাব"—এইসব ছোটখাট সাংসারিক ব্যাপারগুলোর সিদ্ধান্ত গিন্নিই নিয়ে থাকে।
ঋণের বোঝা হালকা করার ব্যাপারে দুজনের সম্মিলিত সিদ্ধান্ত জরুরী। আমি গিন্নিকে বললাম, "বাড়তি যে টাকাগুলো হাতে এসেছে, সেগুলো দিয়ে কিছু ঋণ শোধ করা যাক। আপাতত পীযুষের টাকাটা শোধ দিয়ে দিই। তুমি কি বল?"
গিন্নি বললো, "কিন্তু আমি ভাবছিলাম তোমার জন্মদিন উপলক্ষ্যে আমরা অরল্যান্ডোতে ঘুরতে যাব।"
অবশেষে গণতান্ত্রিক পদ্ধতিতে সিদ্ধান্ত গৃহীত হল — আমরা অরল্যান্ডোতে ঘুরতে যাব। উপরি হিসাবে নিউ ইয়র্ক থেকে আগত সেই ছোট ভাইয়ের সব খরচও আমিই বহন করবো। তাতে ঋণের বোঝা কিছুটা হালকা হবে, যদিও আমার খরচের বোঝা বেড়ে যাবে।
০৩. পূর্ব পরিকল্পনা
গতবছর আমাদের বিবাহ বার্ষিকী উপলক্ষ্যে গিন্নি নায়াগ্রা জলপ্রপাত দেখতে যাবার বায়না ধরেছিলেন। তিনি একদিন আমাকে বললেন, "এই চল না আমাদের প্রথম বিবাহ বার্ষিকী উপলক্ষ্যে কোথাও গিয়ে হাওয়া বদল করে আসি।"
আমি বলেছিলাম, "শিবরাম চক্রবর্তী কী বলেছেন জানো? শিবরাম চক্রবর্তী বলেছেন যে—হাওয়াবদলের আসল মানে হচ্ছে খাওয়াবদল। হাওয়া আবার বদলায় নাকি? তামাম মুল্লুকেই ত এক হাওয়া! মুখ বদলাতেই মানুষ এক জায়গা থেকে আরেক জায়গায় যায়।"
"সুতারাং কোথাও যাবার দরকার নেই বরং ভালমন্দ কিছু রেঁধে ফেল। খেয়ে একটু গড়াগড়ি দেই। খাওয়া বদলের সাথে সাথে হাওয়া বদলও হয়ে যাবে।"
এবারও একই কথা বলতে যাচ্ছিলাম। কিন্তু গিন্নি আমার কথায় ভ্রুক্ষেপ না করে আটলাণ্টা থেকে অরল্যান্ডো অবধি বিমান টিকেট খুঁজতে লেগে গেল। একবার ভাবলাম বলি যে— সামার সাপোর্ট যদি সত্যিই ক্যানসেল হয় তাহলে বিমান তো দুরের কথা, হেঁটে বাংলাদেশে যাওয়া লাগবে!
যমের মুখে ছাই দিয়ে আমাদের অরল্যান্ডো ভ্রমনের প্রস্তুতি এগুতে লাগল। দেখতে দেখতে যাবার দিনটি এসে পড়ল। আমরা দুজন যাত্রা শুরু করলাম আটলান্টার উদ্দেশ্যে। আলাবামা বর্ডার পার হবার আগ মুহুর্তে মনে মনে অ্যাডভাইজারকে আবারও বললাম, "চুদির ভাই। তুমি মুড়ি খাও। আমি চললাম অরল্যান্ডো তে।"
দেখা হয় নাই চক্ষু মেলিয়া ০২

