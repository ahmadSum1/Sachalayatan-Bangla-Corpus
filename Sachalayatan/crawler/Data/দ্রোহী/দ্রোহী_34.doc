কয়েক টুকরো দারুচিনি ০৩



০১.
পার্টিতে সুবেশী বয়স্কা মহিলাকে এক উৎসাহী পুরুষ জিজ্ঞেস করলো, "আচ্ছা আপনার বয়স কত?"
মহিল উত্তর দিলেন, "চল্লিশের পথে এগোচ্ছি!"
পুরুষটি ঢোক গিলে বললো, "কোন দিক থেকে একটু বলবেন কি?"
০২.
প্রেমিকাঃ তুমি কি আমাকে সবসময় ভালবাসবে?
প্রেমিকঃ নিশ্চয়ই। কিন্তু কোন দিক থেকে ভালোবাসতে শুরু করব, বল দেখি?
০৩.
আদালতে ডিভোর্স বিষয়ক মামলা চলছে।
জজ সাহেবঃ আপনি ডিভোর্স চাইছেন কেন?
মিঃ জোনাথনঃ আজ দুবছর আমার স্ত্রীর সাথে কোন বাক্যালাপ নেই হুজুর।
জজ সাহেবঃ কিন্তু কিছুক্ষণ আগে বললেন, কিছুদিন আগেই আপনার স্ত্রীর একটি সন্তান হয়েছে?
মিঃ জোনাথনঃ সন্তানলাভের জন্য কথা বলার দরকার নেই হুজুর।
০৪
প্রেস রিপোর্টার মিসেস রহমানের সাক্ষাৎকার নিচ্ছেন। রিপোর্টার জিজ্ঞেস করলেন, "আপনার ছেলে মেয়েদের বয়স কত?"
মিসেস রহমান বললেন, "বয়স! ধরুন এক, দুই, চার, পাঁচ, ছয়।"
রিপোর্টার জিজ্ঞাসা করলেন, "তিন গেল কোথায়?"
মিসেস রহমান বললেন, "ওহ সরি! ঐ বছরই আমরা হোম থিয়েটারটা কিনেছিলাম কিনা। ঐ যে যেবার গভীর রাতে সিনেমা দেখানো আরম্ভ হল।"
০৫.
রোগাসোগা নিরীহ এক ভদ্রলোকের গিন্নিটি দারুন ডাকসাইটে। একদিন গিন্নিটি তার কর্তাকে নিয়ে নতুন কাপড়চোপড় কিনতে বেরিয়েছেন। কাপড়ের দোকানে কর্তার জন্য একটি ট্রাউজার পছন্দ হল। দোকানদার জিজ্ঞেস করল, "এই সব ট্রাউজার অনেক ধরনের হয়। আপনাকে কোনটা দেব স্যার? বোতাম দেয়া না জিপার লাগানো?"
ভদ্রলোক তাড়াতাড়ি বলে উঠলেন, "জিপার লাগানো।"
"ভাল কথা স্যার, তবে পাঁচ ইঞ্চির না দশ ইঞ্চির জিপার?" ফের জিজ্ঞেস করল দোকানী।
গিন্নি কিছু বলার আগেই ভদ্রলোক আবার বলে উঠলেন, "দশ ইঞ্চির।"
দোকান থেকে বেরিয়ে আসামাত্রই গিন্নি একেবারে তেলেবেগুনে জ্বলে উঠলেন, "দশ ইঞ্চির জিপার চাই তোমার না? তোমাকে দেখে আমার বাবার পাশের বাড়ির লোকটার কথা মনে পড়ে যাচ্ছে। লোকটা প্রত্যেকদিন সকালে ওর বাগানে গিয়ে গ্যারেজের তালা খুলে তারপর দশ ফুট লম্বা বিরাট ডাবল দরজার পাল্লাগুলো দড়াম করে খুলে ফেলে, তারপর ভেতর থেকে নিজের বাই-সাইকেলখানা বের করে নিয়ে আসে।"
০৬.
ধুসর গোধূলীর যমজ পুত্র সন্তান হয়েছে শুনে তার বন্ধু হিমু দেখা করতে এসে হাসি হাসি মুখে বললো, "তোর দিকে খোদা মুখ তুলে হেসেছে, কী বলিস?"
হিমুর কথা শুনে ধুসর গোধূলী তার আগের আটটি সন্তানের কথা চিন্তা করে বিষন্ন বদনে বললো, "এটা মুচকি হাসি নয়। খোদা এবার স্বয়ং আমার দিকে তাকিয়ে অট্টহাসি হেসেছেন।"
০৭.
শিক্ষকঃ তুষার তুমি বাংলাভাষাকে তোমার মাতৃভাষা বল কেন?
তুষারঃ কারন, বাবা বাংলা বলার বিশেষ সুযোগই পান না।
(সুত্রঃ ইন্টারনেট থেকে)

