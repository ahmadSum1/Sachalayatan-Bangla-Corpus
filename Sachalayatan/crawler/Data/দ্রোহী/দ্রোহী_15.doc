শুভ জন্মদিন হে মডুরাম



সচলায়তনে ইতিপূর্বে আমি দুটি জন্মদিন বিষয়ক পোস্ট লিখেছি। প্রথমটি ছিল আমার গুরু সত্যজিতের জন্মদিনে। গুরুর জন্মদিনে আমি লিখেছিলাম, “শুভ জন্মদিন গুরু। বেঁচে থাকলে আরও অনেক কিছু পেতাম আপনার কাছ থেকে।”
দ্বিতীয় জন্মদিনের পোস্টটি লিখেছিলাম তার ঠিক এক বছর পর সেই একই দিনে গুরু সত্যজিতকে আরেকবার জন্মদিনের শুভেচ্ছা জানাতে। আগের বছরের পোস্টটিতে কী লিখেছিলাম তা মনে ছিল। তাই কথা ক’টা লিখতে খুব বেশী কষ্ট করতে হয়নি। ভেবেছিলাম জনগণ বুঝতে পারবে না। কিন্তু আমি বলদ হলেও জনগণ বলদ না। তারা ঠিকই ধরে ফেললো আমার ফাঁকিবাজি।
যাই হোক,  আসল কথায় আসি এবার। আজ সচলায়তনের এক ফ্যাসিস্ট মডুরামের জন্মদিন। জনগণ যাতে তাকে জন্মদিনের শুভেচ্ছা জানিয়ে বিব্রত না করতে পারে সে কারণে সেই ফ্যাসিস্ট মডুরাম সচলায়তন ও খোমাখাতা থেকে জন্মদিন বিষয়ক সব তথ্য উধাও করে দিয়েছে। কিন্তু কথায় আছে না “মডুরামের একদিন আর সদস্যগো বাকি সব দিন”।
একবার ভাবলাম এত কষ্ট না করে গুরু সত্যজিতের জন্মদিনের পোস্টটাকেই রিপোস্ট করে দিয়ে তাকে জন্মদিনের শুভেচ্ছা জানাই। পরে আবার চিন্তা করে দেখলাম ফ্যাসিস্ট মডুরাম বলে কথা। যদি ব্যান করে দেয় কিংবা আমার নামে কোন উর্দু গজল পোস্ট করে দ্যায়!!!! তাই ওইসব কুচিন্তা থেকে আপাতত নিজেকে বিরত রাখলাম।
আজ আমার অতি প্রিয় গদ্যকার কনফুসিয়াসের জন্মদিন। 
শুভ জন্মদিন কনফুসিয়াস।

জন্মদিনে আমার পক্ষ থেকে হিমুর নিজের হাতে বোনা একটা শুকনা কাঁথা উপহার রইলো।  

