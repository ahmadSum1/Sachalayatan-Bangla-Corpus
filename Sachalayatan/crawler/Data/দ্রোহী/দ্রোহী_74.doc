বাংলা ভাষা শেখানোর বিপদ



জেরোম মিট্রাল -  না, কোন হাই অলটিচ্যুড লো ওপেনিং প্যারাসুটের নাম নয় – আমাদের বন্ধুর নাম। ঢাকা বিশ্ববিদ্যালয়ে পড়াকালীন সময়ে ফ্রান্স থেকে সে এসেছিলো মাস তিনেক আমাদের সাথে কাজ করার জন্য। এসেই সে যে জিনিসটির প্রেমে পড়ে গেল তা হচ্ছে একটা লুঙ্গি।
লুঙ্গি বিষয়ে তার বক্তব্য হচ্ছে – এটা খুব আরামদায়ক, নীচে অটোমেটিক এসি ফিট করা থাকায় বাতাস চলাচলে সমস্যা হয় না। আর তাই অতিরিক্ত গরমে ব্যক্তিগত যন্ত্রের তেমন কোন সমস্যা হয় না। 
আমরা ৪ বন্ধু একসাথে কাজ করতাম – জেরোম আসার পর সেটা বেড়ে ৫ এ দাড়ালো। সারাদিন ধরে কাজ করি – কাজের ফাঁকে ফাঁকে সেলিমের দোকানে চা – বিড়ি, মিলন ভাইয়ের ক্যান্টিনে কলা – পাউরুটি, এভাবেই দিন চলছিল। 
কথা বলতে গিয়ে দেখা গেল – আমরা ফ্রেঞ্চ জানি না, জেরোম বাংলা জানে না। আমরা যাও একটু-আধটু ইংরেজি জানি, জেরোম তাও জানে না। সুতারাং সিদ্ধান্ত নেয়া হল জেরোমকে বাংলা শিখাতে হবে। 
“হোয়েনেভার য়্যু সি আ বিউটিফুল গার্ল, য়্যু হ্যাভ টু সে – কড়া মাল!” এই ছিলো জেরোমের বাংলা ভাষার প্রথম পাঠ। কালক্রমে সে কড়া মাল, পচা মাল, ফাটাফাটি মাল, মোটামুটি মাল ইত্যাদি বিভিন্ন প্রকার মালামালের শ্রেণীবিভেদে পারঙ্গম হয়ে উঠলো। এছাড়াও খাঙ্কির প্লা, মাদারাচ্যুৎ গালি দুটিতে সে আমাদের চাইতেও বেশি দক্ষ হয়ে উঠলো। ‘গুড বয়’, ‘গুড গার্ল’ শব্দদুটির বাংলা প্রতিশব্দ হিসাবে ‘পুলা ভালা’, ‘মাইয়া ভালা’ শব্দ দুটি ব্যবহৃত হতে লাগলো দেদারসে।
একদিন আমি ডিপার্টমেন্টে বসে কাজ করছি। জেরোম কোথা থেকে এসে আমাকে একগোছা চাবি দিয়ে বললো. “খাঙ্কির প্লা, তুরে পুটকি মারি!” 
আমি তার কথা শুনে পুরোপুরি তবদা মেরে গেলাম। 
জিজ্ঞাসা করলাম, “হাউ ডিড য়্যু লার্ন দিস?”
সে আমাকে বললো, নিপুন তাকে বলেছে – কারও কাছে যদি তুমি তোমার চাবি জমা রাখতে চাও তখন বলতে হবে – খাঙ্কির প্লা, তুরে পুটকি মারি।” পুটকি – যার অর্থ কিনা চাবি রাখা, আগে থেকেই এটুকু জানা ছিল বলেই বাক্যটা মুখস্থ করতে খুব একটা বেগ পেতে হয়নি তাকে। 
জেরোম থাকতো নিপুনের বাসায়। সেই বিল্ডিংয়ের নীচ তলায় থাকতো আমাদের আরেক বন্ধু অলিন। একদিন অলিনের বাসায় জেরোম সহ সবার নিমন্ত্রন পড়ল। 
টুকটাক কথা চলছে, খাওয়া-দাওয়া চলছে। অলিনের বাবা – মা, সবাই মোটামুটি বিশাল একটা গ্রুপ একসাথে বসে খাওয়া দাওয়া চলছে। 
হঠাৎ করেই অলিনের বাবা জেরোমকে বললেন, “শুনলাম তুমি নাকি বাংলায় কথা বলতে পারো। আমাদের দুই একটা শোনাও তো।”
জেরোম কালবিলম্ব না করে বললো, “মাদারাচ্যুৎ, খাঙ্কির প্লা, তুরে পুটকি মারি।”

