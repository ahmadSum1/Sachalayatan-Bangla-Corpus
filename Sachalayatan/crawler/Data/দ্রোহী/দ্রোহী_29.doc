WALL—E



০১.
বাইশ শতকে পৃথিবীতে দুষণের মাত্রা এত বেশি বেড়ে যায় যে তা মানুষের বসবাসের অনুপযোগী হয়ে পড়ে। তৎকালীণ পৃথিবীর সবচাইতে বড় কোম্পানী "বাই 'এন লার্জ" তখন পৃথিবীকে দুষণমুক্ত করার পরিকল্পনা গ্রহণ করে। পরিকল্পনা অনুযায়ী পৃথিবীর সব মানুষকে মহাশূণ্যে পাঠিয়ে দেয়া হবে পাঁচ বছরের জন্য। ইত্যবসরে অগণিত ওয়াল-ই'কে ছেড়ে দেয়া হবে পৃথিবীর বুকে।
ওয়াল-ই গুলো [WALL-E = Waste Allocation Load Lifter Earth-Class] পৃথিবীর বুকে ছড়িয়ে থাকা জঞ্জাল সংগ্রহ করে সংকুচিত করে এক জায়গায় সাজিয়ে রাখবে। বছর পাঁচেকের মধ্যে পৃথিবী যখন পূণরায় বাসোপযোগী হয়ে উঠবে তখন মহাশূণ্যে ছড়িয়ে থাকা মানুষেরা ফিরে আসবে পৃথিবীতে। কিন্তু দুর্ভাগ্যক্রমে পৃথিবী পূণরূদ্ধারের এই পরিকল্পনা ব্যর্থ হয়। প্রায় ৭০০ বছর পরে, ২৮০৭ সালে এসে দেখা যায় সবগুলো ওয়াল-ই ইউনিট অকার্যকর হয়ে পড়েছে। পৃথিবী পরিনত হয়েছে এক মৃত গ্রহে। সিনেমার কেন্দ্রীয় চরিত্র ওয়ালি একা একা ঘুরে বেড়ায় পৃথিবীর বুকে।
চারিত্রিক দিক থেকে ওয়াল-ই বেশ কৌতুহলী, খানিকটা নিঃসঙ্গ। একমাত্র বন্ধু তেলাপোকাকে সাথে নিয়ে প্রতিদিন জঞ্জাল সাফ করার কাজে যায়। ময়লা সাফ করার ফাঁকে ফাঁকে আজব যা কিছু চোখে পড়ে তা সংগ্রহ করে নিজের আস্তানায় নিয়ে আসে।
এমনি এক সময়ে মহাশূণ্যযান অ্যাক্সিওম [AXIOM] থেকে ইভ [EVE = Extraterrestrial Vegetation Evaluator] কে পাঠানো হয় পৃথিবীর বুকে উদ্ভিদের অস্তিত্ব খুঁজে বের করার কাজে। প্রথমে দূর থেকে লক্ষ্য করলেও একসময় রোবট দুটো একে অন্যের সংস্পর্শে আসে। ওয়াল-ই'র কৌতুহল পরিণত হয় ভালোবাসায়। ভালোবেসে ওয়াল-ই তার সংগ্রহে রাখা একটি গাছ উপহার দেয় ইভা কে [ওয়াল-ই ইভ উচ্চারণ করতে পারে না, তাই সে ইভা নামে ডাকে]। আর তক্ষুনি ঘটনা মোড় নেয় অন্য দিকে।
০২.
পিক্সার অ্যানিমেশন স্টুডিও এ পর্যন্ত নয়টি অ্যানিমেটেড মুভি বানিয়েছে যার সবগুলোই স্টুডিওটিকে নিয়ে গেছে খ্যাতির চুড়ায়। ওয়াল-ই তাদের মাথার নবম মুকুট।
ফাইন্ডিং নিমোর পরিচালক অ্যান্ড্রু স্ট্যানটনের মাথায় ওয়াল-ই'র পরিকল্পনা এসেছিল পিক্সারের প্রথম ছবি "টয় স্টোরী" ছবিটি বানানোর আগেই। ১৯৯৫ সালে এসে কাহিনিটিকে সিনেমার উপযোগী করার কাজ হাতে নেন Pete Docter । পরিচালক অ্যান্ড্রু স্ট্যানটন সাহস পাচ্ছিলেন না দুটি রোবটের প্রেম কাহিনি দর্শকের সামনে নিয়ে আসতে। তাই ওয়াল-ই'র পরিবর্তে আমরা পাই A-Bugs life, Toy Story 2, Monsters, Inc., Finding Nemo, The Incredibles, Cars, Ratatouille। এই অসাধারণ অ্যানিমেটেড ছবিগুলোর কয়েকটি তিনি পরিচালনা করেছেন, কয়েকটির চিত্রনাট্য লিখেছেন, কয়েকটিতে নিজের কণ্ঠ ব্যবহার করেছেন।
ওয়াল-ই নিয়ে আমি আশাবাদী ছিলাম। আর তাই ছবিটি মুক্তির দ্বিতীয় দিনেই হলে গিয়ে দেখে এসেছি। পরিচালক আমাকে হতাশ করেননি। শুধুমাত্র দুটো নাম, বডি ল্যাঙ্গুয়েজ এবং অসাধারণ সাউন্ড এফেক্ট দিয়ে দুই ঘন্টার একটা অ্যানিমেটেড মুভিতে দর্শক ধরে রাখা খুবই কঠিন কাজ। পরিচালক তা খুব ভালভাবেই পেরেছেন, তার প্রমাণ মুভি সাইটগুলোতে ওয়াল-ইর ভয়াবহ রেটিং।
মুভিটির ভালো কোন প্রিন্ট এখনো মুভি শেয়ারিং সাইটগুলোতে আপলোড হয়নি। হল থেকে রেকর্ড করা একটি কপি পাওয়া যাচ্ছে মুভি স্ট্রীমিং সাইটগুলোতে।
এখুনি ওয়াল-ই দেখে ফেলতে চাইলে নিচের লিংকগুলো থেকে দেখে নিতে পারেন।
http://movievix.com/watchmovie/watch.php?id=124 থেকে
অথবা
pt 1 http://www.zshare.net/video/145930876005fdbb/
pt 2 http://www.zshare.net/video/145931233fab13b0/
pt 3 http://www.zshare.net/video/145932036ce97f7a/
pt 4 http://www.zshare.net/video/14593248cdbdd808/
pt 5 http://www.zshare.net/video/14593305646309a6/
pt 6 http://www.zshare.net/video/145933451445a97b/
সম্পূর্ণ ছবিটি ডাউনলোড করুন এখান থেকে 
কিংবা আরো কিছুদিন অপেক্ষা করুন। সপ্তাহ দুয়েকের ভেতর DivX /XviD ফরম্যাটে ছবিটি হাতে পাবেন।
তথ্যসূত্র: উইকিপিডিয়া

