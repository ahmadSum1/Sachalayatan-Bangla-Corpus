আয় যাইগা—০১



অনেকদিন সচলায়তনের পাঠকদের জ্বালা–যন্ত্রনা করা থেকে বিরত থেকেছি। আর বিলম্ব নয়! মুহুহুহুহুহু!!! আয় যাইগা! 
০১.
গতবছর যুক্তরাষ্ট্রের তাবৎ ভূতত্ত্ববিদদের মেলা বসেছিল টেক্সাসের হিউস্টন শহরে। অক্টোবরের ৪ তারিখ থেকে ১০ তারিখ পর্যন্ত হিউস্টন শহরে প্রায় ১০/১২ হাজার ভূতত্ত্ববিদ একত্রিত হয়েছিল। অবার্ণ থেকে গাড়িতে হিউস্টন যেতে প্রায় দশ ঘন্টা লাগে। ইউনিভার্সিটি থেকে ভ্যানের বন্দোবস্ত করা হল ৫ জন স্টুডেন্ট এবং দুইজন প্রফেসরের জন্য। পাঁচজন স্টুডেন্টের মধ্যে তিনজনই ইন্টারন্যাশনাল—অন্য দুইজন কোলকাতা ও নেপাল থেকে এসেছে। আমেরিকানদের মধ্যে আমাদের চেয়ারম্যান ডঃ চার্লস সাভর্দা ও ডঃ রোনাল্ড লুইস থাকছেন ড্রাইভার হিসাবে। সাভর্দার মেয়ে আমান্দা এবং তার বয়ফ্রেন্ড টমাস আমাদের বাকী দুই স্টুডেন্ট। যাত্রার সময় নির্ধারণ করা হল ৪ অক্টোবর সকাল ৭ টায়। 
যাত্রার দিন ভোরে ভ্যানে মালপত্র লোড করার পর গাড়িতে উঠতে যাবো। ভ্যানের দরজা খুলে আমি সবার আগে লাফ দিতে গিয়েও মাঝপথে আঁটকে গেলাম। গাড়ির সিটে একদলা “গু” পড়ে আছে। কার্জন হলের সামনের ফুটপাথে কেউ হেগে রাখার পর বৃষ্টির আক্রমণে ক্ষতবিক্ষত “গু”য়ের গা থেকে যেরকম শুকনা মরিচের বিচি দেখা যায় ঠিক সেইরকম বিচি সমৃদ্ধ “গু”! এই জিনিস দেখার পর আমার দিনটাই মাটি হয়ে গেল। 
পরবর্তীতে জানলাম ডঃ সাভর্দা মানুষকে চমকে দেবার উদ্দেশ্যে অজানা কোন উৎস থেকে এই “খেলনা গু” জোগাড় করেছেন। কনফারেন্স যে কয়দিন চলেছে আমাদের ডিপার্টমেন্ট বুথে এই “বিচি সমৃদ্ধ গু” বেচারাকে বহাল তবিয়তে বসে থাকতে দেখা গেছে।
০২.
অবার্ণ থেকে হিউস্টন দশ ঘন্টার ড্রাইভ। ডঃ সাভর্দা গাড়ি চালাচ্ছেন। আমরা গ্রাজুয়েট স্টুডেন্টরা বিভিন্ন ধরনের ছদ্মনাম ব্যবহার করে ডিপার্টমেন্টের শিক্ষকদের নামে কুৎসা রটনা করে যাচ্ছি। বলাইবাহুল্য আমার সুপারভাইজারুদ্দিন ব্যাপারে সবসময়ই প্রথম স্থানে থাকেন। কিংকংয়ের সাথে সাদৃশ্য থাকায় তাঁর কোডনেম কিংকং। 
এক পর্যায়ে ডঃ সাভর্দাকে আমরা ধরলাম তার গ্রাজুয়েট জীবনের গল্প শোনার জন্য। সাভর্দা আমাদের জানালেন তিনি যখন ইউনিভার্সিটি অব সাদার্ণ ক্যালিফোর্নিয়ার ছাত্র তখন তিনি এক বিখ্যাত পর্নো তারকার প্রেমে পড়েছিলেন। তাঁর স্বপ্ন ছিলো নীল ছবির অভিনেতা হবার কিন্তু পারিবারিক হস্তক্ষেপে সেটা আর হয়ে উঠেনি দেখে আক্ষেপ করলেন। পর্নো তারকার ওয়াটার মেলন (তাঁর ভাষায়) দুটোর বর্ণনা দিতে গিয়ে তার চোখ জ্বলজ্বল করতে লাগলো। স্মৃতিচারণ শেষে তিনি আমাদের ইয়ে বড় করার ও সঠিক নিয়মে হস্তমৈথুন করার কিছু টিপস দিয়ে তার বক্তৃতা শেষ করলেন। সাভর্দার বক্তৃতা শেষ হবার পর পেছন থেকে আমান্দা বললো, “সাভর্দার মেয়ে না হলে এইসব কথাবার্তার কারনে আমি তাকে পাগলা গারদে বন্দি করে রাখতাম।“
০৩.
হিউস্টনে হোটেল ঠিক করার দায়িত্ব পড়েছিল আমার ঘাড়ে। ট্রাভেল গ্র্যান্ট যা পেয়েছি তা দিয়ে দিন দুয়েকের বেশি থাকা যাবে না। বাড়তি টাকা নিজের ঘাড় থেকেই যাবে। সিদ্ধান্ত হলো যত সস্তায় হোটেল পাওয়া যায় ততোই ভালো। আমি বিভিন্ন ওয়েবসাইট ঘেঁটেঘুটে শেষতক গুগোল ম্যাপ থেকে একটা হোটেল বের করলাম। দামে খুবই সস্তা, কনফারেন্স সেন্টার থেকে হাঁটা দূরত্বে কিন্তু কোন ওয়েবসাইটেই হোটেলটির অস্তিত্ব নেই। ফোন করে জানতে পারলাম হোটেলটি ভারতীয় মালিকানাধীণ, রুম রিজার্ভ করার জন্য আগেভাগে কোন টাকা দিতে হবে না। যথাসময়ে হোটেলে গিয়ে উঠলাম। আমরা মোট পাঁচজন দুটো রুমে থাকবো। নিউ ইয়র্ক ও নেভাদা থেকে অন্য রুমমেট দুজন সকালেই এসে রুম নিয়ে নিয়েছে। তাই আমাদের আর নতুন করে রেজিষ্ট্রেশনের ঝামেলা পোহাতে হলো না। হোটেলের কর্মচারীদের সাথে কথা বলে বেশ বন্ধুবৎসল বলে মনে হলো। সবকিছু মিলিয়ে হোটেলটি আমাদের খুব পছন্দ হয়েছে।
সিদ্ধান্ত হলো শহর দেখতে যাওয়া হবে। তাই রুমে ব্যাগ রেখে ট্যাক্সি ডাকলাম ডাউন টাউনে ঘুরতে যাবার জন্যে। ট্যাক্সিতে উঠার পর নাইজেরিয়ান ট্যাক্সিওয়ালা জিজ্ঞেস করলো, “আপনারা কি এই হোটেলে থাকছেন?”
ভারতীয় বন্ধু শুভদ্বীপ বললো, “হ্যাঁ।”
ট্যাক্সিওয়ালা বললো, “কতদিন থাকবেন?”
শুভদ্বীপ বললো, “সাতদিন।”
ট্যাক্সিওয়ালা আমাদের বললো, “আর কোথাও হোটেল পেলেন না? ”
আমি জিজ্ঞাসা করলাম, “কেন?”
ট্যাক্সিওয়ালা বললো, “সংক্ষেপে সে বললো আমরা যে হোটেলে উঠেছি সেটা আসলে একটা দুষ্টুপাড়া। ওখানে দুষ্টু দুষ্টু কাজ হয়। তাছাড়া এলাকাটা বেশ খারাপ। ছিনতাই নিত্যনৈমিত্তিক ঘটনা।”
আমাদের পাঁচজনের তিনজনই বাংলাদেশী, বাকী দুইজন ভারতীয় ও নেপালী। আমরা ছিনতাইয়ের কথা শুনে তেমন একটা গা করলাম না। কিন্তু “দুষ্টু দুষ্টু কাজের” কথা শুনে মনটা বেশ চাঙ্গা হয়ে উঠলো। 
রাতের বেলায় রুমে ফিরে বাতি জ্বালিয়ে আমাদের চক্ষুচড়কগাছ! সারা ঘরে এক অদ্ভুত আবছা নীলচে আলো ভরে গেছে। ঘরের দেয়ালে ও সিলিংয়ে আলো ছায়ার খেলায় সুন্দর দৃশ্য ফুটে উঠেছে। একেবারে “বাসর ঘর” অবস্থা! হাজার হাজার নীল ছবি দেখা মস্তিষ্ক নিমিষেই সিগন্যাল দিলো, “মনু, ভুল জায়গায় আইয়া পড়ছো।“
ঘরের দেয়ালজুড়ে ইয়া বড় বড় আয়না। 
অবস্থা দেখে আমি ফতোয়া দিলাম,”এই সাবধান। কেউ ন্যাংটা হবি না। এই কাঁচের পেছনে নিশ্চিতভাবে হিডেন ক্যাম লুকানো আছে। ন্যাংটো হলেই কিন্তু ভিডিও বাজারে চলে আসবে!”
গরীবের কথা কেউ শুনে না। আমার ফতোয়ায় কেউ গা করলো না। বরং তাদের মুখ দেখে মনে হল একটা দুষ্টু বালিকার সন্ধান পেলে নেংটো হওয়াটা এমন কোন বড় ব্যাপার না।
পরদিন রিসেপশন ডেক্সে গিয়েছি ইলেকট্রনিক চাবি কাজ করে না দেখে। গিয়ে দেখি ইয়া বিশাল এক কাল্লু মামা সেইরকম জড়োসড়ো এক সাদা বালিকা নিয়ে এসেছে। ঘন্টা দুয়েকের জন্য রুম ভাড়া চায়।  
০৪.
আমার সুপারভাইজারুদ্দিনের সাথে আমার সম্পর্ক খুব খারাপ। প্রতি চারমাস অন্তর আমি তাঁকে একটা করে চাপ দেই। একবার চাপ দেবার পর তিন চার মাস তিনি খুব ভালো থাকেন। তারপর আস্তে আস্তে আরেকটা চাপ দেবার অবস্থায় নিয়ে যান আমাকে। আমিও আরেকটা চাপ দেই। এভাবেই চলছে। 
যথারীতি আরেক চাপ খাবার সময় এসেছে। আমার অ্যাডভাইজার আমার সাথে কথা বলেন না। আমি ও গা করি না। আমি প্রতিদিন ডিপার্টমেন্টে আসি, ল্যাবে বসে কামকাজ ফেলে রেখে অনলাইনে প্রচন্ড গোলাগুলির শব্দে  “Exteel” গেম খেলি। 
হিউস্টনে দুটো আলাদা কনফারেন্সে দুটো পোস্টার সাবমিট করেছি। পোস্টার বানানোর আগে সুপারভাইজারের সাহায্য দরকার। যথারীতি তিনি আমাকে সাহায্য করলেন না। তাঁর সাথে আমার ব্যক্তিগত খোঁচাখুচিটাকেই তিনি বড় করে দেখলেন। আমিও গা করলাম না। নিজে নিজেই অগাবগা দুইটা পোস্টার দাড় করালাম। আমার ইংরেজির অবস্থা শোচনীয় তাই ইংরেজি চেক করালাম ডিপার্টমেন্টের চেয়ারম্যানকে দিয়ে। তারপর বুকে ফুঁ দিয়ে সেই পোস্টার নিয়ে চললাম হিউস্টন। 
আমার সেই অগাবগা পোস্টারের একটি সারা আমেরিকার বুকে তৃতীয় পুরষ্কার জিতে নিয়েছে। অঙ্ক হিসাবে পুরষ্কারটা অতি সামান্য। আমার পোস্টার পুরষ্কার জিতবে এটা আর কেউ বিশ্বাস করলেও আমি করতাম না। 
এখন ভাবছি সমস্যাটা কোথায়? আমেরিকান ছাত্রগুলো ভোদাই নাকি আমি বেশি বুদ্ধিমান? নাকি পুরষ্কার যারা দিলো তাদের মাথায় গন্ডগোল আছে! এখনো কোন সমাধানে আসতে পারিনি। সমাধানে আসতে পারলে পরবর্তী কোন এক পোস্টে সে গল্প ফাঁদা যাবে না হয়।

