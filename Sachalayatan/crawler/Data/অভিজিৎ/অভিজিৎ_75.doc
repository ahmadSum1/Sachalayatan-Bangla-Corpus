নিউটনের আপেল কাহিনী - কতটুকু সত্যি, কতটুকু মিথ?



আমি গত পর্বে চন্দ্রশেখর আর এডিংটনের বিখ্যাত বিবাদ নিয়ে একটি লেখা দিয়েছিলাম। ভাবছি পদার্থবিজ্ঞানের মজার মজার বিষয়গুলো নিয়ে ধারাবাহিকভাবে সচলায়তনের পাঠকদের জন্য কিছু লেখা যায় কিনা। আমি অবশ্য জানি না এ ধরনের লেখায় পাঠকেরা কতটুকু আগ্রহ পান। যদি পান তবে হাল্কা আওয়াজ দিয়েন। সিরিজটা চলবে। নইলে আবার সেই  আদি-অকৃত্রিম জলপাই প্যাদানিতে ফিরে যাব। 
আমার এই লেখাটা নিউটনকে নিয়ে। ঠিক নিউটনকে নিয়ে নয়, আসলে নিউটনের সেই বিখ্যাত আপেল কাহিনী নিয়ে। আমরা সবাই নিউটনের মাথায় আপেল পড়ার কাহিনীটা জানি যার ফলশ্রুতিতে এসেছে মাধ্যাকর্ষণ তত্ত্ব। কিন্তু এই গল্পের আদৌ কি কোন  সত্যতা আছে? নিরপেক্ষ অণুসন্ধান কি বলে?  লেখাটা বছর দু’এক আগে ভোরের কাগজে ছাপা হয়েছিল। ভোরের কাগজে  তখন “একুশ শতক” নামে একটা বিভাগ চালু ছিল (এখন বিভাগটি বন্ধ হয়ে গেছে)। সে বিভাগে বিজ্ঞানের ওপরে লেখা টেখা ছাপাত তারা। আমারটাও দয়া করে ছাপিয়েছিল তারা।  পরে যায় যায় দিন-এ (তখন সাপ্তাহিক)  পুনঃমূদ্রিত হয়। 
==============================
নিউটনের আপেল কাহিনী - কতটুকু সত্যি, কতটুকু মিথ?
'বলি আমরাও পারতাম'! 
'কি পারতাম?' আমি অবাক আমার বন্ধুর 'ইউরেকা' মার্কা চাহনিতে।
'কি অবার? এই মধ্যাকর্ষণ সূত্র আবিষ্কার করে জগৎবাসীকে তাক লাগিয়ে দিতে'।
'তো সমস্যা কেথায়? তাক লাগাতে মানা করেছিল কে?' 
সমস্যা তো গোড়াতেই। নিউটন সাহেবের কপাল ভাল। উনি বসেছিলেন তার বাগানে আপেল গাছের নীচে। গাছ থেকে আপেল খসে মাথায় পড়তেই তিনি বুঝে ফেলেছিলেন মহাকর্ষের নিগূঢ় রহস্যের কথা। কিন্তু উনি বিলেতে না জন্মে এই বাংলাদেশে জন্মালে তাঁকে বসতে হত আপেল নয়, কাঁঠাল গাছের নিচে। মাথায় আপেল পড়া আর কাঁঠাল পড়া তো আর এক কথা নয় রে ভাই! বাঙালী বিজ্ঞানীদের কপাল তাই মন্দ! মাধ্যাকর্ষণের ধারণা মাথায় এলেও কাউকে বলে যেতে পারেন নি। বিশাল ওজনের বেমাক্কা কাঁঠালের আঘাতে অকস্মাৎ মৃত্যু হওয়ায়...
'থাক! থাম এবার। তুই কি জানিস, নিউটনের এই আপেল মাথায় পড়ার কাহিনীটি একেবারেই বানানো?'
'বানানো মানে?' এবার অবাক হওয়ার পালা আমার বন্ধুটির!
'বানানো মানে, বানানো। স্রেফ বানোয়াট! তোর কি সত্যিই মনে হয় নাকি যে তিনি বাগানে বসলেন, মাথায় আপেল পড়ল- আর তার পরেই মহামতি নিউটনের বোধদয় হল- মারহাবা! নিশ্চয়ই এমন কোন নিয়ম প্রকৃতিতে আছে যার কারণে আপেল কিংবা অন্য বস্তু মাটিতে পড়ে! আমার আর তোর মত আহাম্মক তো সবাই!'
নিউটনের প্রথম জীবনীকার ডেভিড ব্রিউস্টারের গ্রন্থে এই আপেল সংক্রান্ত কোন কাহিনীই কিন্তু স্থান পায় নি। তিনি ভেবেছিলেন এই কাহিনীটি আদম-ইভের পৌরাণিক কাহিনীর চেয়ে কম গাঁজাখুরি কিছু নয়। আর বিজ্ঞানী গাউসের মতে এই গল্পটি 'একেবারেই রাবিশ'। আসলে মাধ্যাকর্ষণ সূত্রের আবিষ্কারের পর অনেক বিজ্ঞানের 'ক-অক্ষর গোমাংস'রা এই সূত্রটি কিভাবে নিউটনের মাথায় এলো এ সম্বন্ধে আগ্রহ প্রকাশ করলে নিউটন বোধহয় বাধ্য হয়েই এই 'আপেল তত্ত্বের' অবতারণা করে সবাইকে তুষ্ট করতে উদ্যোগী হন।  এমনি একটি কাহিনী উঠে এসেছে ড শিশির কুমার ভট্টাচার্যের ...
পুরো লেখাটি পাওয়া যাবে এখানে  :
http://www.mukto-mona.com/Articles/avijit/bohorer_kagoj/newton_bh_kagoj.pdf

