এডিংটন-চন্দ্রশেখরের বিখ্যাত বিবাদ



আমার এ লেখাটি এ মাসের সায়েন্স ওয়ার্ল্ডে প্রকাশিত হয়েছে।  হয়ত সচলায়তনের পাঠকদের ভাল লাগবে। মূল লেখাটি অবশ্য আগে একটু পরিবর্তিত আকারে মুক্তমনায় প্রকাশিত হয়েছিল। 
চন্দ্রশেখর সীমার যৌক্তিকতা নিয়ে এডিংটন-চন্দ্রশেখর বিবাদ জ্যোতির্বিজ্ঞানের ইতিহাসে একটি খুবই আকর্ষণীয় ঘটনা। বিবাদটি নিঃসন্দেহে অসম  নানা দিক থেকে : প্রথমত বয়স ও পদমর্যাদা, দ্বিতীয়ত বৈদগ্ধতা ও জ্ঞান। আর্থার স্ট্যানলি এডিংটন (১৮৮২-১৯৪৪) সেকালের খ্যাতনামা জ্যোর্তিপদার্থবিদ, কেম্ব্রিজে প্লুমিয়ান প্রফেসর । আর চন্দ্রশেখর কেম্ব্রিজের পি-এইচ. ডি করতে আসা ভারতের এক অখ্যাত আনকোরা ছাত্র। 
চন্দ্রশেখরের পি-এইচ. ডি গবেষণার মূল প্রতিপাদ্য ছিল যে সব নক্ষত্রের ভর সূর্যভরের তুলনায় ১.৪ গুণের চাইতে বেশী তারা শ্বেত বামনে পরিণত হবে না। এই গণ্ডিরই নাম ‘চন্দ্র শেখর সীমা’ (Chandrashekhar’s Limit), যা আজ পদার্থবিজ্ঞানে সুপ্রতিষ্ঠিত। যে সব তারকা এই গণ্ডির মধ্যে পরে তাদের সবাইকে শ্বেত বামনের ভাগ্য বরণ করতে হয়। কিন্তু এর চাইতে বড় তারকাদের ভাগ্যে কি ঘটবে চন্দ্রশেখর কিন্তু তখন সে সম্পর্কে পরিস্কার করে কিছু বলতে পারেন নি, আর তাঁর বিরূদ্ধে থেকে শাণিত আক্রমণ এসেছিল ও দিক থেকেই! এডিংটন চন্দ্রশেখরের গবেষণাকে এক ফুঁ এ উড়িয়ে দিয়ে তার গবেষণাকে “নাক্ষত্রিক ভাড়ামি” (Stellar Buffoonery)  হিসেবে অভিহিত করেছিলেন । ১৯৩৫ সালে ১১ই জানুয়ারিতে লন্ডনে রাজকীয় জ্যোতির্বিজ্ঞান সমতির সদস্যদের সামনে জ্যোতির্পদার্থবিদের মহাপুরোহিত সেদিন সমিতির বিজ্ঞ সদস্যদের সম্মূখে তরুণ ভারতীয় ছাত্রকে মমতাহীনভাবে ছিন্নভিন্ন করেন। সবচাইতে দুঃখজনক হল সমিতির শ্রোতাদের মধ্যে কেউ সাহস করে চন্দ্রের ফলাফলের পক্ষে কথা বলেন নি, এমন কি সহানুভূতিও জানান নি। অবস্থা এমন দাঁড়িয়েছিল যে, চন্দ্র শেষ মেষ ইংল্যান্ড ছেড়ে আমেরিকা পাড়ি জমিয়েছেলেন, কারণ তিনি বেশ বুঝেছিলেন এডিংটনের দেশে আর যাই হোক ভাল কোথাও চাকরি পাওয়ার কোন সম্ভাবনা নেই। 
আজ কিন্তু আমরা জানি সেসময় চন্দ্রই ছিলেন সঠিক। আজ শত শত শ্বেতবামনের আস্তিত্ব বিজ্ঞানীরা জেনেছেন, সবাই কিন্তু চন্দ্রের দেখানো নিয়ম-ই অনুসরণ করে, একটিও ব্যাতিক্রম পাওয়া যায়নি।  পুরো লেখাটির লিঙ্ক এখানে  (লেখাটি পড়তে এক্রোবেট রিডার লাগবে)ঃ
http://www.mukto-mona.com/Articles/avijit/chandra_eddington.pdf

