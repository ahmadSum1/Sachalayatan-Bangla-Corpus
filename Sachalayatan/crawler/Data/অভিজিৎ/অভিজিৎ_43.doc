'বিজ্ঞান ও ধর্ম: সংঘাত নাকি সমন্বয়?' - একটি ই-বুক প্রস্তাবনা




ধর্ম এবং বিজ্ঞানের আদপেই কি কোন সমন্বয় হওয়া সম্ভব, নাকি এদের মধ্যে সতত বিরাজ করছে এক নিরন্তর সংঘাত?  এ প্রশ্ন অনেক পুরোন। বিগত কয়েক বছরে  বিজ্ঞান এবং ধর্মকে সমন্বয় করার বিভিন্ন প্রচেষ্টা এবং কৌশল লক্ষ্য করা গেছে বিভিন্ন পত্র-পত্রিকা সহ বাংলাদেশের অনেক মিডিয়ায়। শুধু সমন্বয়ের প্রচেষ্টাই নয় – সেই সাথে খুব কৌশলে বিজ্ঞানের নামে অপবিজ্ঞানও ছড়ানো হয়েছে, এমন কি বিভিন্ন ধর্মগ্রন্থের প্রাচীন আয়াত আর শ্লোকের সাথে সমন্বিত করার চেষ্টা করা হয়েছে আধুনিক বিজ্ঞানের নতুন নতুন আবিস্কারকে- মহাবিস্ফোরণ তত্ত্ব, ডি.এন.এ, আপেক্ষিকতা, কৃষ্ণগহ্বর কিংবা কাল-প্রসারণ ইত্যাদি। কখনো বা চাঁদে আজান শুনে নীল আর্মস্ট্রং-এর মুসলিম হয়ে যাওয়ার কাহিনীও মিডিয়ায় জোরে সোরে প্রচার করা হয়েছে।  কিন্তু, সত্যই কি প্রাচীণ ধর্মগ্রন্থগুলোতে আধুনিক বিজ্ঞানের এমনতর নিদর্শন রয়েছে? সত্যই নীল আর্মস্ট্রং চাঁদে নেমে আজান শুনেছিলেন? সত্যই কি স্রষ্টা প্রকৃতিতে তার অস্তিত্বের বিবিধ আলামত রেখে গিয়েছেন? সত্যই কি বিজ্ঞান ঈশ্বরকে শেষ পর্যন্ত খুঁজে পেয়েছে?  এ বইটিতে নির্মোহ এবং নিরপেক্ষভাবে গুরুত্বপূর্ণ এই প্রশ্নগুলোর উত্তর খোঁজার চেষ্টা করা হয়েছে এবং বৈজ্ঞানিক বাস্তবতাকে তুলে ধরার প্রয়াস নেয়া হয়েছে।  
সংকলনটি পড়তে ক্লিক করুন এখানে -





'বিজ্ঞান ও ধর্ম: সংঘাত নাকি সমন্বয়?' - একটি ই-বুক



(এই লিঙ্কটি দেখবার জন্য ইন্টারনেট এক্সপ্লোরার এবং এক্রোব্যাট রীডার প্রয়োজন হবে)।
এই সংকলনটির জন্য সচলায়তনের বেশ ক'জন লেখক তাদের লেখা দিয়েছেন। আমার মনে হয় সচলায়তনের পক্ষ থেকে এটিকে ইবুক হিসেবে রেখে দিলে  এখানকার পাঠক-পাঠিকা এবং সর্বোপরি সচলায়তনের অনুরাগীরা হয়ত উপকৃত হবেন।   সচলায়তনে বিবিধ সাহিত্য, কবিতা এবং অনুগল্প নিয়ে ইতোমধ্যেই চমৎকার কিছু ই-বুক তৈরি করা হয়েছে। বিজ্ঞান এবং দর্শনের অনুরাগী পাঠকেরা হয়ত এই প্রস্তাবিত ইবুক থেকে বাড়তি উপযোগ পেতে পারেন।  সচলায়তনের মডারেটরটা বিষয়টি ভেবে দেখতে পারেন।
আর- যারা শত ব্যস্ততার মধ্যেও সংকলনটির জন্য লেখা দিয়েছেন, তাদেরকে ধন্যবাদ জানাই। সঙ্কলনটি এমনিতে কেমন লাগলো এ বিষয়ে মতামত পেলে ভাল লাগবে। 

