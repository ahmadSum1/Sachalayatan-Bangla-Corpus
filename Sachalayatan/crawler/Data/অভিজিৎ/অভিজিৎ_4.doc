ডারউইন দিবস উপলক্ষে র‌্যালী




বিজ্ঞানমনস্কতা আর জনসচেতনতা তৈরি করার সংকল্প নিয়ে  ডারউইন দিবস উপলক্ষে আগামী ১২ই ফেব্রুয়ারী শিক্ষা আন্দোলন মঞ্চ, বিজ্ঞান চেতনা পরিষদ এবং মুক্তমনার যৌথ উদ্যোগে বর্নাঢ্য র‌্যালীর আয়োজন করা হয়েছে। এ র‌্যালী জাতীয় জাদুঘর থেকে যাত্রা শুরু করে ঢাকার বিভিন্ন রাস্তা প্রদক্ষিণ করে অপরাজেয় বাংলার সামনে এসে শেষ হবে । যারা এতে অংশগ্রহণ করতে ইচ্ছুক তাদেরকে বিকেল তিনটার আগে জাতীয় যাদুঘরের  সামনে উপস্থিত হতে  অনুরোধ করা হচ্ছে। 



স্থান :  জাতীয় যাদুঘরস্থ অঙ্গন , ঢাকা
তারিখ : ১২ই ফেব্রুয়ারী
সময় : বিকেল ৩টা



এ ছাড়া ডারউইনের বৈজ্ঞানিক অবদান এবং এর সামাজিক প্রভাবের উপর একটি সেমিনারের আয়োজন করা হবে। সেমিনারের উদ্বোধন  করবেন অধ্যাপক দ্বিজেন শর্মা। যেহেতু এই বছরটা একটা বিষেষ বছর - ডারউইনের জন্মের দ্বিশতবার্ষিকীই কেবল নয়, সেই সাথে তাঁর বিখ্যাত গ্রন্থ 'প্রজাতির উদ্ভব' বা 'অরিজিন অব স্পিশিজ' এর প্রকাশনার দেড়শত বছর, সেহেতু সারা বছর ব্যাপী বাংলাদেশের বিভিন্ন জেলায় বিভিন্ন ইভেন্ট আয়োজনের চেষ্টা চলছে। এ সংক্রান্ত আপডেট এ সংক্রান্ত সকল তথ্য  পাওয়ামাত্র সবাইকে জানানো হবে। 
এর বাইরে, মুক্তমনার পক্ষ থেকে থেকে ডারউইন দিবস -২০০৯ উপলক্ষে বিশেষ ই-সংকলন প্রকাশ করা হবে ফেব্রুয়ারীর ১২ তারিখে। প্রবন্ধ পাঠানোর আহবানটি আছে এখানে। 

