একটি কন্সপিরেসী থিওরীর বিনীত জবাব



লেখাটা হিমুর ব্লগে দিয়েছিলাম। এখানেও দিলাম।
=============================
ইংরেজীতে কন্সপিরেসি থিওরী বলে একটা কথা আছে। মানুষ খুব সহজেই কন্সপিরেসি থিওরীতে বিশ্বাস করে এবং বিভ্রান্ত হয়। একটু খুঁজলেই নানা পদের কন্সপিরেসি থিওরীর হদিস পাওয়া যাবে, এই ব্লগেও।  'আইনস্টাইন চুরি করে পিএইচডি করেছিলেন', 'নাইন-ইলেভেন আমেরিকানরাই ঘটিয়েছিল', 'ডায়নাকে হত্যা করা হয়েছিল' ইত্যাদি।  এখন আরেকটা কন্সপিরেসি থিওরী খুব ভাল মত বাজারজাত করা হইছে - এ থিওরীর নাম ' মুন হোক্স'।  একটা সময় ছিল লোকজনকে খুব কষ্ট করে জ্ঞান সাধনা করতে হত। ইউরোপে গ্যালিলিও, কেপলার, ব্রুনোর মত জ্ঞান সাধক জন্মেছিলেন, যারা নিরলসভাবে বৈজ্ঞানিক সত্যের সন্ধান করে গেছেন। আর আজ? এই তথাকথিত উত্তরাধুনিকতার যুগে ইউ-টিউবের একটা বাটনে ক্লিক করলেই কিংবা একটা ফক্স চ্যানেল দেখলেই জ্ঞান অর্জিত হয়ে যায়।  সে জ্ঞান আবার অভূতপূর্ব। সে জ্ঞানের ফল্গুধারায় ধর্মগ্রন্থের সুরা কিংবা স্লোকে যেমন বিগ-ব্যাং খুঁজে পাওয়া যায়, তেমনি এক ফুৎকারে বিজ্ঞানীদের নিরলস পরিশ্রম আর সাধনাকে 'হোক্স' বলেও চালিয়ে দেওয়া যায়। নাসার শত শত বিজ্ঞানী, ইঞ্জিনিয়ার - যাদের অনেকেই আবার অধ্যাপক , কিংবা অন্য সম্মানিত পদে আছেন - তাদের নিরলস সধনা কিছুই নয় -' কেবল হোক্স'?
এই হোক্স প্রচারে পুরোধা ছিলেন ফক্স টিভি নেট ওয়ার্ক– যারা “Conspiracy Theory: Did We Land on the Moon?'” নামে একটি ‘ডকুমেন্টরি’ প্রচার করে ২০০১ সালের ফেব্রুয়ারীতে। ওখানে ইনিয়ে বিনিয়ে নানা ভাবে দেখানোর চেষ্টা করা হয় যে ১৯৬৯ এর চন্দ্রাভিযান ছিল পুরোটাই মিথ্যা- ফেক! তারপর-ই এই ‘হোক্স’ নানা প্যাকাটে বাজারজাত হয়ে বিভিন্ন ভাবে ছড়িয়ে পড়ে। এই হোক্সের জবাব বহুভাবেই দেওয়া যায়। প্রাক্টিকাল উডাহরণ দেই একটা।  যারা লেজার নিয়ে গবেষনা করেন (লেজার পদার্থবিদ ) তারা জানেন, চাঁদের দিকে তাক করে লেজার ছুড়ে মারা হলে তা লেজার রিফ্লেক্টরে বাধা পেয়ে ফিরে আসে। সেই লেজার রিফ্লেক্টর  চাঁদে কোত্থেকে এল, কেউ যদি ১৯৬৯ সালে চাঁদে না নেমে থাকে? হোক্সের মুল আর্গুমেন্টটা হল চাঁদে বাতাস নেই, তবে কিভাবে ভিডিওতে নীল আর্মস্ট্রং পতাকা উড়তে দেখা গিয়েছিল? এটা তো সহজেই বোঝা যায়, ব্যাপারটাকে চিত্তাকর্ষক বানানোর জন্য ইচ্ছে করেই ফ্ল্যাগটাকে আর ফ্ল্যাগের ডান্ডাকে এমনভাবে নাসার বিজ্ঞানীরা বানিয়েছিলেন হয়েছিল যেন সাধারণ দর্শকের মনে হয় ফ্ল্যাগটা উড়ছে। নীচের ছবিটা দেখুন। 

হরিজিনাল ডান্ডাটা খেয়াল করুন। ওইটা থাকার কারণেই মনে হয়েছে যে পতাকাটা ঊড়ছে।  এ ছবিটাকেই এবার ছোট করে পিসিতে দেখুন, মনে হবে হরিজিনাল ডান্ডা নেই, এমনিতেই পতাকা উড়ছে। হয়ে যাবে ফক্সের বানানো হোক্স। এরকম সবগুলো হোক্সকেই খন্ডন করা যায় (নীচে আমি কিছু লিনক দিয়েছি)। সে সময় মহাকাশে মহাকাশযান প্রেরণ নিয়ে আমেরিকার সাথে রাশিয়ার এক ঠান্ডা যুদ্ধ চলছিল। আমেরিকা আগে চাঁদে মানুষ পাঠানোকে সোভিয়েত রাশিয়ার এক বড় পরাজয় হিসেবে দেখা হয়েছিল। রাশিয়া কখনওই তখন আমেরিকাকে ছেরে দিত না যদি তারা মনে করত এর মধ্যে সামান্যতম হোক্স বলে কিছু আছে।  এপেলো ১১ এর পরো তো চাঁদে গেছে রেঞ্জার, সারভাইভার অরবিটার। সব মহাকাশযাত্রাই কি হোক্স? মানুষ হাবিজাবি গিলতেও পারে বাবা। বলি পৃথিবীর বিজ্ঞানীরা তো আর সব গাজারু না। ওটা হোক্স হলে এতদিন ধরে তা ধামাচাপা দিয়ে রাখা যেত না।  নাসার বিজ্ঞানীরাই সবার আগে হুইসেল বাজিয়ে তা জানিয়ে দিত, ফক্স টক্স আর লাগত না।  বিজ্ঞানীরা ত চাঁদ থেকে বহুবারই চাঁদের মাটি, পাথর সংগ্রহ করে নিয়ে এসেছে।  স্পষ্ট করেই বলি, পৃথিবী থেকে টোকান পাথরকে  কখনই  বিশেষজ্ঞ বিজ্ঞানীদের  সামনে 'চাঁদের পাথর' বলে চালানো যায় না। সরি। চাঁদ থেকে আনা এরকম পাথর রয়েল এস্ট্রোনোমিকাল সোসাইটিতে রাখা আছে। বিভিন্ন দেশের বিজ্ঞানীরা তা পরীক্ষাও করেছেন।  ওই পাথরগুলোর সাথে যদি পৃথিবীর পাথরের মিল পাওয়া যেত, তবে এতদিনে তা জানাজানি হয়ে যেত। এরকম হাজার হাজার উদাহরণ দেওয়া যায়। 
আমি একটা ভাল বইয়ের নাম বলি - Bad Astronomy: Misconceptions and Misuses Revealed, from Astrology to the Moon Landing "Hoax" লেখক - Philip C. Plait  ।  বইটা পড়লে হোক্স ভীতি (নাকি হোক্স প্রীতি) কেটে যাবে বলে এই অধমের বিশ্বাস।  আমি ভাল কিছু লিঙ্ক-ও দিলাম, দেখুন যাচাই বাছাই করেঃ
http://www.badastronomy.com/bad/tv/foxapollo.html 
http://pirlwww.lpl.arizona.edu/~jscotti/NOT_faked 
http://pirlwww.lpl.arizona.edu/~jscotti/NOT_faked/FOX.html 
http://www.badastronomy.com/bad/misc/apollohoax.html 
http://users.erols.com/igoddard/moon01.htm
http://homepages.wmich.edu/~korista/moonhoax2.html 
http://www.apollo-hoax.co.uk 
http://www.the-indigestible.com/specials/moon.htm 
http://www.straightdope.com/mailbag/mmoonhoax.html 
http://www.redzero.demon.co.uk/moonhoax 
http://www.crank.net/apollo.html 
ভাবছিলাম আইন্সটাইন নিয়ে বজলুর রহমানের পয়েন্টগুলো একটু ভাল মত আলোচনা করব, আজ আর হল না বোধ হয়।

