সমকামিতা (সমপ্রেম) কি প্রকৃতি বিরুদ্ধ? একটি বৈজ্ঞানিক এবং সমাজ-মনঃস্তাত্বিক আলোচনা (পর্ব -৩)




আমরা আগের পর্বে রূপান্তরকামিতা নিয়ে নিয়ে আলোচনা করেছিলাম। বলেছিলাম, সমকামিতা, উভকামিতা, উভকামের সমকামিতা, রূপান্তরকামিতার মত যৌনপ্রবৃত্তিগুলোকে ঢালাওভাবে  'প্রকৃতিবিরুদ্ধ' অভিধায় অভিহিত করার আগে আমাদের আরেকটিবার চোখ মেলে প্রকৃতির দিকে তাকানো উচিৎ।  এরপর সামগ্রিকভাবে বোঝা উচিৎ যৌনতার উদ্ভবকে। প্রানীজগতের একেবারে গোড়ার দিকে কিছু পর্ব হল - প্রটোজোয়া, পরিফেরা, সিলেনটেরেটা, প্লাটিহেলমিনথিস, অ্যানিলিডা, মোলাস্কা ও কর্ডাটা।  এই সমস্ত প্রাণিদের বেশিরভাগই উভলিংগ বা হার্মাফ্রোডাইট (Hermaphrodite), কারণ এদের শরীরে স্ত্রী ও পুরুষজননাঙ্গের সহবস্থান লক্ষ্য করা যায়। এদের জন্য উভলিঙ্গত্ব কোন শারীরিক ত্রুটি নয়, বরং এটি পুরোপুরি 'প্রাকৃতিক'। এরা এদের উভলিঙ্গত্ব নিয়েই স্বাভাবিক বংশবিস্তারে সক্ষম ৭।  অর্থাৎ, যে যৌনতার বিভাজনের জন্য আমরা বোকাচোদারা (যৌনজননধারীরা) আজ গর্ববোধ করি, অবলীলায় অন্যদের 'অ্যাবনরমাল', 'আননেচারাল'-এর তকমা এঁটে দেই-  গোড়ার দিকে কিন্তু  প্রকৃতিতে যৌনতার সেরকম কোন সুস্পষ্ট বিভেদ ছিল না।  ইতিহাস খুঁজলে দেখা যায়, মানব সমাজেও উভলিঙ্গত্ব বিরল নয়।  প্রাচীন গ্রীসে সমকামিতা, প্রাচীন রোমে খোজা প্রহরী (eunuch), নেটিভ ইন্ডিয়ানদের মধ্যে 'দ্বৈত সত্তা' (two-spirits), আরব ও পার্সিয়ায় 'বার্দাজ' এবং ভারতবর্ষে 'হিজরা'দের অস্তিত্ব  সেই সাক্ষ্যই দেয়। পশ্চিমা বিশ্বে শেরিল চেজ, এরিক শেনিগার, জিম সিনক্লায়ারের মত ইন্টারসেক্স -সেলিব্রিটিরা বহাল তবিয়তে বাস করলেও    সংখ্যাগরিষ্ঠ ষাঁড়েরা এদের অনেককেই 'অস্বাভাবিক' হিসবে চিহ্নিত করবেন।  আমরা বরং 'স্বাভাবিক' মানুষদের কথা বলি। 
মজার ব্যাপার হচ্ছে, বিবর্তনের দীর্ঘ পথ-পরিক্রমায় আমরা গর্বিত 'স্বাভাবিক' মানুষেরাও নিজেদের দেহেই উভলিঙ্গত্বের বহু আলামত বহন করে চলেছি - নিজেদের অজান্তেই।  যেমন, নারী জননাংগ পুরুষের মত না হলেও,  পুরুষের শিশ্নের অনুরূপ একটি ক্ষুদ্র ও অত্যন্ত সংবেদনশীল অঙ্গের অবস্থান লক্ষ্য করা যায়, যাকে ভগাংগুর বা ক্লাইটোরিস বলে।  আবার অন্যদিকে পুরুষ শরীরে স্ফীত স্তন না থাকলেও স্তন ও স্তনবৃন্তের সুপ্ত উপস্থিতি সব সময়ই লক্ষ্যনীয়। বলাবাহুল্য, বংশবিস্তারে এসমস্ত অংগের কোন ভূমিকা নেই, তবুও আমরা এসমস্ত 'অ্যাবনরমালিটি' বহন বহন করে চলেছি 'প্রাক্রিতিক ভাবেই' - বিবর্তনের পথ ধরে।  আরো কিছু উদাহরণ দেই। পুরুয শরীরের থেকে ব্যাপক পরিমানে অ্যান্ড্রোজেন (androgen) যেমন নিঃসৃত হয়, তেমনি অল্প পরিমানে হলেও এস্ট্রোজেন (estrogen) নিঃসৃত হয়ে থাকে।  এই এস্ট্রোজেন ‘স্ত্রী হরমোন’ হিসেবে পরিচিত। ঠিক তেমনি, মেয়েরা স্ত্রী হরমোন নিঃসরণের পাশাপাশি সামান্য পরিমানে হলেও পুরুষ হরমোনও নিঃসরণ  করে থাকে। এইভাবে বিপরীত লিঙ্গের অনেককিছুই আমরা প্রাণের উত্পত্তির ঊষালগ্ন হতে ধারণ করে চলেছি - এবং তা প্রাকৃতিকভাবেই।   শুধু মানুষ কেন অনেক প্রানীর মধ্যেই এমনটি লক্ষ্যনীয়।  আফ্রিকার নিশাচর মাংশাসী স্পটেড হায়নাদের কথা বলা যায়, যাদের নারী সম্প্রদায়কে দেখলে পুরুষ বলেই বিভ্রম হবার কথা। সায়েন্টেফিক আমেরিকানের জানুয়ারী ২০০৪ সংখ্যায় লেখা হয়েছে - “The large erectile clitoris of a female spotted Hyena  closely resembles a male’s penis. Much like many male animals, female spotted hyenas use their clitorises in greeting displays and dominance interactions”. এ ধরনের ‘পুরুষাংগ সদৃশ’ দীর্ঘ ভগাংগুর শুধু স্পটেড হায়নাদের মধ্যে নয়, আছে কাঠবিড়ালী সদৃশ নিশাচর প্রাইমেট 'বুশ বেবী' এবং 'স্পাইডার মাঙ্কি' এবং 'উলি মাঙ্কি'র মধ্যেও ২০ ।  আবার বিপরীতটাও (মেয়েদের মত যৌনাংগ) দুর্লভ নয়।  পুরুষ ডলফিন এবং তিমিদের ক্ষেত্রে চোখে পড়ার মত কোন 'বহিস্থ পুরুষাংগ' দেখা যায় না।  এই জলজ স্তন্যপায়ীদের (Cetaceans) কোন অণ্ডাশয়ও নেই ২০ ।
 
চিত্রঃ আফ্রিকার নিশাচর মাংশাসী স্পটেড হায়নাদের নারী সম্প্রদায়ের পুরুষাংগ সদৃশ দীর্ঘ ক্লায়টোরিস দেখে অনেকেই বিভ্রান্ত হয়ে যাবেন 
এ প্রসংগে অস্ট্রেলিয়ার ক্যাঙ্গারুদের কথাও একটু বলে নেই।  মেয়ে ক্যাঙ্গারুরা পেটের বাইরের দিকে লাগানো একটি থলিতে বাচ্চা নিয়ে ঘুরে বেড়াচ্ছে - এ ধরণের ছবি আমরা বই-পত্র, সিনেমায় হর হামেশাই দেখি।  পেটের আলগা চামড়া দিয়ে তৈরি থলিটা (ইরেজীতে পাউচ) আসলে ক্যাঙ্গারুদের গর্ভাশয়ের বিকল্প; কারণ মেয়ে ক্যাঙ্গারুদের ওই থলিটা  অপরিণত বাচ্চাকে এর মধ্যে রেখে ধীরে ধীরে বড় করে তুলে।  অপরিণত বাচ্চাকে মায়েরা নিজেদের ইউটেরাসে যেভাবে বড় করে, ঠিক সেভাবেই ক্যাঙ্গারুরা বাচ্চাকে নিজের থলিতে প্রায় নয় মাস রেখে বড় করে তুলে।  কাজেই এটা হয়ত ভেবে নেওয়া অপ্রাসঙ্গিক হবে না যে, শুধু মেয়ে ক্যাঙ্গারুদের পেটে ওইরকম থলি থাকার কথা, ছেলে ক্যাঙ্গারুদের নয়।  কিন্তু গোল বাঁধালো ইস্টার্ণ গ্রে ক্যাঙ্গারুরা। এদের মধ্যে পুরুষাঙ্গ এবং থলির সহাবস্থান লক্ষ্য করা যায়।  শুধু তাই নয়, ক্রোমোজম বিশ্লেষণ করেও কিন্তু দেখা গেছে এরা স্ত্রী জননকোষ (XX) এবং পুরুষ জননকোষ (XY)-এর সমন্বয়ে আভিনব ধরণের  XXY প্যাটার্ণ দিয়ে তৈরি ১৭।  এধরনের উভলিংগ সত্তা এবং অদ্ভুতুরে ক্রোমজোম প্যাটার্ন আছে ফ্রিমার্টিন নামে এক ধরণের গরুজাতীয় প্রানীর মধ্যেও।  এদের ক্রোমজমের প্যাটার্ণ XXY, XXX, XXYY, XO থেকে শুরু করে নানা ধরণের বিন্যাস এবং সজ্জা থাকতে পারে।  একেক ধরণের বিন্যাস জন্ম দিতে পারে পুরুষ-মহিলার সমন্বয়ে একেক ধরণের মিশ্রণের।  আবার কিছু কিছু প্রাণি আছে যাদের দেহের অর্ধেকটা পুরুষ আর অর্ধেকটা নারী; আরো স্পষ্ট করে বললে- দেহের ডানদিকটা (সাধারণতঃ) থাকে পুরুষের আর বাম দিকটা থাকে মেয়েদের। কিছু প্রজাপতি, কাকড়া, মাকড়শা, পাখি, ভালুক সহ বেশ কিছু স্তন্যপায়ী প্রানীদের মধ্যে বিজ্ঞানীরা এই “অর্ধনারীশ্বর” প্রতিমূর্তির সন্ধান পেয়েছেন।  বিজ্ঞানের ভাষায়, যে সমস্ত  প্রক্রিয়ার মাধ্যমে এরকম প্রজাতির জন্ম হতে পারে সেগুলো হল ছিমারিজম (chimerism), মোজাইক (Mosaic) কিংবা গ্যানাড্রোমরফিজম (Gynandromorphism)।  এ ব্যাপারটি শুধু পশু-পাখি নয়,  বহু মানুষের মধ্যেও লক্ষ্যনীয়। অনেকেই হয়ত লিডিয়া ফেয়ার চাইল্ড এবং ক্যারেন কিগানের কথা মিডিয়ার দৌলতে জেনে ফেলেছেন।  নিউসায়েণ্টিস্ট পত্রিকার ২০০৩ সালের একটি রিপোর্ট থেকে জানা যায়,  অত্যন্ত স্বাভাবিকভাবেই বিভিন্ন সময়ে এ ধরনের মানুষের জন্ম হতে পারে , এবং এখন পর্যন্ত অন্ততঃ ৩০ -৪০টি এ ধরনের 'ডকুমেন্টেড কেস' আছে।

















চিত্রঃ বিজ্ঞানীরা  প্রজাপতি, কাঁকড়া সহ বহু প্রজাতিতে উভলিঙ্গ সত্ত্বার (গ্যানাড্রোমরফিজম) হদিস পেয়েছেন। 
আবারো আমাদের সেই পুরোন বাকাচোদা এবং আচোদাদের গল্পে ফিরে যাই। বিবর্তনের দৃষ্টিভঙ্গি থেকে দেখলে বোকাচোদাদের যাবতীয় কাজ-কর্ম যে  বিধ্বংসী রকমের অপচয়ী তা আগেই উল্লেখ করেছি।  বিখ্যাত জীববিজ্ঞানী প্রফেসর রিচার্ড ডকিন্স এই অপচয়ী প্রক্রিয়ার 'তান্ডব' দেখে এক সময় মন্তব্য করেছিলেন, কোন প্রজাতি যদি একবার কোনভাবে বোকাচোদা থেকে আচোদায় রূপাতরিত হয়ে যায়, তবে সে প্রজাতিতে আর মনে হয়না সেক্স আবার কখনো ফেরৎ আসবে- 'স্ট্যাটিস্টিকালি ইম্প্রোবাবেল'।  ফরাসী প্যালিওন্টোলজিস্ট লুইস ডোল্লোর অনুকল্প যদি সঠিক হয়ে থাকে (বিবর্তনের কোন ধারা যদি একবার ভেঙ্গে যায়, তা আর  নতুন করে কখনো গজাবে না), তবে অপচয়বপ্রবণ সেক্সের আবার সেই প্রজাতিতে ফেরৎ না আসারই কথা। এখন, বোকাচদাদের যৌনতার ব্যাপারটা যদি এত নিকৃষ্ট এবং অপচয়প্রবনই হয়ে থাকে তবে তারা এত ঢালাওভাবে প্রকৃতিতে টিকে আছে কি করে? বোকাচোদাদের নামে এত গীবৎ গাওয়ার আর আচোদাদের এত গুণগান করার পরও দেখা যাচ্ছে প্রকৃতির উচ্চশ্রেনীর জীবজগতের শতকরা নিরানব্বই ভাগই 'আচোদা' নয়, বরং 'বোকাচোদা'।   কেন এমন হল? ব্যাপারটা জীববিজ্ঞানীদের কাছে অনেকটা ধাঁধার মত। ধাঁধার উত্তর বহ গবেষক অনেকভাবে দিতে সচেষ্ট হয়েছেন। কেউ বলেছেন, নির্দিষ্ট কোন ব্যক্তির ক্ষেত্রে খারাপ দেখালেও হয়ত যৌনতার ব্যাপারটা দলগতভাবে সেরকম খারাপ নয়, বরং টিকে থাকার ক্ষেত্রে এটি কোন বাড়তি সুবিধা দেয়। কেউ বলছেন, সেক্স জিনিসটা জীবজগতে প্রজন্ম থেকে প্রজন্মান্তরে জেনেটিক ভ্যারিয়েশন বা ভিন্নতা তৈরি করে, যা বিবর্তনের অন্যতম চালিকাশক্তি।  কথাটার মাঝে যে কিছুটা হলেও সত্যতা নেই তা নয়।  এটা ঠিক পার্থেনোজেনেসিস নামধারী আচোদাদের প্রাকৃতিতিক ক্লোনিং প্রক্রিয়ায় কোন রকম বংশগত ভিন্নতা বা বৈচিত্র থাকে না, কারণ, এরা কেবলমাত্র মায়ের একই জেনেটিক বৈশিষ্ট নিয়েই জন্মায়। যার ফলে জন্মানো সবাই - ছেলে, নাতি, পুতি,  জ্ঞাতিগোষ্ঠি- জেনেটিকভাবে একই হয়। বিজ্ঞানীরা ধারনা করেন, জেনেটিক ভ্যারিয়েশন না থাকায় পরিবর্তিত পরিবেশের সাথে এরা সাধারণত সহজে খাপ খাওয়াতে পারে না। ফলে কোন প্রাকৃতিক দূর্যোগে যেমন খাদ্যাভাব বা রোগবালাইয়ের আগমনে এরা নিজেদের সহজে রক্ষা করতে নাও পারতে পারে যা হতে পারে প্রজাতির বিলুপ্তির কারণ।  আবার,  কখনো কোন কারণে এদের বংশধারার মধ্যে একবার কোন ক্ষতিকর মিউটেশনের জন্ম হলে, (জেনেটিক ভ্যারিয়েশন না থাকায়) তারা এই ক্ষতিকর মিউটেশনটি বহন করে যাবে প্রজন্ম থেকে প্রজন্মান্তরে।  কিন্তু তারপরও শুধুমাত্র 'জেনেটিক ভ্যারিয়েশনের' ধুয়া তুলে নিতান্ত অপচয়ী এই মাধ্যমের টিকে থাকার ব্যাপারটাকে ব্যাখ্যা করাকে আনেক গবেষকই মেনে নিতে পারেন নি।  সাসেক্স ইউনিভার্সিটির জীববিজ্ঞানের অধ্যাপক জন মায়নার্ড স্মিথ , সেই ১৯৭৮ সালে একটি বই লিখেছিলেন - 'ইভল্যুশন অব সেক্স' নামে ১৫।  সেখানে তিনি সেক্স বা যৌনতার ব্যাপারে জীববিজ্ঞানের চিরায়ত ব্যাখ্যাকে প্রশ্নবিদ্ধ করেন এই বলে যে, শুধু জেনেটিক ভ্যারিয়েশন যৌনতার টিকে থাকার জন্য উপযুক্ত ব্যাখ্যা হতে পারে না।  মায়নার্ড স্মিথের মত ইউনিভার্সিটি অব অ্যারিজোনার বিবর্তনীয় জীববিদ্যার অধ্যাপক রিচার্ড মিকন্ডও মনে করেন, শুধু  জেনিটিক ভ্যারিয়েশন দিয়ে সেক্সকে ব্যাখ্যা করার সনাতন প্রচেষ্টা সঠিক নয় ১৬।  তাহলে সেক্সের উদ্দেশ্য কি? হোয়াট ইজ দ্য পারপাস অব সেক্স? ব্যাপারটি এখনো এখনো জীববিজ্ঞানীদের কাছে ধাঁধা হয়েই রয়েছে, কিন্তু সেখানে যাবার আগে সেক্স বা যৌনতার অপচয়ী মনোবৃত্তির নমুনাটা আমরা আরেকবার দেখি, এবার একটু অন্যভাবে। 
মানুষের কথাই ধরা যাক।  একটি সুস্থ 'বোকাচোদা' দম্পতি তাদের দীর্ঘ জীবনে গড়ে প্রতি সপ্তাহে একবার করে পঞ্চাশ বছর ধরে সঙ্গম করে থাকে।  কিন্তু সে হিসেবে তাদের বাচ্চা কাচ্চার সংখ্যা থাকে নিতান্তই নগন্য - দুইটি কি তিনটি।  উন্নত বিশ্বে এখন এমন দম্পতিও আছে যারা বাচ্চা কাচ্চা একেবারেই নেয় না।  সে সব দেশে জন্মহার এখন পড়তির দিকে। কাজেই যৌনতার ‘একমাত্র’ উদ্দেশ্য যদি কেবল  পরবর্তী প্রজন্মে ‘জিন সঞ্চালন’ হয়ে থাকে,  তবে বলতেই হয় এই আনাড়ি পদ্ধতিটি নিসন্দেহে একটি 'অকর্মার ধাড়ি'।  শুধু মানুষ নয়, হাতী, গরিলা, শুয়োর, ঘোড়াদের ক্ষেত্রেও লক্ষ্য করলে দেখা যাবে, তারা যৌন সংসর্গে  যে পরিমানে সময় ও শক্তি ব্যয় করে সে তুলনায় ভবিষ্যত প্রজন্ম তৈরি করতে পারে একদমই কম।  সারা জীবনের নব্বইভাগ যৌনসংসর্গেই কোন ধরনের অযাচিত প্রেগনেন্সির ভয় থাকে না। আর  সমকামিতার উদাহরণ হাজির করলে তো সেক্সের মূল উদ্দেশ্যকেই প্রশ্নবিদ্ধ করতে হয়। সেক্সের একমাত্র উদ্দেশ্য যদি কেবল  ভবিষ্যত প্রজন্ম টিকিয়ে রাখার উদ্দেশ্যে 'জিন সঞ্চালন' হয়ে থাকে, তবে  সমকামিরা নিঃসন্দেহে “বায়োলজিকাল ডেড এন্ড”-এ। আর অনেক বিবর্তনবাদীরাই সেজন্য খুব যান্ত্রিকভাবে  ডারউইনবাদকে সমকামিতার বিরুদ্ধে হাতিয়ার হিসেবে ব্যবহার করেন। আর এমন সমস্ত 'যুক্তি' উপস্থাপন করা শুরু করেন যখন মনে হয় তাদের জায়গা ওই ধর্মান্ধ মৌলবাদীদের সাথে একই বিছানায়!  অধিকাংশ ক্ষেত্রেই ওই 'যান্ত্রিক ডারউইনবাদী'রা সেক্সুয়াল সিলেকশন বা যৌন-নির্বাচনের ধুঁয়া তুলে সমকামিতাকে অস্বীকার করেন, কিংবা বলার চেষ্টা করেন এরা প্রকৃতির এক ধরনের বিচ্যুতি (aberration)।  ভাবখানা যেন, ওই দু'চারটা সমকামিদের নিয়ে অতটা চিন্তা আমাদের না করলেও চলবে!
কিন্তু সত্যই কি তাই? তারা সমকামিদের সংখ্যা 'দু-চারটি' বলে তুড়ি মেরে উড়িয়ে দিলেও বাস্তবতা কিন্তু ভিন্ন। ইন্ডিয়ানা বিশ্ববিদ্যালয়ের জীববিজ্ঞানী আলফ্রেড কিন্সের রপোর্ট অনুযায়ী প্রতি দশ জন ব্যক্তির একজন সমকামী ১২ । অর্থাৎ, জনসংখ্যার শতকরা প্রায় দশভাগই ওই যান্ত্রিক ডারউইনবাদীদের আভিলাসে ছাই দিয়ে অর্থাৎ জীন সঞ্চালনের 'মহৎ' প্রবৃত্তিকে অস্বীকার করে টিকে আছে। কিন্সের গবেষণা ছিল সেই চল্লিশের দশকে।  সাম্প্রতিক কালে (১৯৯০) ম্যাকহৃটার এবং স্টেফানি স্যান্ডার্স এবং জুন ম্যাকহোভারের গবেষনা থেকে জানা যায়, পৃথিবীতে শতকরা প্রায় চোদ্দ ভাগের মত সমকামি রয়েছে ১৩। ১৯৯৩ সালে 'জেনাস রিপোর্ট অন সেক্সুয়াল বিহেভিয়ার'  থেকে জানা যায়, পুরুষদের মধ্যে প্রায় শতকরা নয় ভাগ এবং মহিলাদের মধ্যে শতকরা ৪ ভাগ সমকামি রয়েছে ১৪।  কাজেই সংখ্যা হিসেবে সমকামিদের সংখ্যাটা কিন্তু  এ পৃথিবীতে কম নয়।  সায়েন্টিফিক আমেরিকান মাইণ্ড-এর ২০০৬ এর একটি ইস্যুতে সমকামীদের সংখ্যা সমগ্র জনসংখ্যার ৩ থেকে ৭ ভাগ উল্লেখ করা হয়েছে ১৯।  কিন্তু এ কথা বলতেই হবে, পরিসংখ্যানগুলোর পরিসীমা একে অন্যের খুব কাছাকাছি (মোটামুটি ৫-১৫ ভাগ) হলেও কোনটাই হয়ত প্রকৃত অবস্থা নির্দেশ করছে না।  কারণ সামাজিক একটা চাপ সবসময়ই থেকে যায় সমকামিতাকে নিরুৎসাহিত করে বিষমকামিতাকে উৎসাহিত করার। অনগ্রসর সমাজে এই চাপ আরো প্রবল। ফলে অনেক সময়ই দেখা যায় সমাজের চাপে একজন প্রকৃত সমকামি বিষমকামী হয়ে জীবন যাপন করতে বাধ্য হচ্ছেন।  স্বামী কিংবা বঊ বাচ্চা নিয়ে সংসার করছেন। এদের বলা হয় নিভৃত সমকামী (closet gay)। বাংলাদেশের একজন প্রখ্যাত মানবাধিকার কর্মীর কথা জানি যিনি নিভৃত সমকামী হয়ে তার স্ত্রীর সাথে বিবাহিত জীবন যাপন করছেন। 
আরেকজন ‘বিবাহিত সমকামীর’ কথা পড়েছিলাম একটি কেস স্টাডিতে। উনি দিল্লিতে বসবাসরত দন্ত চিকিৎসক। নাম রমেশ মন্ডল।  নিজে সমকামি। কিন্তু পারিবারিক চাপে পড়ে তাঁকে একসময় বিয়ে করতে হয়। কিন্তু স্ত্রীর সাথে তার সম্পর্ক স্রেফ যান্ত্রিক।  তিনি তার যৌনচাহিদা নিরসন করেন গোপনে তার এ সমকামী বধুর সাথে। কখনো-সখনো জব্বলপুর, কোলাপুরে চলে যান। তার স্ত্রী আজো এ ব্যাপারটি জানেন না।  সম্পূর্ন মিথ্যার উপরে দাঁড়িয়ে আছে রমেশের দাম্পত্য জীবন।   আরেক সমকামি ভদ্রলোক নীতিন দেশাই স্ত্রীকে ফাঁকি দিয়ে প্রায়ই চলে যান মুম্বই-এর চৌপাট্টির  সমুদ্র সৈকতে।  কারণ সহজেই অনুমেয়। 
অনেক পাঠক হয়ত পাকিস্তানী সমকামি কবি ইফতি নাসিমের ব্যক্তিগত জীবনের সমপ্রেমের মর্মন্তুদ কাহিনী জানেন। কবি নাসিম ছোটবেলা থেকেই তার সমবয়সী একটি ছেলের সাথে প্রেমের সম্পর্কে জড়িয়ে পড়েন। তারপর দুই কিশোর কৈশোরকাল অতিক্রম করে বড় হলো। পড়াশুনার পাঠ চুকিয়ে তারা তখন প্রতিষ্ঠিত হবার পথে। তখন স্বাভাবিকভাবেই বাসা থেকে এল বিয়ের চাপ। এমন কি ইফতির বন্ধুটির বাসার লোকজন মেয়ে টেয়ে  দেখে তার বিয়ে পর্যন্ত ঠিক করে ফেলল। ইফতির বন্ধু সেদিন তার সমকামী মানসিকতার কথা বাসায় খুলে বলতে পারেন নি। আর তাছারা পাকিস্তানী গোড়া মুসলিম সমাজে বড় হবার কারনে কোরাণের সমাকামিদের প্রতি ঘৃণাউদ্রেককারী আয়াতগুলোর কথাও  তার ভালই জানা ছিলো।  ফলে যা হবার তাই হল। বেশ ধূম ধাম করে বিয়ে হল ওই বন্ধুর। সে বিয়েতে ইফতিও আমন্ত্রিত হয়েছিলেন এবং হাজিরও ছিলেন। ফুল শয্যার রাতে বন্ধুর বাড়িতে ইফতি ছিলেন। যে মানুষটির সাথে তার এতদিনের প্রেমের সম্পর্ক, সে মানুষটি সমাজের চাপে পড়ে এক অচেনা নারীর বাহুলগ্ন হবেন, এ চিন্তা তাকে ক্ষত বিক্ষত করে ফেলল -'আজকে রাতে তুমি অন্যের হবে, ভাবতেই চোখ জলে ভিজে যায়'! সারা রাত তিনি ঘুমাতে পারলেন না। এ পাশ ও পাশ করে কাটালেন। শেষ রাতে হঠাৎ দরজায় ধাক্কা। হুড়মুড় করে বিছানায় উঠে বসলেন ইফতি। দরজা খুলে ইফতি দেখলেন- অসহায়ভাবে বাইরে তার বন্ধু দাঁড়িয়ে আছে। দু’জনেই নির্বাক। 
শুধু বাংলাদেশ, ভারত বা পাকিস্তানে কেন, খোদ আমেরিকাতেও একই অবস্থা। জেমস ম্যাকগ্রিভি তাঁর নিভৃত সমকামের কথা স্বীকার করে নিউজার্সির গভর্নর পদ থেকে পদত্যাগ করেন ২০০৪ সাল । সমাজে ইফিতি নাসিম, ম্যাকগ্রিভির মত লোকদের 'কামিং আউট অব ক্লোসেট' হিসবে বিবেচনা করা হয়।  
মানুষের কথা বাদ দেই, প্রানীজগতেও কিন্তু সমকামিদের সংখ্যা নেহাৎ মন্দ নয়। গবেষকরা অনেকদিন ধরেই এ নিয়ে গবেষণা করছেন।  প্রসঙ্গতঃ  লু হুজি, কর্ণেল লক, জিউনার, জুরের, হাবাক, উইলিয়ামস, শের জং, জেন গুডোয়ল প্রমুখ বিজ্ঞানীদের অক্লান্ত পরিশ্রমলব্ধ গবেষনার  কথা উল্লেখ করা যায় ৭। এদের গবেষণার মধ্য দিয়ে উঠে আসতে থাকে প্রানীজগতের নানা অজানা তথ্য।  আবার অন্যদিকে অ্যালেন, প্রেনটিস, অ্যালেন লিস, জেমসন, মারফি প্রমুখ বিজ্ঞানীরা প্রানীজগতের যৌনতা বিষয়ে ব্যাপক গবেষনা চালিয়েছেন। তাদের গবেষনায় প্রানীজগতে সমকামিতার সুস্পষ্ট নিদর্শন ধরা পরে। সে নিদর্শনগুলোর নমুনা জানতে চাইলে পাঠকেরা জীববিজ্ঞানী ব্রুস ব্যাগমিলের লেখা -'বায়োলজিকাল এক্সুবারেন্স : এনিমেল হোমোসেক্সুয়ালিটি এন্ড ন্যাচারাল ডাইভার্সিটি' বইটি পড়ে দেখতে পারেন ১৭।    বইটিতে  ব্রুস ব্যাগমিল প্রকৃতিতে যে সমস্ত প্রজাতিতে সমকামিতা এবং রূপান্তরকামিতার অস্তিত্ব সনাক্ত করেছেন, সেগুলো নীচে দেওয়া হল  :




 
 




Homosexual / Transgender Species

 





Acanthocephalan Worms
						
Acorn Woodpecker
						
Adelie Penguin
						
African Buffalo
						
African Elephant
						
Agile Wallaby
						
Alfalfa Weevil
						
Amazon Molly
						
Amazon River Dolphin
						
American Bison
						
Anna's Humminbird
						
Anole sp.
						
Aoudad
						
Aperea
						
Appalachian Woodland Salamander
						
Asiatic Elephant
						
Asiatic Mouflon
						
Atlantic Spotted Dolphin
						
Australian Parasitic Wasp sp.
						
Australian Sea Lion
						
Australian Shelduck
						
Aztec Parakeet
						
Bank Swallow
						
Barasingha
						
Barbary Sheep
						
Barn Owl
						
Bean Weevil sp.
						
Bedbug and other Bug spp.
						
Beluga
						
Bangalese Finch (Domestic)
						
Bezoar
						
Bharal
						
Bicolored Antbird
						
Bighorn Sheep
						
Black Bear
						
Black-billed Magpie
						
Blackbuck
						
Black-crowned Night Heron
						
Black-footed Rock Wallaby
						
Black-headed Gull
						
Black-rumped Flameback
						
Black-spotted Frog
						
Black Stilt
						
Blackstripe Topminnow
						
Black Swan
						
Black-tailed Deer
						
Black-winged Stilt
						
Blister Beetle spp.
						
Blowfly
						
Blue-backed Manakin
						
Blue-bellied Roller
						
Bluegill Sunfish
						
Blue Sheep
						
Blue Tit
						
Blue-winged Teal
						
Bonnet Macaque
						
Bonobo
						
Boto
						
Bottlenose Dolphin
						
Bowhead Whale
						
Box Crab
						
Bridled Dolphin
						
Broad-headed Skink
						
Broadwinged Damselfly sp.
						
Brown Bear
						
Brown Capuchin
						
Brown-headed Cowbird
						
Brown Long-eared Bat
						
Brown Rat
						
Budgeriger (Domestic)
						
Buff-breasted Sandpiper
						
Rush Dog
						
Cabbage (Small) White
						
Calfbird
						
California Gull
						
Canada Goose
						
Canary-winged Parakeet
						
Caribou
						
Caspian Tern
						
Cat (Domestic)
						
Cattle (Domestic)
						
Cattle Egret
						
Chaffinch
						
Char
						
Checkered Whiptail Lizard
						
Checkerspot Butterfly
						
Cheetah
						
Chicken (Domestic)
						
Chihuahuan Spotted Whiptail Lizard
						
Chiloe Wigeon
						
Cliff Swallow
						
Clubtail Dragonfly spp.
						
Cockroach spp.
						
Collared Peccary
						
Cammerson's Dolphin
						
Common Ameiva
						
Common Brushtail Possum
						
Common Chimpanzee
						
Common Dolphin
						
Common Garter Snake
						
Common Gull
						
Common Marmoset
						
Common Murre
						
Common Pipistrelle
						
Common Racoon
						
Common Shelduck
						
Common Skimmer Dragonfly spp.
						
Common Tree Shrew
						
Cotton-top Tamarin
						
Crab-eating Macaque
						
Crane spp.
						
Creeping Water Bug sp.
						
Crested Black Macaque
						
Cuban Green Anole
						
Cui
						
Dall's Sheep
						
Daubenton's Bat
						
Desert Grassland Whiptail Lizard
						
Desert Tortoise
						
Digger Bee
						
Dog (Domestic)
						
Doria's Tree Kangaroo
						
Dragonfly spp.
						
Dugong
						
Dusky Moorhen
						
Dwarf Cavy
						
Dwarf Mongoose
						
Eastern Bluebird
						
Eastern Cottontail Rabbit
						
Eastern Giant Ichneumon
						
Eastern Gray Kangaroo
						
Egyptian Goose
						
Elegant Parrot
						
Elk
						
Emu
						
Eucalyptus Longhorned Borer
						
Euro
						
European Bison
						
European Bitterling
						
European Jay
						
European Shag
						
Fallow Deer
						
False Killer Whale
						
Fat-tailed Dunnart
						
Fence Lizard
						
Field Cricket sp.
						
Fin Whale
						
Five-lined Skink
						
Flamingo
						
Fruit Fly spp.
						
Galah
						
Gelada Baboon
						
Gentoo Penguin
						
Giraffe
						
Glasswing Butterfly
						
Goat (Domestic)
						
Golden Bishop Bird
						
Golden Monkey
						
Golden Plover
						
Gopher (Pine) Snake 

 



Gorilla
						
Grant's Gazelle
						
Grape Berry Moth
						
Grape Borer
						
Gray-breasted Jay
						
Gray-capped Social Weaver
						
Gray-headed Flying Fox
						
Gray Heron
						
Grayling
						
Gray Seal
						
Gray Squirrel
						
Gray Whale
						
Great Cormorant
						
Greater Bird of Paradise
						
Greater Rhea
						
Green Anole
						
Green Lacewing
						
Green Sandpiper
						
Greenshank
						
Green Swordtail
						
Greylag Goose
						
Griffon Vulture
						
Grizzly Bear
						
Guiana Leaffish
						
Guianan Cock-of-the-Rock
						
Guillemot
						
Guinea Pig (Domestic)
						
Hamadryas Baboon
						
Hammerhead
						
Hamster (Domestic)
						
Hanuman Lanur
						
Harbor Porpoise
						
Harbor Seal
						
Harvest Spider sp.
						
Hawaiin Orb-Weaver
						
Hen Flea
						
Herring Gull
						
Himalayan Tahr
						
Hoary-headed Grebe
						
Hoary Marmot
						
Hooded Warbler
						
Horse (Domestic)
						
House Fly
						
House Sparrow
						
Houting Whitefish
						
Humboldt Penguin
						
Ichneumon Wasp sp.
						
Incirrate Octopus spp.
						
Inagua Curlytail Lizard
						
Indian Fruit Bat
						
Indian Mantjac
						
Indian Rhinoceros
						
Ivory Gull
						
Jackdaw
						
Jamaican Giant Anole
						
Japanese Scarab Beetle
						
Japanese Macaque
						
Javelina
						
Jewel Fish
						
Jumping Spider sp.
						
Kangaroo Rat
						
Kestrel
						
Killer Whale
						
King Penquin
						
Kittiwake
						
Koala
						
Kob
						
Larch Bud Moth
						
Laredo Striped Whiptail Lizard
						
Larga Seal
						
Largehead Anole
						
Large Milkweed Bug
						
Large White
						
Laughing Gull
						
Laysan Albatross
						
Least Chipmunk
						
Least Darter
						
Lechwe
						
Lesser Bushbaby
						
Lesser Flamingo
						
Lesser Scaup Duck
						
Lion
						
Lion-tailed Macaque
						
Lion Tamarin
						
Little Blue Heron
						
Little Brown Bat
						
Little Egret
						
Livingstone's Fruit Bat
						
Long-eared Hedgehog
						
Long-footed Tree Shrew
						
Long-legged Fly spp.
						
Long-tailed Hermit Hummingbird
						
Mallard Duck
						
Markhor
						
Marten
						
Masked Lovebird
						
Matschie's Tree Kangaroo
						
Mazarine Blue
						
Mealy Amazon Parrot
						
Mediterranean Fruit Fly
						
Mew Gull
						
Mexican Jay
						
Mexican White
						
Midge sp.
						
Migratory Locust
						
Mite sp.
						
Moco
						
Mohol Galago
						
Monarch Butterfly
						
Moor Macaque
						
Moose
						
Mountain Dusky Salamander
						
Mountain Goat
						
Mountain Tree Shrew
						
Mountain Zebra
						
Mourning Gecko
						
Mouse (Domestic)
						
Mouthbreeding Fish sp.
						
Mule Deer
						
Mustached Tamarin
						
Musk Duck
						
Musk-ox
						
Mute Swan
						
Narrow-winged Damselfly spp.
						
Natterer's Bat
						
New Zealand Sea Lion
						
Nilgiri Langur
						
Noctule
						
North American Porcupine
						
Northern Elephant Seal
						
Northern Fur Seal
						
Northern Quoll
						
Ocellated Antbird
						
Ocher-bellied Flycatcher
						
Olympic Marmot
						
Orange Bishop Bird
						
Orange-footed Parakeet
						
Orangutan
						
Orca
						
Ornate Lorikeet
						
Ostrich
						
Oystercatcher
						
Pacific Striped Dolphin
						
Parsnip Leaf Miner
						
Patas Monkey
						
Peach-faced Lovebird
						
Pere David's Deer
						
Pied Flycatcher
						
Pied Kingfisher
						
Pig (Domestic)
						
Pigeon (Domestic)
						
Pig-tailed Macaque
						
Plains Zebra
						
Plateau Striped Whiptail Lizard
						
Polar Bear
						
Pomace Fly
						
Powerful Owl
						
Prea
						
Pretty-faced Wallaby
						
Proboscis Monkey
						
Pronghorn 

 



Przewalski's Horse
						
Pukeko
						
Puku
						
Purple Swamphen
						
Pygmy Chimpanzee
						
Queen Butterfly
						
Quokka
						
Rabbit (Domestic)
						
Raccoon Dog
						
Raggiana's Bird of Paradise
						
Rat (Domestic)
						
Raven
						
Razorbill
						
Red Ant sp.
						
Red-backed Shrike
						
Red Bishop Bird
						
Red Deer
						
Red Diamond Rattlesnake
						
Red-faced Lovebird
						
Red Flour Beetle
						
Red Fox
						
Red Kangaroo
						
Red-necked Wallaby
						
Redshank
						
Red-shouldered Widowbird
						
Red Squirrel
						
Red-tailed Skink
						
Reeve's Muntjac
						
Regent Bowerbird
						
Reindeer
						
Reindeer Warble Fly
						
Rhesus Macaque
						
Right Whale
						
Ring-billed Gull
						
Ring Dove
						
Rock Cavy
						
Rock Dove
						
Rodrigues Fruit Bat
						
Roe Deer
						
Roseate Cockatoo
						
Roseate Tern
						
Rosechafer
						
Rose-ringed Parakeet
						
Rove Beetle spp.
						
Ruff
						
Ruffed Grouse
						
Rufous Bettong
						
Rufous-naped Tamarin
						
Rufous Rat Kangaroo
						
Saddle-back Tamarin
						
Sage Grouse
						
Salmon spp.
						
San Blas Jay
						
Sand Martin
						
Satin Bowerbird
						
Savanna Baboon
						
Scarab Beetle, Melolonthine
						
Scarlet Ibis
						
Scottish Crossbill
						
Screwworm Fly
						
Sea Otter
						
Senegal Parrot
						
Serotine Bat
						
Sharp-tailed Sparrow
						
Sheep (Domestic)
						
Siamang
						
Side-blotched Lizard
						
Sika Deer
						
Silkworm Moth
						
Silver Gull
						
Silvery Grebe
						
Slender Tree Shrew
						
Snow Goose
						
Sociable Weaver
						
Sooty Mangabey
						
Southeastern Blueberry Bee
						
Southern Green Stink Bug
						
Southern Masked Chafer
						
Southern One-Year Canegrub
						
Southern Platyfish
						
Speckled Rattlesnake
						
Sperm Whale
						
Spinifex Hopping Mouse
						
Spinner Dolphin
						
Spotted Hyena
						
Spotted Seal
						
Spreadwinged Damselfly spp.
						
Spruce Budworm Moth
						
Squirrel Monkey
						
Stable Fly sp.
						
Stag Beetle spp.
						
Steller's Sea Eagle
						
Striped Dolphin
						
Stuart's Marsupial Mouse
						
Stumptail Macaque
						
Superb Lyrebird
						
Swallow-tailed Manakin
						
Swamp Deer
						
Swamp Wallaby
						
Takhi
						
Talapoin
						
Tammar Wallaby
						
Tasmanian Devil
						
Tasmanian Native Hen
						
Tasmanian Rat Kangaroo
						
Tengger Desert Toad
						
Ten-spined Stickleback
						
Thinhorn Sheep
						
Thomson's Gazelle
						
Three-spined Stickleback
						
Tonkean Macaque
						
Tree Swallow
						
Trumpeter Swan
						
Tsetse Fly
						
Tucuxi
						
Turkey (Domestic)
						
Urial
						
Vampire Bat
						
Verreaux's Sifaka
						
Vervet
						
Victoria's Riflebird
						
Vicuna
						
Walrus
						
Wapiti
						
Warthog
						
Water Boatman Bug
						
Waterbuck
						
Water Buffalo
						
Water Moccasin
						
Water Strider spp.
						
Wattled Starling
						
Weeper Capuchin
						
Western Gray Kangaroo
						
Western Gull
						
Western Rattlesnake
						
West Indian Manatee
						
Western Banded Gecko
						
Whiptail Lizard spp.
						
Whiptail Wallaby
						
White-faced Capuchin
						
White-fronted Amazon Parrot
						
White-fronted Capuchin
						
White-handed Gibbon
						
White-lipped Peccary
						
White Stork
						
White-tailed Deer
						
Wild Cavy
						
Wild Goat
						
Wisent
						
Wolf
						
Wood Duck
						
Wood Turtle
						
Yellow-backed (Chattering) Lorikeet
						
Yello-footed Rock Wallaby
						
Yellow-rumped Cacique
						
Yellow-toothed Cavy
						
Zebra Finch (Domestic)
						

 









আমি বইটি থেকে কিছু উদাহরণ হাজির করি  :
প্রাইমেট বর্গের মধ্যে সাধারণ শিম্পাঞ্জিদের প্রজননহীন যৌনতা খুবই প্রকট। মানুষের মতই তারা কেবল 'জিন সঞ্চালনের' জন্য সঙ্গম করে না, সম্ভবতঃ করে আনন্দের জন্যও। কাজেই তাদের মধ্যে মুখ-মৈথুন, পায়ু মৈথুন থেকে শুরু করে  চুম্বন, দংশন সব কিছুই প্রবলভাবে লক্ষ্যনীয়।  তারা খুব সচেতনভাবেই সমকাম, উভকাম এবং বিষমকামে লিপ্ত হয়।  শিম্পাঞ্জীদের আরেকটি প্রজাতি বনোবো শিম্পাঞ্জী (প্রচলিত নাম পিগমী শিম্পাঞ্জী)দের মধ্যে সমকামি প্রবণতা এতই বেশি যে, ব্যাগমিল বলেন,  এই প্রজাতিটির ক্ষেত্রে 'Homosexual activity is nearly as heterosexual activity ... '।  একেকটি দলে এমনকি শতকরা ৩০ ভাগ সদস্য উভকামিতার সাথে যুক্ত থাকে। এরকম সমকামি এবং  উভকামি প্রবণতা লক্ষ্য করা গেছে গরিলা, ওরাং-ওটান, গিবন, সিয়ামাং, লঙ্গুর হনুমান, নীলগিরি লঙ্গুর, স্বর্ণ হনুমান, প্রবোসিক্স মাঙ্কি ইত্যাদি প্রাইমেটদের মধ্যেও। 

চিত্র : বনোবো শিম্পাঞ্জীদের মধ্যে সমকামি প্রবণতা খুবই বেশি। বিজ্ঞানীরা এরকম ৪৫০টিরও বেশি প্রজাতিতে সমকামিতার উপস্থিতি লক্ষ্য করেছেন। 
প্রাইমেট ছাড়াও সমকামি আচরণ লক্ষ্য করা গেছে  বিভিন্ন স্তন্যপায়ী জীবের ক্ষেত্রেও। এদের মধ্যে হাতি, সিংহ, চিতাবাঘ, হায়না, ক্যাঙ্গারু, হরিণ, জিরাফ, পাহাড়ি ভেড়া, আমেরিকা, ইউরোপ ও আফ্রিকার মোষ, জেব্রা উল্লেখযোগ্য। পাখিদের মধ্যে পেঙ্গুইন, ধুসর পাতিহাঁস, কানাডা পাতিহাঁস, কালো রজহাঁস, বরফী পাতিহাঁস, মিউট রাজহাঁস, শকুন সহ অনেক প্রাণীর মধ্যে সমকামিতার সুস্পষ্ট উপস্থিতি লক্ষ্য করা গেছে।   সরীসৃপের মধ্যে সমকামিতার আলামত আছে কমন অ্যামিভা, অ্যানোল,  গিরগিটি, স্কিনক, গেকো মাউরিং, কচ্ছপ, রাটেল স্নেক প্রভৃতিতে।  সমকামিতার অস্তিত্ব আছে  বিভিন্ন প্রজাতির ব্যাঙ, স্যালাম্যান্ডারের মত উভচর এবং বিভিন্ন মাছেও। বইটি থেকে কিছু উদ্ধৃতি সরাসরি হাজির করা যাক ১৭ :

* Homosexual behavior occurs in more than 450 different animal species worldwide, and is found in every major geographical region and every major animal group.
* Homosexual activity is common in Giraffes and in many cases is actually more frequent than heterosexual behavior. In once study area, mounting between males accounted for 95% of all observed sexual activities. 
* Homosexual couples constitute a significant proportion of pairs in Greylang Geese: about average of 14 percent of pairs in some populations are same sex, and in some population it can be even higher …. 
* Male gorillas court and couple with each other, grizzly bear families have two mothers. 
* Male swans form pair-bonds with one another and female long-eared hedgehogs have oral sex. 
* In [...] a Central American rain forest, jewel-like male hummingbirds flit through the vegetation, pausing briefly to mate now with a male, now with a female. 
* A whale glides through the dark and icy waters of the Arctic [...] her fins and tail caressing another female. 
* Drifting off to sleep, two male monkeys lay gently in each other's arms [in] the ancient jungles of Asia. 
* In a protected New Zealand inlet, a pair of female gulls – mated for life – tends their chicks together. 
* Tiny midges swarm above a bleak of tundra of Northern Europe, a whirlwind of mating activity, as males' couple with each other in midair. 
* Circling and prancing around her partner, a female antelope courts another female in an ageless, elegant ritual staged on the African Savanna. 
* More than 130 different bird species worldwide are literally queer. 
* Many other types of affectionate and contractual behavior occurs between animals of the same sex. Sometimes animals gently bite, nibble, or chew on each others’ ears (female Hoary Marmots), or wings and chests (Gray-headed Flying foxes), or rumps (male Dwarf Cavies), or necks (male savanna baboons).  
* A figure of just over 20%: [...] one-fifth of all interactions, on average, are homosexual in mammal and bird species that have [some] form of [sexual same-sex behavior].  
এখন তাইলে কথা হচ্ছে, সমকামিরা যদি 'বায়োলজিকাল ডেড এন্ড' কিংবা প্রকৃতিজগতের বিচ্যুতিই হয়ে থাকে, তবে এই হারে সমকামিরা পৃথিবীতে টিকে থাকল কি করে?  আমাদের বুঝতে হবে যে, যত স্বল্প সংখ্যকই হোক না কেন, প্রানীজগতে সমকামিতার প্রবৃত্তি একটি বাস্তবতা, শুধু মানুষের ক্ষেত্রে নয়,  প্রাণিজগতের সকল প্রজাতির ক্ষেত্রেই।  প্রকৃতিতে সবসময়ই খুব ছোট হলেও একটা অংশ ছিল এবং থাকবে যারা  যৌনপ্রবৃত্তিতে সংখ্যাগরিষ্ঠ অংশের চেয়ে ভিন্ন। কিন্তু কেন এই ভিন্নতা? এর একটি উত্তর দেওয়ার চেষ্টা করেছেন  স্ট্যানফোর্ড বিশ্ববিদ্যালয়ের বিবর্তনীয় ইকোলজিস্ট জোয়ান রাফগার্ডেন রোথসব্ররগ তার   “Evolution's Rainbow: Diversity, Gender and Sexuality in Nature and People.”  বইয়ে ২০।  তিনি বলেন, যৌনতার উদ্দেশ্য সনাতনভাবে যে কেবল 'জিন সঞ্চালন করে বংশ টিকিয়ে রাখা' বলে ভাবা হয়, তা ঠিক নয়। যৌনতার উদ্দেশ্য হতে পারে যোগাযোগ এবং সামাজিকিকরন।   তিনি বলেন :
যদি আপনি সেক্স বা যৌনতাকে যোগাযোগের একটি কার্যকর মাধ্যম হিসেবে দেখেন, তাহলে আপানার কাছে অনেক কিছুই পরিস্কার হয়ে যাবে, যেমন সমকামিতার মত ব্যাপার স্যাপারগুলো - যা জীব বিজ্ঞানীদের  বছরের পর বছর ধরে বিভ্রান্ত করে রেখেছিল।  বনোবো শিম্পাঞ্জীদের মধ্যে সমকামী সংশ্রব বিষমকামীদের মতই দেদারসে ঘটতে দেখা যায়।  আর বনোবোরা কিন্তু প্রকটভাবেই যৌনাভিলাসী।  তাদের কাছে যৌনসংযোগের (Genital contact) ব্যাপারটা আমাদের 'হ্যালো' বলার মতই সাধারণ।  এভাবেই তারা পরস্পরের সাথে যোগাযোগ করে থাকে।  এটি শুধু দলগতভাবে তাদের নিরাপত্তাই দেয় না, সেই সাথে বেঁচে থাকার জন্য খাদ্য আহরণ এবং সন্তানদের লালন পালনও সহজ করে তুলে। 
শুধু বনোবো শিম্পাঞ্জীদের কথাই বা বলি কেন, বাংলাদেশেই আমরা যেভাবে বড় হয়েছি সেখানে ছেলেদের মধ্যে গভীর বন্ধুত্ব  হলে একজন আরেকজনকে স্পর্শ করে, হাতে হাত ধরে কিংবা ঘারে হাত দিয়ে ঘোরাঘুরি করে। ঝগড়া-ঝাটি হলে বুকে জড়িয়ে ধরে আস্থা পুনর্প্রতিষ্ঠিত করে। মেয়েরাও তাই। এই আচরণ একটু প্যাসিভ তবে এ ধরনের প্রেরণা কিন্তু মনের ভেতর থেকেই আসে।  বলা বাহুল্য, এই প্রেরণার মধ্যে কোন জিন সঞ্চালনজনিত কোন উদ্দেশ্য নেই, পুরোটাই যোগাযোগ  এবং সামাজিকীকরনের প্রকাশ। 
যোগাযোগ আর সামাজিকরণের কথা মাথায় রেখেই জোয়ান রাফগার্ডেন রোথসব্ররগ তার বিবর্তনবিদ্যা সংক্রান্ত 'ইভ্যলুশনস রেইনবো' (পূর্বে উল্লিখিত) বইয়ে  'যৌনতার নির্বাচন' (sexual selection)-এর বদলে 'সামাজিক নির্বাচন’ (social selection) '- এর প্রচলন ঘটানোর প্রস্তাব করেছেন।  তিনি বলেন, প্রানীজগতের সাংগঠনিক ভিত্তি দাঁড়িয়ে আছে তাদের খাবার, সঙ্গী প্রভৃতির সঠিক নির্বাচনের উপর।  প্রাণিজগতের এই নির্বাচনই কখনো রূপ নেয় সহযোগিতায়, কখনো  বা  প্রতিযোগিতায়।  এবং এটাই শেষ পর্যন্ত  সমস্ত পারিবারিক বিবিধ সম্পর্কের ভিত্তি তৈরি করে।  কোন কোন বিশেষ পরিস্থিতিতে সেই সম্পর্ক একগামিতা বা মনোগামিতে রূপ নিতে পারে (মানুষ ছাড়াও কিছু রাজহাঁস, খেঁকশিয়াল, কিছু পাখির মধ্যে একগামী সম্পর্ক আছে), কখনো বা রূপ নেয় বহু(স্ত্রী)গামিতা বা পলিগামিতা (সিংহ, বহু প্রজাতির বনের মধ্যে এরকম হারেম তৈরি করে ঘোরার প্রবণতা আছে), কখনোবা বহু(পুরুষ)গামিতা বা পলিঅ্যান্ড্রি (কিছু সিংহ, হরিণ এবং প্রাইমেটদের মধ্যে)তে। এমনকি অনেকসময় দলে একাধিক 'জেন্ডারের' মধ্যেও সম্পর্ক স্থাপিত হয়।  যেমন, ব্লু গ্রীন সানফিশ  নামের একপ্রজাতির মাছ আছে যেখানে এক একটি ঝাঁকে  দুই পুরুষ মাছের মধ্যে সমধর্মীযৌনতার বন্ধন (same-sex courtship) গড়ে উঠে। এখানে মুখ্য পুরুষ মাছটি (এদের 'আলফা মেল' বলা হয়) একটি বৃহৎ সাম্রাজ্য গড়ে তুলে আর তারপর অপর পুরুষ মাছটিকে সাথে নিয়ে তাদের যৌথ সাম্রাজ্যে  স্ত্রীমাছগুলোকে ডিম পাড়তে আমন্ত্রণ জানায়। অনেকসময় দ্বিতীয় পুরুষ মাছটি স্ত্রী মাছের অনুকরণ করে স্ত্রী মাছের ঝাকের সাথে মিশে যায় - যা অনেকটা আমাদের সমাজে বিদ্যমান ক্রস-জেন্ডার প্রতিনিধিদের মতই।  ড. রোথসব্ররগের মতে, যৌন-প্রকারণ এবং সমধর্মী যৌনতা এভাবে প্রকৃতিতে বিভিন্ন ধরনের সামাজিক সম্পর্ক তৈরি করে, যা অনেক সময়ই কেবল মোটা দাগে শুক্রানুর স্থানান্তর নয়।  সামাজিক নির্বাচন  হচ্ছে সেই বিবর্তন যা সামাজিক সম্পর্কগুলোকে টিকিয়ে রাখে।  ড. রোথসব্ররগের মত সামাজিক নির্বাচনের ধারণাকে সমর্থন করেন ব্রুস ব্যাগমিল এবং পল ভ্যাসি সহ অনেক বিজ্ঞানীই।
তবে বেশিরভাগ জীববিজ্ঞানীই এখনই 'যৌনতার নির্বাচনকে' সরিয়ে দিয়ে 'সামাজিক নির্বাচন'কে  গ্রহণ করার পক্ষপাতি নন, কারণ  প্রকৃতিজগতের বেশিরভাগ ঘটনাকেই  'যৌনতার নির্বাচন' দিয়ে ব্যাখ্যা করা সম্ভব।  শিকাগো বিশ্ববিদ্যালয়ের বিবর্তনবাদী জীববিদ জেরি কয়েন রোথসব্ররগের সমালোচনা করে বলেন২১ : 'She ignores the much larger number of species that do conform to sexual selection theory, focusing entirely on the exceptions. It is as if she denies the generalization that Americans are profligate in their use of petrol by describing my few diehard countrymen who bicycle to work.'। নেচার পত্রিকায় রোথসব্ররগের  বইটির ভুয়সী প্রসংশা করার পরও তার 'সামাজিক নির্বাচন'  তত্ত্বের সমালোচনা  করে নৃতত্ত্ববিদ সারাহ হর্ডি বলেন ২২ -'(তার) এ (উদাহরণ) গুলো যৌনতার নির্বাচনকে প্রত্যাখ্যান করার জন্য উপযুক্ত কারণ নয়, বরং এগুলো হতে পারে জীব-বৈচিত্রকে (সামাজিকভাবে) গ্রহণযোগ্য করার অনুপ্রেরণা'।  এর কারণ আছে। অনেক বিজ্ঞানীই মনে করেন, যৌনতার নির্বাচনের মাধ্যমেই হোমসেক্সুয়ালিটিকে ব্যাখ্যা করা সম্ভব। সমকামিতার জিন (যদি থেকে থাকে) যোগাযোগ ও সামাজিকতার উন্নয়নের ক্ষেত্রে যে উপযোগি তা বনোবো শিম্পাঞ্জীদের ক্ষেত্রে প্রমাণিত হয়েছে। আবার এমনো হতে পারে মানুষের মধ্যে 'গে জিন'-এর ভূমিকা পুরুষ এবং স্ত্রীতে ভিন্ন হয়। ইতালীর একটি সমীক্ষায় (২০০৪) দেখা গেছে, যে পরিবারে সমকামী পুরুষ আছে সে সমস্ত পরিবারে মেয়েদের উর্বরতা (fertility) বিষমকামী পরিবারের চেয়ে বেশি থাকে ২৩।  আন্দ্রিয়া ক্যাম্পেরিও-সিয়ানির ওই গবেষণা থেকে জানা যায়, বিষমকামী পরিবারে যেখানে গড় সন্তান সন্ততির সংখ্যা  ২.৩ সেখানে গে সন্তানবিশিষ্ট পরিবারে সন্তানের সংখ্যা ২.৭ ।  এছাড়া এডয়ার্ড ও উইলসন 'কিন সিলেকশন'-এর মাধ্যমে হোমোসেক্সুয়ালিটিকে ব্যাখ্যা করার চেষ্টা করেছিলেন সেই ১৯৭৮ সালেই ২৪।  টক-অরিজিনের এই লিঙ্কটিতেও বিবর্তনের আধুনিক তত্ত্বের মাধ্যমে সমকামিতার সম্ভাব্য ব্যাখ্যা দেওয়া হয়েছে ২৫।  কাজেই যে কারনেই সমাজে হোমোসেক্সুয়ালিটির অস্তিত্ব থাকুক না কেন, এবং সেগুলোকে উপস্থাপনের সঠিক মডেল নিয়ে বিবর্তনবাদীদের মধ্যে যত বিতর্কই থাকুক না কেন (বিজ্ঞানে এধরনের বিতর্ক খুবই স্বাভাবিক),  এটি এখন মোটামুটি সবাই (যান্ত্রিক ডারউইনবাদী আর গুটিকয় ধর্মান্ধ বিজ্ঞানীরা ছারা) স্বীকার করে নিয়েছেন যে,  সমকামিতার মত যৌন-প্রবৃত্তিগুলো 'অস্বাভাবিক' বা 'প্রকৃতিবিরুদ্ধ' নয়, বরং বৈজ্ঞানিক উপাত্ত ও তত্ত্বের সাহায্যেই এই ধরনের যৌন-প্রবৃত্তিগুলোকে ব্যাখ্যা করা যায়;  জীববিজ্ঞানের আধুনিক গবেষণা কিন্তু সেদিকেই ইঙ্গিত করছে।  আজ আমি যখন এ লেখেটি লিখতে বসেছি তখন  সারা পৃথিবী জুড়ে চারশ'রও বেশি গবেষণা প্রতিষ্ঠানে 'গে জিন' নিয়ে গবেষনা হচ্ছে। 
আমি আগামী পর্বে তাদের সে সব গবেষণা নিয়ে কিছু লেখার চেষ্টা করব। 
৪র্থ পর্ব দেখুন ...

