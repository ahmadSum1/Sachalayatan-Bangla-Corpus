ওবামার এক্সেপ্টেন্স স্পিচ




আপনারা হয়ত ইতোমধ্যেই কাল রাতের ওবামার এই স্পিচটা দেখে ফেলেছেন। তবুও ব্লগে দিলাম - যারা এখনো দেখেননি তাদের জন্য। সম্ভবত আমার দেখা সেরা বক্তৃতাগুলোর একটি। 
বহু কারণেই এই বক্তৃতাকে 'ঐতিহাসিক' বলে আখ্যায়িত করা হচ্ছে। এই প্রথম একজন আফ্রিকান আমেরিকান - সংখ্যালঘু সম্প্রদায় থেকে উঠে আসা একজন সাধারণ সেনেটর আমেরিকার শত বছরের পুরোনো একটি দলকে নেতৃত্ব দিতে যাচ্ছেন, করতে যাচ্ছেন নতুন যুগের সূচনা।  কেউ এর আগে কনভেনশনে আশি হাজার মানুষের সামনে এভাবে বক্তৃতা দেননি। এই বক্তৃতায় একের পর এক ইস্যু থেকে ইস্যু ঘুরে যেভাবে স্পর্শকাতর বিষয়গুলোকে সবার সামনে তুলে ধরেছেন তা সত্যই অনবদ্য । ইরাক ইস্যু থেকে শুরু করে গে-লেসবিয়ান রাইট,এনার্জি সেক্টর, হেলথ কেয়ার - কোন কিছুই বাদ যায় নি। তবে আমার সবচেয়ে ভাল লেগেছে যেভাবে ওবামা ইরাক ইস্যু ট্যাকেল করেছেন। তিনি আশি হাজার মানুষের সামনে পরিস্কার করেছেন, ৯/১১ এর ঘটনার পর যখন আফগানিস্তানে বিন লাদেনকে খুঁজে পাওয়া যাখানে জরুরী ছিলো, জরুরী ছিলো তোরাবোরায় আমেরিকার সৈন্যবল বাড়ানো, বুশ-ম্যাকেইনেরা তা না করে ইরাক আক্রমণে গেছেন। ভুল স্ত্র্যাটিজি, ভুল পরিকল্পণার মাশুল গুনছে আজ আমেরিকা। ম্যাকেইন প্রায়ই গলাবাজি করেন, দরকার হলে নরকে গিয়ে হলেও লাদেনকে নাকি খুঁজে বের করবেন। ওবামা এর উত্তরে বলেন -
"John McCain likes to say that he'll follow bin Laden to the Gates of Hell -- but he won't even follow him to the cave where he lives."
ম্যাকেইন যেখানে আফগানিস্তানের গুহায় গিয়ে লাদেনকে খুঁজতে চান না, সেখানে নরকে গিয়ে লাদেনকে পাবেন কি করে! 
ওবামা সম্প্রর্কে রিপাবলিকান প্রচারণা ছিল নিরাপত্তা ইস্যুতে তিনি শক্ত নন। তিনি আমেরিকান সংস্কৃতিতে 'আউট অব টাচ'। ওবামা কালকে আবির্ভুত হয়েছেন ডেমোক্র্যাটদের পক্ষে একজন শক্ত ক্যান্ডিডেট হিসেবে, এবং নিজের এবং তার পরিবারের  অজস্র সাধারণ দৃষ্টান্ত হাজির করে দেখিয়েছেন আসলে তিনি নন, বরং ম্যাকেইনই 'আউট অব টাচ'। এমন নয় যে ম্যাকেইন সাধারণ মানুষের সমস্যাগুলোকে 'কেয়ার' করেন না, আসলে ম্যাকেইন তার সামাজিক অবস্থানের কারণে আর 'রিপাবলিকান দর্শন' অন্ধভাবে অনুসরণের কারণে জানেন না, কিভাবে 'কেয়ার করতে' হয়। 
বক্তৃতার প্রতিটি লাইন যেন এক অনুপম কাব্য; খরস্রোতা ঝর্ণার সুরলহরী - নিস্তব্ধ হয়ে গিয়ে কান পেতে থাকা! আমি 'কান পেতে রই' --- 
সি এন এন এর অনেক বুড়ো বুড়ো ভাস্যকার বলছেন এর আগে এমন বক্তৃতা তারা কনভেনশনে শুনেননি। একজন শুধু সেই আদ্যিকালের কেনেডির বক্তৃতার কথা মনে করতে পারলেন। আমার কেন যেন পুরো সময়টা জুরে বঙ্গবন্ধুর সাতই মার্চের ভাষণের কথা মনে পড়ছিলো - যদিও জানি দুটো বক্তৃতার প্রেক্ষত কত আলাদা। যা হোক, আমার আর কোন ভূমিকার দরকার নাই। ভিডিওই কথা বলে -
প্রথম পর্ব ঃ

২য় পর্ব ঃ

৩য়ঃ পর্ব ঃ

৪র্থ পর্ব ঃ

৫ম পর্ব ঃ 

৬ষ্ঠ পর্ব ঃ

এখন কথা হচ্ছে ওবামা বর্ণিত 'চেঞ্জ' আমেরিকান পলিসিতে সত্যই আসতে যাচ্ছে, নাকি এ কেবল কথার কথা? 

