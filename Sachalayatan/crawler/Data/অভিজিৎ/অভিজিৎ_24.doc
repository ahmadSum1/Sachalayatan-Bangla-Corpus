বইমেলায় 'স্বতন্ত্র ভাবনা'




আমার আর সাদকামালীর সম্পাদনায় 'স্বতন্ত্র ভাবনা'  বইটি আজ বইমেলায় বেরিয়ে গেছে ।  আমি বইটি নিয়ে এখানে বেশি কিছু বলতে চাই না। আমার আগের একটি পোস্টে এ নিয়ে কিছু মিছু লিখেছিলাম।  সচলায়তনের কেউ যদি বইটির খোঁজ করেন, তবে বাংলা একাডেমীর অঙ্কুর স্টলটিতে চলে যেতে পারেন।







অঙ্কুর প্রকাশনী হতে প্রকাশিত 'স্বতন্ত্র ভাবনা'  সঙ্কলনটির জন্য লিখেছেন ড.হুমায়ুন আজাদ, ড. অজয় রায়, ড. সনৎ কুমার সাহা, বশির আল হেলাল, ড. কবীর চৌধুরী, হাসান আজিজুল হক, ড.গোলাম মুরশিদ, ড. আনিসুজ্জামান, ড. শহিদুল ইসলাম, ড. মীজান রহমান, ড. অভিজিৎ রায়, জাহেদ আহমদ, ড. প্রদীপ দেব, বন্যা আহমেদ, হাসান মাহমুদ (ফতেমোল্লা), হাসান-আল আবদুল্লাহ, অনন্ত বিজয়, জাহিদ রাসেল, অপার্থিব জামান, এবং অর্ণব দত্তের মত লেখক এবং চিন্তাবিদেরা। এছাড়াও এ বইটিতে সংযুক্ত হয়েছে কাজী আব্দুল ওদুদ, বেগম রোকেয়া, আরজ আলী মাতুব্বর এবং ড. আহমদ শরীফের একটি করে প্রবন্ধ। সে সাথে পাঠকেরা বোনাস হিসেবে পাচ্ছেন পাকিস্তানী মুক্তচিন্তক এবং পদার্থবিজ্ঞানী ড.পারভেজ আমির আলী হুডবয়, আন্তর্জাতিক খ্যাতিসম্পন্ন  বিজ্ঞানী এবং দার্শনিক অধ্যাপক রিচার্ড ডকিন্স এবং অধ্যাপক ভিক্টর স্টেঙ্গরের একটি করে প্রবন্ধের অনুবাদ। 
স্বতন্ত্র ভাবনা :
মুক্তচিন্তা ও বুদ্ধির মুক্তি
সম্পাদনা : সাদ কামালী এবং অভিজিৎ রায়
সভাপতি :  অজয় রায়
প্রকাশক
অঙ্কুর প্রকাশনী
৩৮/৪ বাংলাবাজার, ঢাকা- ১১০০
ফোন- ৭১১১০৬৯, ৯৫৬৪৭৯৯





 

যদি কোন সহৃদয় পাঠক বইটি কখনো পড়ে তার সুচিন্তিত মতামত কিংবা প্রতিক্রিয়া জানান তবে বাধিত হব।  বিদেশ বিভুই থেকে বই বের করলে যা হয় তাই হল - বইটা বইমেলার 'হট টাইমে' বেরুলো না; নিজের বইয়ের কভারটি পর্যন্ত নিজের চোখে দেখা হল না, বইটা সংগ্রহ করে পড়া তো বহু  পরের কথা। কি আর করা! সবই কপালের ফের!!

