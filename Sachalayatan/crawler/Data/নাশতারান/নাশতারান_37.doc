শিকারি



[ গল্পটা আন্তর্জাল থেকে প্রাপ্ত। পড়ামাত্র এরশাদ দাদুর কথা মনে পড়ে গেল। ]

ঢাকার এক স্বনামধন্য ডায়াগনস্টিক সেন্টারে এরশাদ। সঙ্গে অষ্টাদশী এক তরুণী। পরীক্ষানিরীক্ষা করে জানা গেলো তরুণী সন্তানসম্ভবা।
ডাক্তার: মেয়েটি আপনার কী হয়?
এরশাদ: (সলজ্জ হেসে) জ্বি, আমার স্ত্রী। তা, কেমন দেখলেন, ডাক্তার সাহেব?
ডাক্তার: একটা গল্প বলি। আমার পরিচিত এক ভদ্রলোক ভীষণ শিকারপ্রেমী। শিকার করার কোন সুযোগই তিনি হাতছাড়া করেন না। একদিন হলো কী, সকাল বেলা তাড়াহুড়ো করে ঘর থেকে বেরুতে গিয়ে বন্দুকের বদলে ছাতা হাতে শিকার করতে রওনা হলেন তিনি। বনের একটু ভেতরে যেতে না যেতেই বলা নেই কওয়া নেই, এক রয়েল বেঙ্গল টাইগার এসে হাজির তার সামনে! তিনি হুড়মুড়িয়ে হাতের ছাতাটা বাঘের দিকে তাক করে ছাতার বাঁটে দিলেন চাপ। তারপর কী হলো বলুন তো?
“ কী? ” খানিকটা কৌতূহল, খানিকটা বিভ্রান্তি নিয়ে জানতে চাইলেন এরশাদ।
“ সঙ্গে সঙ্গে বাঘ কুপোকাত। ওখানেই মরে চিৎপটাং।” ডাক্তার বললেন।
“ এইটা কীভাবে সম্ভব! ”  চূড়ান্ত অবিশ্বাসের সুরে এরশাদ বললেন, “ নিশ্চয়ই অন্যদিক থেকে কেউ গুলি করেছিলো বাঘটাকে।”
ডাক্তার সাহেব মুচকি হেসে বলেন, “ আমিও ঠিক সেটাই বলতে চাচ্ছিলাম।”

