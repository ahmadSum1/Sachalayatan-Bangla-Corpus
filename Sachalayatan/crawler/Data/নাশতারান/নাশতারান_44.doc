একুশ, একটি ছুটির দিন



এ বছর ২১ শে ফেব্রুয়ারি রোববার পড়েছে।
যাক, একদিন বাড়তি ছুটি পাওয়া গেলো।
কতদিন ঘুরতে বের হইনা !
অফিস-বাসা-অফিস-বাসা। উফ!
অ্যাই, একুশে ঘুরতে বেরুবি?
চল না!
শাড়ি পরব।
কতদিন শাড়ি পরে ঘুরতে বের হই না!
তোর সাদা-কালো শাড়ি আছে তো?
না থাকলে কিনে ফ্যাল। কে-ক্র্যাফটে সুন্দর সুন্দর শাড়ি এসেছে দেখলাম।
আমিও কিনব।
আমার অবশ্য আছে একটা। গত বছরের। কিন্তু পুরনো শাড়ি পরতে ইচ্ছে করছে না।
ও একটা পার্লের সেট দিয়েছে ভ্যালেন্টাইনে। ওটা পরব।
পুরনো শাড়ির সাথে পরলে ভাল্লাগবেনা।
শাড়ি পরে, সাজুগুজু করে ছবি তুলব। ফেইসবুকের প্রোফাইল পিকচার চেঞ্জ করা হয়না অনেকদিন।
ভার্সিটি লাইফটা খুব মিস করি, জানিস?
কত্ত মজা করতাম আমরা!
আর এখন? ছুটিছাটা ছাড়া দম ফেলার ফুরসৎ পাই না!
২১ শে ফেব্রুয়ারিতে দেখা হবে তাইলে। সি ইউ!
_____________________________________________________________
সালাম-বরকত-রফিক-জব্বার, আজ ২১ শে ফেব্রুয়ারি!

