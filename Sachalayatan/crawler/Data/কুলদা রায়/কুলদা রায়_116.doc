উচ্চ ফলনশীল ধানপাঠ : একটি মজহারীয় গরল পাঠ/ দ্বিতীয় পর্ব




প্রথম পর্বের আলোচনায় বোঝা গেল ফরিদা আখতার জিন ব্যাংক বিষয়ে বিভ্রান্তিকর তথ্য দিয়েছেন। তিনি প্রতারণা করে বলেছেন—এই জিন ব্যাংকের মাধ্যমে ইরি হাজার হাজার ধান বীজ নিয়ে এই বীজগুলোকে জিম্মি করেছে।  আসল সত্য হল--যে বীজ এখনো মাঠে আছে—যে বীজও জিন ব্যাংকে রাখা আছে।
১।  কোন বীজ হারিয়ে গেলে বা বিলুপ্ত হয়ে গেলে জিন ব্যাংক থেকে আবার তা ফিরিয়ে আনা যাবে। বিলুপ্ত হওয়ার আশংকাটি নেই।
২। এই সংরক্ষিত জাতগুলির বৈশিষ্ট্যগুলি লেখা আছে। সে জন্য এই জাতগুলো শুধু বাংলাদেশে কেন—পৃথিবীর যে কোন দেশে ঐ জাতের উপযোগী পরিবেশ পাওয়া গেলে সেখানে চাষের জন্য নির্বাচন করা যাবে। 
এখন বৈশিষ্ঠ বলতে দুধরনের বৈশিষ্ট্য আছে। একটি হল বাহ্যিক বৈশিষ্ট্য--একে ফিনোটাইপিক বৈশিষ্ট্য বলা হয়। যেমন ফরহাদ মজহার দেখতে খাটো। এইটা হল তার ফিনোটাইপিক বৈশিষ্ট্য। অথবা তার একটি চোখ একটু লক্ষ্মী ট্যারা।  দই. জিনোটাইপিক বৈশিষ্ট্য। যেমন ফরহাদ মজহারের শরীরের কোষগুলিকে বিশ্লেষণ করে তার ক্রোমোজমের মধ্যে যে সকল জিনেটিক বৈশিষ্ট্য পাওয়া যাবে সেগুলোকে জিনোটাইপিক বৈশিষ্ট্য বলা হয়। যেমন ফরহাদ মজহার যে বাটপার ধরনের লোক—সে বৈশিষ্ট্যের জন্য দায়ী যে জিনটি তার পূর্বপুরুষের কাছ থেকে এসেছে—সেই জিনের ধরন, তার রাসায়নিক  গঠন, অবস্থান ইত্যাদি। এটা করা অত্যন্ত কঠিন একটি কাজ। এই জিনোটাইপিক বৈশিষ্ট্য বের কাজটি করা গেলে তখন উন্নত জাতের ধান বীজ বের করা অপেক্ষাকৃত সহজ হয়ে ওঠে। 
তাহলে জিন ব্যাংকে ধান বীজ রাখা অন্যায়টা কোথায়? জিন ব্যাংক বীজকে জিম্মি করে রাখতে পারে না। আর দুনিয়াতে জিন ব্যাংক একটি মাত্র নেই। সব দেশেই আছে। সুতরাং ইরি যদি কোন বীজ দিতে না চায়—তাহলে ব্রি’র কাছ থেকে পাওয়া যাবে। সবোর্পরি মাঠে তো আছে।
সুতরাং ফরিদা আখতার এন্ড গং জিন ব্যাংক সম্পর্কে ভুল বা বিভ্রান্তিকর তথ্য দিয়েছেন। সাধারণ পাঠক তাদের লেখা থেকে জিন ব্যাংক বিষয়ে ভুল ধারণা নেবে। তাদের প্রতি ঘৃণা পোষণ করবে। 
আধুনিক ধান ফলন বাড়াতে পারে নি বলে তিনি দাবী করেছেন। খাদ্য ঘাটতি এখনো রয়ে গেছে। এই প্রসঙ্গে কাজী মামুনের একটি নোটে আলাপ করেছিলাম। সেখানে বলেছিলাম--
কৃষক সব সময়ই লাভ ক্ষতি বিবেচনা করেই প্রযুক্তি গ্রহণ করে। সুতরাং আমি বা ফরহাদ মজহার কি বলব বা বলেছি--তাতে কৃষকের কিছু আসে যায় না।
ধরা যাক পঞ্চাশ সালের কথা। তখন লোক সংখ্যা ছিল মাত্র চার কোটির মত। তখনও আমাদের খাদ্য ঘাটতি ছিল। ১৯৭১ সালে আমাদের লোক সংখ্যা সাড়ে সাত কোটি হল। তখনও প্রায় একই পরিমান খাদ্য ঘাটতি ছিল। কিন্তু লোক সংখ্যা বেড়েছে। কিন্তু জমি কমেছে। সেক্ষেত্রে বিদেশ থেকে খাদ্য আমদানীর পরিমাণ পঞ্চাশ সালের সমান ছিল। তার মানে উৎপাদন ডাবল হয়ে গেছে। আবার ২০০০ সালে লোকসংখ্যা তের কোটির দিকে হল। তখন কিন্তু খাদ্য উৎপাদনে বাংলাদেশ স্বয়ংসম্পূর্ণ হয়ে উঠেছিল। এই যে দিন দিন জমি কমছে, কিন্তু খাদ্য উৎপাদন দুইগুন, চারগুণ বেড়েছে আরও বাড়বে বা বাড়ানোর প্রয়োজন হবে তখন দেখা দরকার কি প্রকারে এটা বেড়েছে। এটা বিজ্ঞানীদের উদ্ভাবিত উচ্ছ ফলনশীল ধান চাষের কারণেই বেড়েছে। এই বাড়াটা কি অন্যায়? না প্রাণ বাঁচানোর জন্য জরুরী ছিল?
ধরা যাক বরিশালের বাঁশফুল চিকন একটি জনপ্রিয় ধান। এই ধানটি মাঝারি উঁচু জমিতে চাষ হত। ফলন একরে ১৫/১৬ মন হত। এই জাতটির বাজারমূল্য ভালই ছিল। কিন্তু জাতটি এখন কৃষকের পছন্দ নয়। কারণ এই জাত চাষ করে তার চাহিদা মিটছে না। তার বদলে মন্তেশ্বর ধানটির চাষ কিন্তু বেড়ে গেছে অনেকগুন। কারণ মন্তেশ্বরের উৎপাদন একর প্রতি ৪০-৪৫ মন। তাছাড়া মন্তেশ্বর শুধু মাঝারি উঁচু নয়- কিছুটা মাঝারি নিচু জমিতেও চাষ করা যায়। এইভাবে মানুষের প্রয়োজনের কাছে পুরণো অনেক কিছুই বদলে যায়। এতো গেল, আমন ধানের কথা। বোরো ধানের বেলা দেখুন, সোনা গাইয়া যাতের ফলন মাত্র ২০ মন একর প্রতি। কিন্তু ব্রিধান ২৯ এর ফলন একরে একশ মন। তাহলে কৃষক কেন এই সোনাগাইয়া চাষ করবে? কেন তাকে বলা হবে--তুমি বাপু উচ্চফলনশীল জাতের চাষ করো না? এই উচ্চফলনশীল ধান চাষ করেই কৃষকগণ এখন পায়ে স্যাণ্ডেল পরছেন। নতুন শার্ট পরতে পারেছেন।
ধরা যাক একটা কুমড়া গাছ থেকে আপনি কুমড়া আবাদ করতে চান। যদি বড় কুমড়া চান তাহলে গাছে একটি মাত্র কুমড়া রেখে বাকিগুলো ছিড়ে ফেলতে হবে। আর যদি এক গাছ থেকে অনেকগুলো কুমড়ো চান তাহলে অনেকগুলো কুমড়া গাছে রেখে দিতে হবে। সেক্ষেত্রে খুমড়োগুলো ছোট হয়ে যাবে। এখন আপনি যদি আরও কুমড়ো, আরও বড়ো কুমড়া চান তাহলে? তখনতো আপনাকে গাছের জন্য বেশি বেশি খাবার দিতে হবে। উন্নত জাতের চিন্তা করতে হবে। প্রশ্ন হল এই উন্নত জাত কি আকাশ থেকে আসবে? যদি আসে তবে অসুবিধা কি?
পাজাম নামে একটি ধান এক সময় বিদেশ থেকে এসেছিল। উত্তর বঙ্গে ভালই চাষ হয়। পাজামের ফলন এবং বাজার দর এবং মানুষের চাহিদা বেশি হওয়ার কারনেই পাজাম জাতটি মানুষের সমাদর পেয়েছে।
বিনা (BINA) এই পাজাম জাতটার মধ্যে একটি পরিবর্তন আনল। ধানে সাধারণত ৮% আমিষ থাকে। বিনার বিজ্ঞানীগণ এই আমিষের পরিমাণ বাড়িয়ে ১২%এ নিয়ে গেলেন। জাতটির নাম দিলেন বিনাশাইল। জাতটির আরেকটি গুণ হল, পানি সহ্য করার ক্ষমতাও আছে। এখন প্রশ্ন হল--এই যে জাতে যে নতুন বৈশিষ্ট্য বিনার বিজ্ঞানীরা প্রযুক্ত করলেন তা কিভাবে? এটা নাম হল-- মিউটেশন। জিনের মধ্যে একটি পরিবর্তন ঘটিয়ে দিয়েছেন যাকে ওনারা বলছেন মিউটেশন।
এইটা কি ক্ষতিকর? আমাদের স্বাস্থ্যের উপর কোনো ক্ষতি করছে? এই প্রশ্নটার জবাব হল, প্রকৃতিতে এই ধরনের মিউটেশন স্বাভাবিক ঘটনা। যেমন বজ্রপাত হলে, বা বিদ্যুৎ চমকালে যে ধরনের রেডিয়েশন প্রক্ষিপ্ত হয়--তাতে অনেক ফসলের মধ্যে, প্রাণীর মধ্যেও ক্রিয়া প্রক্রিয়া ঘটে। মিউটেশন ঘটে যায়। যেমন হরি ধান নামে একটি উন্নত জাত নিয়ে শাইখ সিরাজ খুব হৈ চে করলেন। এই হরিধানও হয়তো এরকম মিউটেশনের ঘটনা হবে হয়তো। হরিবাবু ধানটির উচ্চ ফলনশীলতা খেয়াল করে তা গ্রহণ বা নির্বাচন করেছেন।
যে কাজটি প্রকৃতি করে উন্মুক্ত মাঠে সে কাজটি বিজ্ঞানীরা করছেন তার সংরক্ষিত ল্যাবে। এটা বললাম এ কারণে যে, আমরা যদি এই কায়দাটি সম্পর্কে ধারণা না রাখি, তাহলে মরহাদ মজহার বলবেন যে, না না, এই সব উচ্চ ফলনশীল ধান আমাদের জৈব বৈচিত্রকে নষ্ট করছে। এবং তিনি এই প্রচারটিই করছেন। এটার একটা উদ্দেশ্য আছে। সেটা পরে।
 ......................................................
প্রথম পর্ব পড়ুন : উচ্চ ফলনশীল ধান বিষয়ে কিছু কথাবার্তা-- মজহারীয় আস্ফলন : পর্ব/১
* পাক্ষিক চিন্তা পত্রিকায় ফরিদা আখতারের প্রবন্ধটির লিংক--
http://www.chintaa.com/index.php/chinta/showAerticle/114/bangla

