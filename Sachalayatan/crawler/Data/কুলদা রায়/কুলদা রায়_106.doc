কবিয়াল বিজয় সরকারের গান



কবিয়াল বিজয় সরকারের জন্ম নড়াইলে। তিনি দক্ষিণবঙ্গে প্রবাদতুল্য কবিয়াল। মতুয়া সম্প্রদায় তাঁর গান গেয়ে পথ চলে। মতুয়া সম্প্রদায় হল নমশুদ্রদের একটি সহজিয়া মত। লাল নিশান নিয়ে তারা বারুনীতে যায়। পদব্রজে ওড়াকান্দিতে। বানী শুধু হরিব্বোল। মতুয়াদের গুরু হরি ঠাকুর। তাকে নিয়ে রাইরসরাজ কবি হরিলীলামৃত রচনা করেছেন বহুবছর আগে। এটা নমশুদ্রদের একটি ইতিহাস। ছোট বেলায় আমিও এই মতুয়াদের সঙ্গী হয়েছি।
বিজয় সরকারের আটটি গান পেলাম। 
১.
পোষা পাখী উড়ে যাবে সজনী একদিন ভাবি নাই মনে
সে আমারে ভুলবে কেমনে সজনী একদিন ভাবি নাই মনে
খেলতো পাখী সোনালী খাঁচায়
কতো কি বলিতো আমায়
বসে রূপালী আড়ায়
স্ফটিকের বাতি ভরে খাবার দিতাম থরে থরে
নিঠুর পাখী আমার খেলতো আনমনে
জংলি পাখী করলো সর্বনাশ
শুধু করি হাই হুতাস
কোথায় করবো তারে তালাশ
বনের পাখী বনে গেল
দিল আমার বুকে শেল
নিঠুর পাখী আমার গেল কোন বনে
আমি পাখীর মায়া ভুলবো কেমনে
পাখীর মায়ায় পড়ে কতো লোক
তারা পেল আমার মত শোক
তাদের জল ভরা দুই চোখ
অসীম গহীন বনের পাখী
(তারে) আপন বলে কেন ডাকি
পাগল বিজয় কান্দে পাখীর সন্ধানে
পাগল বিজয় কান্দে বসে বিজনে
২.
দরদীয়া রে কোন দেশে যাবো
তোর লাগিয়া রে
আমার জীবনে মরনে সুখ নাই
ঐ মুখ না দেখিয়া রে
ঝিল্লিমুখর ঘর-বাড়ি সব রজনী নিঝুম
একা একা বসে আছি চোখে নাইরে ঘুম
কাঁদে আমার সাথে বনের কুসুম
রজনী জাগিয়া রে
আধ ফালি এক চাঁদের হাসি
শেফালী বনে
———————- ?
আছি প্রতীক্ষায় এই শূণ্য ভুবনে
মিলন
তটিনী চলেছে ঢেয়ে
সে কার তল্লাসিয়া রে
৩.
তুমি জানো নারে প্রিয়
তুমি মোর জীবনের সাধনা
তোমায় প্রথম যেদিন দেখেছি
মনে আপন মেনেছি
তুমি বন্ধু আমার বেদন বুঝো না
ফাল্গুন দোল পূর্ণিমায়
মৃদু মৃদু বায়ু বয়
ফুলবনে পুলকের আল্পনা
মাধুয়া মাধুবী রাতে বঁধুয়া তোমারি সাথে
করেছিনু যামিনী যাপনা
(তুমি) আমায় ফেলে চলে গেলে
কি আগুন মোর বুকে জ্বেলে
একদিনও দেখতে তুমি এলে না
যদি পেতাম দুঃখিনীর কুটিরে
দেখাইতাম অন্তর চিঁড়ে
বুকের ব্যথা মুখে বলা চলে না
কাষ্ঠ-নলে দাবানল
পুড়ে যায় বন জঙ্গল
মন পোড়া পিরিত বন্ধু তাহা নয়
কত বিরহীনির তুমি অন্তর তলে
বিনা কাষ্ঠে আগুন জ্বলে
জলে গেলে জ্বলে দ্বিগুণ
নিভে না– না নিভে না
খুঁজিলাম জনম জনম
ক্ষিতি অপ তেজ মরুৎ ব্যোম
কোনখানে পাইনে তোমার ঠিকানা
পাগল বিজয় বলে চিত্ত চোর
ফিরবে কি জীবনে মোর
মনে রইলে ব্যথা ভরা বাসনা
৪.
 কোন দেশেতে যাব গুরু
যাব আমি তোমার সন্ধানে
জনম আমার গেল বিফলে
আমায় মানবকুঞ্জে কনে বা পাঠালে
বহুজনম করিয়ে এমন তবুও হলনা স্মরণ
শুধু মায়ারই কারণ
আমার এ জনম বিফলে গেল
কৃষ্ণ সেবায় না লাগিল
আমার এ দুঃখ কি যাবে মরিলে
ভাই-বন্ধু-পুত্র পরিজন
তারা ভাবে না কখন
আমি ভাবি সর্বক্ষণ
যাবে ভাবিলে হয় চির শান্তি
জীবনে কেটে যায়রে মোহশান্তি
তারে পুজলেম না দুই নয়নের জলে
সাধু গুরুর চরণ ধৌত জল
শুনি সর্ব তীর্থের ফল
কবে করিব সম্বল
শুধু এ করিও দান বন্ধু
নয়নে আসে যেন জল একবিন্দু
সে জলে দেব আমি
সাধু গুরুর চরণ যুগলে
আমার বৃথা এই জনমে
পাগল বিজয় বলে মন ইন্দ্রিয়রে
তুই রইলি মোহ অন্ধকারে
সাধু গুরুর কৃপা হলে
কত প্রেম ফল ফলে
৫.
এই পৃথিবী যেমন আছে তেমনি ঠিক রবে
সুন্দর এই পৃথিবী ছেড়ে একদিন চলে যেতে হবে
যখন নগদ তলব তাকিত পত্র নেবে আসবে যবে
মোহ ঘুমে যে দিন আমার মুদিরে দুই চোখ
পাড়াপড়শী প্রতিবেশী পাবে কিছু শোক
তখন আমি যে এই পৃথিবীর লোক ভুলে যাবে সবে
যতো বড় হউকনা কেন রাজা জমিদার
পাকা বাড়ি জুড়ি গাড়ি ট্রানজিস্টার
তখন থাকবে না কোন অধিকার বিষয় ও বৈভবে
চন্দ্র সূর্য গ্রহ তারা আকাশ বাতাস জল
যেমন আছে তেমনি ঠিক রইবে অবিকল
মাত্র আমি আর থাকবোনা কেবল জনপূর্ণ ভবে
শব্দ স্পর্শ রূপ রস গন্ধ বন্ধ হলো যেন
এই পৃথিবীর অস্বস্তি বোধ থাকবেনা আর হেন
পাগল বিজয় বলে সেই দিন যেন এসে পড়ে কবে
৬.
 আমি জানিতে চাই দয়াল তোমার
আসল নামটি কি
আমরা বহুনামে ধরাধামে
কত রকমে ডাকি
কেউ তোমায় বলে ভগবান
আর গড কেউ করে আহ্বান
কেউ খোদা কেউ জিহুদা
কেউ কয় পাপীয়ান
গাইলাম জনম ভরে মুখস্থ গান
মুখ বুলা টিয়াপাখী
সর্বশাস্ত্রে শুনিতে যে পাই
দয়াল তোমার নাকি মাতাপিতা নাই
তবে তোমার নামকরন কে করলে সাঁই
বসে ভাবি তাই
তুমি নামি কি অনামি সে সাঁই
আমরা তার বুঝি বা কি
কেহ পিতা কেহ পুত্র কয়
আবার বন্ধু বলে কেউ দেয় পরিচয়
তুমি সকলেরই সকল আবার
কারো কেহ নয়
তোমার দেওয়া আসল পরিচয়
কে জানে তা কি না কি
বিজয় বলে মনের কথা কই
আমি খাঁটি ভাবের পাগল নই
আমার গোল বেঁধেছে মনের মাঝে
তাতেই পাগল হই
আমার বুকে যা আই মুখে তা কই
কাঁটা কান চুলে ঢাকি
৭.
 আমার দুই নয়নে বহে ধারা গো
আমি মুছব কত অঞ্চলে
প্রাণজ্বলে সে আর আসিবে গো
কলংকিনি না মরিলে
নিশিতে সাজাইলাম রে বন্ধু
ফুলের বাসর ঘর
দেখতে অতি মহোহর বন্ধু
আমার ফুলের মালা হইলো বাসী
মালা দিব কার গলে
প্রাণ জ্বলে
আসবে বলে প্রাণের বন্ধু (আমার)
রইলাম চেয়ে
আমার বন্ধু বিনোদিয়া বন্ধুরে
আমার বন্ধু বিনে সোনার যৌবন
মরিব সই অকালে
প্রাণ জ্বলে
আমি বন্ধুর তালাশে যাব
প্রতি ঘরে ঘরে
বন্ধু রইল কার বাসরে
বন্ধুরে
পাগল ফকির ভানু কেন্দে বলে
আর কি পাব তাহারে 
৮.
একটা চিঠি লিখি তোমার কাছে ব্যাথার কাজলে
আশা করি পরান বন্ধু আছো কুশলে
আগে নিও ভালোবাসা অবলার না বলা ভাষা
আমার যত গোপন আশা ভিজাইয়া দেই নয়ন জলে
প্রথম যেদিন এসে তুমি মিলাইলে হাত
ফুটিল মনের বনে প্রেম পারিজাত
সেই বাসরে শুণ্যহিয়া আমি থাকি তবু পথ চাহিয়া
কান্দে আমার মন পাপিয়া গুঞ্জরিয়া বুকের তলে
যে বকুলের তলায় বসে শুনেছিলাম বাঁশী
সেই বকুলের মুকুলেতে গন্ধে অলি হাসে
ছিঁড়ে গেছে গাঁথা মালা বুকে জ্বলে দারুন জ্বালা
কুলবধু হইলা একলা কান্দি বসে নিরালে
ভুলে যাওয়া পথটি ধরে ভুল করে এসে
পার যদি দেখে যেও দিনের শেষে
(আমি) কেমন আছি পরের ঘরে দেখে যেও নয়ন ভরে
বনবিহঙ্গী থাকে যেমন বাঁধা শিকলে
কি যে লিখি কি বা বাকি পাইনা খুঁজিয়া
অভাগিনীর মনের বেদন (তুমি) লও বুঝিয়া
চিঠি লিখি করি ইতি নিও আমার প্রেম পিরীতি
(অধম) রসিক বলে শেষ মিনতি চরণ কমলে
পোষাপাখি একদিন উড়ে যাবে গানটি শুনুন--
http://www.youtube.com/watch?v=tgS5HO5tFTo&feature=related

