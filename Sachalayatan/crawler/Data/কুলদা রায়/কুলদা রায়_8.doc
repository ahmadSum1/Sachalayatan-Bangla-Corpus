মুক্তিযুদ্ধের চলচ্চিত্র কারিগর 



মুক্তিযুদ্ধের চলচ্চিত্র কারিগর। 
কাহিনী সংক্ষেপ--
বরিশালের এক গ্রামে মোতালেব কারিগর নামে একজন হাজামকে একঘরে করার ফতওয়া দেওয়া হয়। তার বিরুদ্ধে অভিযোগ যে তিনি একাত্তরে পবিত্র কোরআন শরিফ হাতে নিয়ে মিথ্যে কথা বলেছেন। তিনি লোকচক্ষুর আন্তরালে চলে যান। 
মোতালেব কারিগরকে বহুদিন পরে নূপুর নামে একজন গবেষক খুঁজে বের করেন। তিনি অনেক চেষ্টা করে সাক্ষাৎকার নেন। কারিগরের এই অপরাধের পেছনের ঘটনাটি বের করেন।
একাত্তরে ওইগ্রামে পাকবাহিনী হিন্দুদের হত্যা করতে আসে। তখন কারিগর একটি কোরআন শরিফ হাতে নিয়ে বলেন-এই গ্রামে এখন কোনো হিন্দু নেই। যারা হিন্দু ছিল, তাদেরকে তিনি খাৎনা করে মুসলমান করেছেন। পাকসেনারা তখন গ্রামে হত্যাকাণ্ড না করে চলে যায়। যাওয়ার সময় পাকসেনারা কারিগরকে আদেশ দইয়--যাদের তিনি মুসলমান করেছেন তাদের নামের তালিকা দিতে হবে। সেটা না পেলে পরে এসে পাকনারা গ্রামটি্তে আক্রমণ করবে। সবাইকে মেরে ফেলবে। 
তখন কারিগর আর তার স্ত্রী গুলবাহার রাত জেগে একটি তালিকা তৈরী করেন। আশেপাশের সকল হিন্দুদের একটি তালিকায় লেখেন।   তাদের নামের একটি করে মুসলমান নাম দেন।
এইভাবে একটি জনপদের জনগোষ্ঠী প্রাণে বেঁচে যায়। 
পরে কারিগর বলেন যে, সেদিন যে কোরআন শরিফ মাথায় নিয়ে হিন্দুদের বাঁচাতে গিয়ে পাকসেনাদের কাছে মিথ্যে বলেছিলেন সেটা আসলে কোরআন শরিফ নয়। সাধারণ একটি বই।
এইভাবে একটি ধর্মগ্রন্থ দিয়ে আরেকটি ধর্মগোষ্ঠীর মানুষদের একজন সাধারণ কারিগর মৃত্যর হাত থেকে রক্ষা করেন। 
এই কারিগর চলচ্চিত্রটি ধর্মের উন্মত্ততার বদলে উদার মানবিক দিকটিকেই উন্মোচন করেছে। আবহমান বাঙালীর সম্প্রীতির আখ্যানটিই আমাদের সামনে নতুন করে প্রকাশ করেছে। 
কারিগর চলচ্চিত্রের কাহিনী, সম্পাদনা ও পরিচালনা : আনোয়ার শাহাদাত।
প্রযোজক : চ্যানেল আই। 
এই লিংকে কারিগর চলচ্চিত্রটি সম্পুর্ণ আপলোড করা হয়েছে। 
http://www.youtube.com/watch?v=tY34B71ws44

