জাতিসংঘ না হোক, ইরাক তো আছে



বাংলাদেশের সেনা বাহিনী সম্পর্কিত নতুন একটি তথ্য হাতে এলো, সবার আলোচনার জন্য উন্মুক্ত করা হলো:
এতোদিন প্রচলিত ধারণা ছিল, সেনা বাহিনী যদি সামরিক আইন জারি করে রাষ্ট্র ক্ষমতা দখল করে তাহলে জাতিসংঘ মিশন থেকে তাদের আয় বন্ধ হবে এবং সেনা বাহিনীর একটি বড় অংশের মধ্যে বিরোধ-বিতণ্ডা শুরু হবে - তাই সেনা বাহিনী বর্তমান তত্ত্বাবধায়ক সরকারকে পেছন থেকে সমর্থন করবে এবং কার্যত তারাই রাষ্ট্র চালাবে এবং বিশ্ব-মোড়লদের খুশী রাখবে গণতন্ত্রের ধূয়া তুলে। 
কিন্তু গত কয়েক দিনের ঘটনাবলী এবং সামনে যে অর্থনৈতিক ও খাদ্য সংকট আসছে তা হিসেবে এনে বাংলাদেশ সেনা বাহিনী রাষ্ট্র ক্ষমতা পুরোপুরি নিজেদের হাতে নিতে চাইছে। সেক্ষেত্রে ইউএন মিশনের আয়-এর কী হবে? বিষয়টি জাতিসংঘ ও তার পিতা মার্কিন যুক্তরাষ্ট্র গভীর ভাবে পর্যবেক্ষনান্তে এই সিদ্ধান্ত দিয়েছে যে, যদি বাংলাদেশে সামরিক শাসন জারি করা হয় তাহলে জাতিসংঘের সতীত্ব রক্ষায় বাংলাদেশের সেনা সদস্যদের মিশনে নেওয়া থেকে বিরত থাকতে হবে, কিন্তু তাতে কি? মার্কিন দাদুর হাতে ইরাক-অস্ত্র তো রয়েইছে। বর্তমানে যে সংখ্যক বাংলাদেশী সৈন্য ইউএন মিশনে নেওয়া হচ্ছে তার চেয়ে দ্বিগুন সংখ্যক এবং আরও উচ্চ ভাতায় যদি ইরাকে বাংলাদেশী সৈন্য নেওয়া হয় হয় তাহলে তো আর বাংলাদেশ সেনা বাহিনীতে ডলার উপার্জন নিয়ে কোনও বিরোধ-বিতণ্ডার প্রশ্ন আসে না, তাই না?
 বিষয়টি নিয়ে গভীর ভাবে নীরিক্ষণ চলছে, আগামি কিছুদিনের মধ্যেই নিষ্পত্তি হবে তবে তার আগে বাংলাদেশে এই কার্ফিউ জাতীয় নিরীক্ষা শেষ করে ফলাফল দেখে তারপর চূড়ান্ত দিকনির্দেশনা। সেক্ষেত্রে ইউএন মিশনে ভারতীয় সেনাদের অংশগ্রহণ নিশ্চিত হওয়ার সুযোগ উন্মুক্ত হবে, এখন সেখানে ভারতীয় সেনারা নেই - সাপ মারা এবং লাঠি না ভাঙার খেলাটা কি বুঝতে পারছেন তো? 
তবে হ্যাঁ, একটি সমস্যা থাকবে তাহলো, ইরাকিরা মুসলমান, বাঙালি মুসলমান হয়ে ইরাকি মুসলমান হত্যার মিশনে নামলে বাংলাদেশের ধর্মপ্রাণ মুসলমানদের প্রতিবাদ ঠেকানো যাবে কি? তা নিয়ে খানিকটা চিন্তিত বলে গোলাম আজম-পুত্ররা বিষয়টি নিয়ে জামায়াতী ভাবনা ভাবছে। তবে বুঝতেই পারছেন, জামায়াত মডারেট মুসলিম গণতান্ত্রিক দল, সিদ্ধান্তটি কি হতে পারে। 

