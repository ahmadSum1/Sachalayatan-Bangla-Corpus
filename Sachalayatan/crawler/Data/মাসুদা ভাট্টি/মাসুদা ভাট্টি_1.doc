তিয়েনামেন-আততায়ী এখন শাহবাগে



এদেশে আন্দোলন শুরু হয় কিন্তু শেষ হওয়ার আগেই আন্দোলন ছিনতাই হয়ে যাওয়ার ঘটনা নতুন নয়, বহু পুরাতন। একমাত্র ব্যতিক্রম ৭১। আওয়ামী লীগের নেতৃত্বে শুরু হওয়া মুক্তিযুদ্ধ এই নেতৃত্বই শেষ করতে সক্ষম হয়, যদিও মাঝে ভাসানী থেকে শুরু করে চীনপন্থী উগ্র বাম মুক্তিযুদ্ধকে নিয়ে জাপ্টা-জাপ্টি করার চেষ্টা করে ব্যারথো হয় এবং চীনপন্থী নেতৃত্ব পাকিস্তানের পক্ষাবলম্বণ করে চীন থেকে বিষ মেশানো ধানের পাতা এনে বাংলাদেশের মাটিতে ছড়ায়, যেহেতু মুক্তিযোদ্ধাদের বেশিরভাগিই খালি পায়ে যুদ্ধ করে, যাতে এই বিষে পা কেটে তারা যুদ্ধ করতে না পারে- এটাই ছিল উদ্দেশ্য। বিরোধীতার জন্য, আন্দোলন ছিনতাইয়ের জন্য একাত্তরের নয় মাস এই চীনপন্থীরা যে কষ্ট করেছে তার অংশবিশেষও যদি স্বাধীনতার জন্য করতো তাহলে নয় মাসেরও কম সময়ে স্বাধীনতা আসতো হয়তো। সে ভিন্ন বিতরকো, কিন্তু একাত্তর পরবরতী কালে তারা বাংলাদেশে শুরু করে নতুন “সংগ্রাম”, তারা এই সংগ্রামে যুক্ত করে নিতে সক্ষম হয় পাকিস্তানপন্থী দেশজ শত্রুদেরও।৭১-এর ১৬ই ডিসেম্বর থেকেই তারা নিজেদের “মুক্তিযোদ্ধা” হিসেবে পরিচিত করাতে চায় এবং হোটেল ইন্টারকন্টিনেন্টাল (আজকের রূপসী বাংলা) থেকে বন্দুক হাতে বেরিয়ে আসে এই ষোড়শ বাহিনী। তাদের নেতারা তখনও গোপনে ভুট্টোর সঙ্গে যোগাযোগ রেখে যাচ্ছেন, হক-তোয়াহা ভুট্টোকে চিঠি দিয়ে এদেশকে পাকিস্তানের হাতে তুলে দিতে প্রস্তুত কনফেডারেশনের নামে। ভাসানী মাওলানা ভুট্টোকে চিঠি দিয়ে জানাচ্ছেন, এদেশে খাবার নেই, শেখ মুজিব ব্যারথো দেশ চালাতে।নালিশ জানানোর মোক্ষম জায়গাই বটে!!!!
মজার ব্যাপার হলো গিয়ে, ৭১ থেকে ৭৫, এই চীনা প্রতিবিপ্লবীরাই বঙ্গবনন্ধুর সরকারকে ঘরে-বাইরে, ভাতে-পানিতে মারার সরবাত্মক সংগ্রাম চালিয়েছে, তাদের সঙ্গে জুটেছে পাকিস্তানপন্থী, স্বাধীনতাবিরোধী, রাজাকার, ধরমোপন্থী এবং অবশ্যই পাকিস্তান ফেরত সেনা করমোকরতা, এমনকি মুক্তিযুদ্ধের নামে যারা “সময়ের প্রয়োজন” মিটিয়েছে সেইসব লুনাটিক “মুক্তিযোদ্ধা সেনাপতিরাও”।দলটি তখন বেশ ভারি। আর প্রথমবার ক্ষমতার সাধ পেয়ে আওয়ামী লীগ তখন দিশেহারা, যদিও বঙ্গবন্ধু বিপদ টের পেয়ে, সবদল মিলে জাতীয় সরকার গঠন করার প্রক্রিয়া শুরু করেছিলেন কিন্তু ততোদিনে দেরি হয়ে গিয়েছে ঢের।তারপরের ইতিহাসতো জানাশোনা কিন্তু এই ইতিহাসের লাইনে লাইনে অক্ষরে অক্ষরে খোদাই করা চীনা বামদের নোংরামি, ইতরামি আর দেশবিরোধীতার ইতিহাস, কারণ ওরা দেশ চায়নি, স্বাধীনতা চায়নি, চেয়েছিল ক্ষমতা। যে কারণে জিয়াউর রহমানের রাজসভায় চীনাপন্থীদের জয়জয়কার। এনায়েতুল্লাহ্ খানের মতো বুরজোয়া-বাম, মান্নান ভূঁইয়ার মতো বকেয়া-বাম আর বিপ্লবের বাণী দিয়ে পূর্বাণী হোটেলে বসে ঠান্ডা বীয়র পানকারীদের দিয়ে জিয়া তখন প্রসব করে চলেছেন একের পর এক অর্ডিনেন্স।সমাজতন্ত্রের গল্প শুনিয়ে তারা হাসিমুখে জিয়াকে দিয়ে সংবিধান থেকে সমাজতন্ত্র, ধর্মনিরপেক্ষতা এবং বাঙালি জাতীয়তাবাদ খেদিয়ে দিয়েছে, সংবিধানে সংযোজিত হয়েছে বিসমিল্লাহ্।আর ততোদিনে আওয়ামী লীগের কপালে এঁকে দিয়েছে ধর্মনিরপেক্ষতার রাজটিকা, এই টিকা তার প্রাপ্য কিনা সে বিচার না করেই। 
কিন্তু চীনারা বুঝতে পারেনি, তাদের কাটা খালেও কুমির প্রবেশ করেছে, যে কুমিরকে তারাই প্রবেশাধিকার দিয়েছে, দিয়েছে রাজনৈতিক গুরুত্ব। যদিও তাতে এদের কিছু যায়-আসে না।তারা ক্ষমতার খুদকুড়ো পেলেই খুশি।জেনারেল জিয়া যখন জাঁকিয়ে বসেছে তখন তারা বুঝতে পেরেছে যে, একে দিয়েও হচ্ছে না। কিন্তু হাতের কাছে মোক্ষম কেউ নেই, তাই জিয়া যখন খুন হন তখন চীনারা কিন্তু রাস্তায় নামেনি কেউ। শেখ মুজিব হত্যার পর বাংলাদেশে কোনো পাতাও নড়েনি বলে আজকে আমরা বহু তত্ত্ব শুনি কিন্তু জিয়া মরার পর কে প্রতিবাদ করেছিল সে প্রশ্ন তোলা আবার নিশ্চিত ভাবেই বারণ। আচ্ছা নাইবা তুললাম, জিয়ার পর এরশাদ, এরশাদও কিন্তু এই চীনাদের ফেলে দেননি। এতোদিনে বাংলাদেশে এই চীনারা আন্দোলন-ছিনতাইকারী, ষড়যন্ত্রকারী ও সমাজতন্ত্রের নামে বৈজ্ঞানিক ধর্মের ফেরিওয়ালা হিসেবে বেশ প্রতিষ্ঠিত, সুতরাং এরশাদের কাছেও এরা বেশ কদর পেয়েছেন। মজার ব্যাপার হলো, এদের এক ও একমাত্র শত্রু হলো আওয়ামী লীগ। এই রাগ সেই ৫২ থেকেই পুষে আসছে ওরা, একাত্তরে এসে সেই রাগ বদলে যায় প্রতিহিংসায়, রীরংসায়। ৯০-এর আন্দোলনে এরা দূরে দাঁড়িয়ে তামাশা দেখেছে কিন্তু ৯১-এর খালেদা সরকারে কিন্তু আবার ঠিকই জায়গা করে নিয়েছিল এরা। আওয়ামী লীগ ক্ষমতায় গেলেই এদের বিপ্লবী চেতনা চাগাড় দিয়ে ওঠে, তারা রাস্তায় নামে, কখনও নিজেদের চেহারায়, কখনও তারা ধার নেয় জামায়াতি মুখোশ। তারা বাংলাদেশে রাজনীতির ভেনিস উৎসব শুরু করে তখন, নিজেদের চেহারা ঢেকে কুকর্মকে তারা অন্যের নামে চালাতে এরা যথেষ্ট সিদ্ধহস্ত। খালেদা-নিজামী সরকারের আমলে সারা দেশব্যাপী বোমা হামলা হয়, আদালতের এজলাশে বিচারককে টেনে নামিয়ে হত্যা করা হয়, বাংলা ভাই নামের নতুন বিপ্লবীর জন্ম হয়, শেখ হাসিনাকে শেষ করার জন্য ২১শে আগস্ট হয় – এরা চুপ থাকে। কিন্তু শেখ হাসিনার শাসনামলে কোনো মশা ভুল করে “বাতকম্ম” করলে এরা সরকার ফেলে দেয়ার জন্য রাস্তায় নামে, রাস্তায় নামিয়ে দেয় তাদের সেই পুরোনো মিত্র স্বাধীনতাবিরোধী ধর্মব্যবসায়ীদের। 
শাহবাগে যখন তরুণরা যুদ্ধাপরাধের সর্বোচ্চ শাস্তির দাবীতে আন্দোলন শুরু হয় তখন এরাও ধূর্ত শেয়ালের মতো বাঘের ছাল পড়ে ঢুকে পড়ে আন্দোলনের ভেতরে। মিন মিন করে বলতে শুরু করে, যুদ্ধাপরাধের সঙ্গে সঙ্গে হ্যান দাবি, ত্যান দাবি যোগ করতে। কিন্তু শাহবাগ বলে, না তারা বাংলা পরীক্ষার সময় বাংলা পরীক্ষা দেয়, অংক নিয়ে ভাবেও না। তখন তারা চুপ মেরে যায় বাধ্য হয়েই কিন্তু ক্রমশঃ তারা স্বরূপে ফিরতে থাকে, তারা শাহবাগকে সরকারের পেছনে আগুন ধরানোর সল্তে হিসেবে প্রতিষ্ঠিত করার ধান্দা করে। তারা গোপনে গোপনে বৈঠক করে, অর্থ খরচ করে লোক নিয়োগ করে প্রচারণা চালাতে শুরু করে, শাহবাগের আন্দোলন সরকারের পকেটে চলে গেছে, তারা সরকারকে বাঁচানোর কাজ করছে, যেহেতু আওয়ামী লীগ তাদের পছন্দের সরকার নয় সেহেতু এই সরকারের বিরুদ্ধে শাহবাগকে কাজে লাগাতেই হবে। ৯২-তে তারা জাহানারা ইমামের সঙ্গে ছিল না কারণ তখন তাদের পেয়ারের সরকার ক্ষমতায় ছিল। ২০০১-এ খালেদা-নিজামীর সরকারের বিরুদ্ধে তারা কথা বলেনি, তখন যুদ্ধাপরাধীদের গাড়িতে পতাকা দেখে তাদের দেশপ্রেমের চুলা বরফ হয়ে ছিল। কিন্তু আওয়ামী লীগ যখন যুদ্ধাপরাধের বিচার শুরু করেছে তখন আবার তাদের চুলায় ভোলা কামারের হাঁপড় ফোঁপাতে শুরু করেছে, তারা অতিবিপ্লবীর বেশে দিনরাত শাহবাগে পড়ে আছে, কখন কীভাবে তারা শাহবাগকে বহুধা করতে পারবে সেই নক্শা নিয়ে তারা এখন নিজেরাই মাইক ভাড়া করে ভীড়ের মধ্যে বসে থাকে, আচমকা শ্লোগান দিয়ে চমকে দেয় সবাইকে। সাহস নেই নিজেদের জবানকে জনতার সামনে প্রতিষ্ঠা করার, গোপনে তারা মিটিং করে প্রতিবিপ্লবের।বিপ্লবের কফিনে পেরেক ঠোকায় তারা একাত্তর থেকে হাত পাকিয়ে এসেছে, সেই অভিজ্ঞতা এখন ২০১৩-তেও শাহবাগে কাজে লাগাতে চাইছে। নিজেদের আলাদা মিছিল দরকার হয় ওদের, আন্দোলনের মাঝখানে দাঁড়িয়ে হঠাৎ ওরা বলে, “আমাগো বিজয়ী ঘোষণা না করলে আমরা খেলুম না”, ওরা যেহেতু কোনো দিনও কোনো আন্দোলনে জয়ী হয়নি সেহেতু ওরা আন্দোলনকে ছিনতাই করে ষড়যন্ত্রে জয়ী হতে চাইছে আজও, ৭৫-এর মতো। 
শাহবাগ আন্দোলন প্রতিবিপ্লব নয়, একাত্তরের মুক্তিযুদ্ধের ধারাবাহিকতার দ্বিতীয় পরযায়। এখানে অতি-বিপ্লবী হওয়ার সুযোগ নেই, নেই সহিংস হওয়ারও। কারণ, বাঙালি ধৈরযো হারিয়েছে বহু রাজনৈতিক বিপরযয়ে, এখন শাহবাগ যদি নতুন বিপরযয় তৈরি করে তবে এদেশে যুদ্ধাপরাধের সর্বোচ্চ শাস্তিতো দূরের কথা, তারা অবিলম্বে বেরিয়ে এসে এই শাহবাগকে ওরা বানাবে কারবালা, যেখানে ওরা হাসান-হোসেনের বৈধ দাবিকে বুড়িগঙ্গায় ভাসিয়ে দেবে কেটে কুচিকুচি করে। সন্দেহ হয়, এই শেষোক্ত চাওয়াটিকে সত্যে পরিণত করার দায়িত্ব পেয়েছে এই প্রতিবিপ্লবীর দল, তাদের তত্ত্বগুরুরা নিশ্চিত ভাবেই কোথাও থেকে অর্থলোভ পেয়েছে কিংবা পাচ্ছে কড়কড়ে নোট। সুতরাং, আন্দোলন ছিনতাই করো, বানচাল করে দাও ঐক্য এবং থামিয়ে দাও বিচার প্রক্রিয়া। আরো সন্দেহ করি, বেগম জিয়া ও তার পারিষদবর্গ যে গণতন্ত্র্র মঞ্চের কথা কিছুদিন আগে আমাদের শুনিয়েছিলেন, আজকে যারা পাল্টা মঞ্চ খোলার জন্য মিছিল করলো তারা সেই কথাই বাস্তবায়ন করতে যাচ্ছেন। অসুবিধা নেই, শত্রুপক্ষ যতো শক্তিশালী হয় প্রতিযোগিতা ততোই তীব্র হয়। লড়াই সমানে সমান হওয়াই ভালো, নইলে জিতে কিংবা হেরেও মজা নেই।ওরা তিয়েনামেন স্কোয়ারে বিপ্লবকে গুলি করে হত্যা করে আজ শাহবাগে এসেছে আন্দোলনের পিঠে ছোরা মারতে।

