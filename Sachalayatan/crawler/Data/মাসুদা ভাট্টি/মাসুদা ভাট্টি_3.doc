ব্লগ লিখা ভুলে গেছিলাম!!! আসিফ মনে করিয়ে দিলেন



ব্লগ লিখা সত্যিই ভুলে গেছিলাম, মনে করিয়ে দিলেন আসিফ মহিউদ্দিন। ব্লগ না লিখলেও নিয়মিত ব্লগ পাঠে বিরতি নিইনি, তাই ওর লেখার সঙ্গে পরিচয় ছিল। কিন্তু ওর ওপর এরকম নৃশংস হামলা হবে সেটা ভাবিনি। এই হামলা নিয়ে নিশ্চিত ভাবেই নানা পক্ষ নানাভাবে লিখবেন, বিচার চাইবেন- কোনো পক্ষের দাবিই ফেলনা নয়। অন্ততঃপক্ষে আমি মনে করি যে, দাবী মাত্রেই বিচার/বিবেচনার সুযোসে গ থাকাটা জরুরী। কিন্তু কারো মত প্রকাশের জন্য তার ওপর হামলার এই নারকীয়তা এখনও এদেশে ঘটছে, তা শুধু দুঃখজনক নয়, বরং এর প্রতিরোধও হওয়া উচিত সমুচিত ভাবেই। এখানে কে বিচার করবেন বা কার কাছে বিচার চাইবেন বলে কোনো বিতরকো তৈরি না করে আমার মনে হয় সকলেরই দাঁড়ানো উচিত এই হামলার প্রতিবাদে। 
প্রশ্ন হলো, প্রতিবাদটি কেমন হওয়া উচিত? 
আসুন আমরা সে বিষয়ে একমত হই আগে এবং তারপর সিদ্ধান্ত নিই। কিন্তু এক্ষেত্রেও আমাদের হাতে সময় খুব বেশি নেই। ভয়ের কথা হচ্ছে, এখনও এ নিয়ে সরকারী পরযায়ে বিশেষ করে পুলিশের কোনো পদক্ষেপ নেয়া/দেখার খবর জানা নেই। সে কারণেই প্রয়োজন, টনক নড়ানোর মতো কোনো প্রতিবাদ।
সচলায়তন থেকেই প্রতিবাদের সুর তোলা হোক, সচলরাই দায়িত্ব নিন নাকাড়া বাজিয়ে কুম্ভকরণের ঘুম ভাঙানোর।

