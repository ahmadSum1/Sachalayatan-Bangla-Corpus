প্রিয় পিক্সেলস



ব্যানারশিল্পীদের কাছ থেকে অপূর্ব সব ব্যানারে প্রতিদিন সজ্জিত থাকতে চায় সচলায়তন। সচলায়তনে যে কেউ ব্যানার পাঠাতে পারেন। টেক্সটে সচলায়তনের নাম আর শ্লোগান [চিত্ত যেথা ভয়শূন্য, উচ্চ যেথা শির] রাখতে হবে ব্যানারে, তবে শ্লোগানটা ঐচ্ছিক, আবশ্যিক নয়। আকার ৯৬৫x১৫০ পিক্সেল। ফাইল সাইজ ৫০ থেকে ১০০ কিলোবাইটের মধ্যে। ইমেইল করে দিন banner এট সচলায়তন ডট com বা contact এট সচলায়তন ডট com।
সচলায়তন পড়তে শুরু করার কয়েক বছর পর চোখে পড়ে সন্দেশের এই ঘোষণা... একদিন ভয়ে ভয়ে একটা দিলাম পাঠিয়ে, প্রকাশিত হল, ভীষন ভাল লাগা কাজ করল, তারপর প্রায়ই ব্যানার করা হয়েছে। এমনকি  সচলায়তনে আমার প্রথম লেখা (?!) ব্যানার নিয়েই গত সেপ্টেম্বরে। তার পরে নানা কারণে আর ওরকম কিছু হয়ে উঠেনি। এর মাঝে হয়ে গেছে অনেক পরিবর্তন, যুদ্ধাপরাধীদের বিচারের রায়, অভুতপূর্ব গণজাগরণ, জামাত আর তার দোসরদের লাগাতার বাংলাদেশ বিরোধী কর্মকান্ড, বিভিন্ন ধর্মাবলম্বী মানুষের উপর নির্মম অত্যাচার, সাভার এর মর্মান্তিক ভবন ধ্বস এবং আবারো মানুষের এক হয়ে উঠার লড়াই  ... ... চলে গেছেন অনেক গুনী মানুষ অজানার দেশে... ব্যানারে উঠে এসেছে এর অনেক কিছুই, কিছু রয়ে গেছে সে সময়ের সচলায়তনের লেখাগুলোতে আর আমাদের সবার মনের গভীরে।
১। 
প্রয়াত কবি সুনীল সাইফুল্লাহর কবিতা নিয়ে করা ব্যানার সেপ্টেম্বর, ২০১২ তে
২।
জুবায়ের ভাই স্মরণে করা ব্যানার সেপ্টেম্বর, ২০১২
৩। 
২৪শে সেপ্টেম্বর পালিত হয় মৌলবাদ ও সাম্প্রদায়িকতাবিরোধী দিবস, শহীদ হয়েছিলেন এদিনে মুনীর, তপন, জুয়েল - সিলেটে ১৯৮৮ সালে
৪। 
ঈশার এর প্রভাবে তৈরী করা 
৫।। 
জন লেনন  স্মরণে করা ব্যানার অক্টোবর, ২০১২
৬। 
সেপ্টেম্বরেই ঘটে যায় ধ্বংসযজ্ঞ রামুতে, তুচ্ছ এক অজুহাতে মৌলবাদী শক্তি পুড়িয়ে দেয় নিরীহ বৌদ্ধ গ্রামবাসীদের বাড়িঘর, শতাব্দী প্রাচীন উপাসনালয়, ইত্যাদি। 'অসাম্প্রদায়িক বাংলাদেশ' হোচট খায় আবারো।
৭। 
রামুতে পুড়ে যাওয়া বাংলাদেশ কে নিয়ে করা আরেক টি ব্যানার- অক্টোবর, ২০১২
৮।
চে এর স্মরণে অণুদার তোলা ছবি দিয়ে করা  ব্যানার - অক্টোবর, ২০১২
৯। 
ব্যানার দেখতে যেন চারকোণা না লাগে তেমন একটি চেস্টা
১০।  
সচল হাসান মোরশেদ এর ছবি, লেখার সাহায্যে করা - মনে আছে এসময় ষষ্ঠ পান্ডব একটি গল্প লিখেছিলেন তাতে এই ছবির কাছাকাছি একটা জায়গার বর্ণনা ছিল।
১১। 
বিদিত লাল দাশ চলে যান আমাদের ছেড়ে অক্টোবরের ৮ এ
১২। 
এরপর আমাদের ভুবনডাঙ্গার মেঘলা আকাশ দিয়ে অজানায় চলে যান সুনীল ২৩ অক্টোবর 
১৩।
সুকুমার রায়কে স্মরণ করি আমরা প্রায়ই, ব্যানারে স্মরণ করতে গিয়ে বেশ ঝামেলায়ই পড়েছিলাম - কি রেখে কি দিয়ে করা যায় ব্যানার ?! যা হোক শেষে এটাই হয়েছিল।
১৪।
অক্টোবরের আরেকটি ব্যানার
১৫। 
শচীন দেব বর্মণ ছিলেন অক্টোবরের শেষ ব্যানারে
১৬।
নৃশংস জেলহত্যা দিবসে স্মরণ করা হল জাতীয় চার নেতাকে - নভেম্বরের ৩ তারিখে।
১৭। 
শোক আর বেদনার স্মৃতিতে ব্যানার এর পর মন ভারী হয়ে থাকে - তাই হয়ত এরকম কিছু একটা করার চেস্টা
১৮। 
বুকে পিঠে লিখে মিছিলে এসেছিল সে, আমাদের সময়ের বীর নুর হোসেন, গণআন্দোলন সৃস্টিশীলতার খোলা হাওয়া এনে দেয় সবসময়, নুর হোসেনের সেই দারুন প্রতিবাদ আর আত্মত্যাগ প্রেরণা হয়ে থাকুক সর্বদা।
১৯।
সঞ্জীব দা কে স্মরণ - আগুনের কথা বন্ধুকে বলি
২০।
 তুমি বাংলা ছাড়ো...
২১।
গাজায় ইজরায়েলি গণহত্যার প্রতিবাদে নভেম্বরের আরেকটি ব্যানার
২২। 
ডিসেম্বরের ২ তারিখ, বাংলাদেশ জিতেছিলো সেদিন -  বেচারাথেরিয়াম বলেছিল বাংলাদেশের সব থেকে বড় জয়
২৩।
জামাত শিবিরের সহিংসতা ভয়াল আকার ধারণ করা শুরু করল যুদ্ধাপরাধীদের বিচারের রায় ঘোষণার সময় কাছে চলে আসায়, সচলায়তন তার প্রতিবাদ, দাবী জারী রাখল।
২৪।
আমাদের মুক্তিযুদ্ধে অবদান রাখা পন্ডিত রবিশঙ্করের প্রয়াণ
২৫।
শহীদ বুদ্ধিজীবিদের স্মরণ
২৬।
সময়টা খুব অন্যরকম ছিল - জামাতশিবিরের তান্ডব, বিচার নিয়ে নানা ষড়যন্ত্র, প্রতিমুহুর্তে শঙ্কা - এমন সময় হটাত পেলাম এই কবিতাটি - অসাধারণ প্রেরণা যোগাল, প্রচন্ড শক্তি পেলাম - এখনো প্রায়ই বলি মনে মনে "গণহত্যার বিচার করবো, প্রতিজ্ঞা করলাম!" 
২৭। 
অনেক অনিশ্চয়তার মাঝেও নতুন বছরকে স্বাগত জানানো হল
২৮। 
মাস্টারদা সূর্য সেন কে লাল সালাম
২৯। 
আব্দুস শাকুর চলে গেলেন জানুয়ারীর ১৫ তারিখ, ২০১৩
৩০।
২০ জানুয়ারী - শহীদ আসাদ দিবস
৩১। 
এই ব্যানারটি অন্যতম স্মরনীয় হয়ে থাকবে  - সব অবিশ্বাস, শঙ্কা, ভয় দূর করে শেষ পর্যন্ত একটা অভাবনীয় ঘটনা ঘটে গেল-  জানুয়ারীর ২১ তারিখে বাচ্চু রাজাকারের ফাঁসির রায় হল - এটিই প্রথম রায়। ফোনে, ফেসবুকে, মেইলে একজন আরেকজন কে নানাভাবে অভিনন্দিত করা শেষ হতে না হতেই মনে হল সচলে একটা ব্যানার চাই -  জয় বাংলা ছাড়া মাথায় আর কোন শব্দ ছিলনা - আক্ষরিক অর্থেই ১৫ মিনিটে রেডি হয়ে গেল ব্যানার, কিচ্ছু ভাবিনি, মাথায় যা, যা কাজ করছিল রঙ, খবর শ্লোগান তাই হুটহাট জোড়া দিয়ে করা হয়েছিল এই ব্যানার। পরে আরেকটি কারনে এ ব্যানারটি স্মরনীয় হয়ে থাকবে আমার জন্য তা হল বাচ্চু রাজাকারের ফাঁসির রায়ের পরই আমাকে সচল করে দেয়া হয়েছিল 
৩২।
২০১৩ এর বইমেলা শুরুর দিন ছিল ফেব্রুয়ারীর ২ তারিখ। তখনো জানা ছিলনা আর কয়েকদিন পরই বাংলাদেশ পালটে যাবে । পুরো ফেব্রুয়ারীতে করা এটিই একমাত্র এবং শেষ ব্যানার।
৩৩। 
ফেব্রুয়ারীর ৫ তারিখে শুরু হওয়া গণজাগরণ মঞ্চে জনতার ঢল নামে ৬ তারিখ থেকে, সচলেরা যারা ঢাকায় ছিলেন তারা সহ প্রায় সবাই শাহবাগেই রাতদিন, নাম লিখতে গেলে আলাদা পোস্ট-ই হয়ে যাবে। অদ্ভুত সুন্দর সব সময়গুলো কাটতে থাকে শ্লোগানে, প্রতিজ্ঞায়- এসময় বিদেশে থাকা বেশ কিছু সচল ও ঢাকায় আসে, দেখা হয়ে যায় তারেক অণু, চরম উদাস, মনিকাদি, অমিত দা- শাহবাগেই। তারপর রাতদিন নানা কাজে ফেব্রুয়ারীতে আর ব্যানার করা হয়ে উঠেনি, স্বাধীনতার মাস মার্চের ১ তারিখে করা হল এটি।
৩৪। 
বিদায় হুগো শ্যাভেজ - ৬ মার্চ, ২০১৩
৩৫।
বাংলাদেশ ক্রিকেটের এক দারুন দিন ছিল মার্চ এর ১১ তারিখ, মুশফিকের ডাবল সহ, আশ্রাফুল, নাসিরের সেঞ্চুরী।
৩৬।
বাঙ্গালীর অবিস্মরনীয় দিন - বঙ্গবন্ধুর বজ্রকন্ঠে এবারের সংগ্রাম আমাদের স্বাধীনতার সংগ্রাম শোনার দিন
৩৭।
বিজ্ঞানী ড. জামাল নজরুল ইসলাম এর প্রয়াণ
৩৮।
রাষ্ট্রপতি জিল্লুর রহমান চলে গেলেন মার্চ এর ২০ তারিখে
৩৯।
২৫শে মার্চের কাল রাত স্মরণ করল সচলায়তন
৪০। 
এবারের স্বাধীনতা দিবসের ব্যানার
৪১।
আমারদেশ এর মিথ্যা প্ররোচনায় আস্তিক নাস্তিক ইস্যু যখন ভয়াবহ হয়ে উঠল হেফাজতের উত্থানকালে সরকার যখন ব্লগারদের উপর খড়গহস্ত
৪২।
ব্লগারদের আটকের প্রতিবাদে করা ব্যানার, বেশিরভাগ বাংলাব্লগ সেই সময় এই ব্যানারটি ব্যবহার করে
৪৩।
এর মাঝেও নতুন বছর আসে, স্বাগত জানাতে ভুলিনা আমরা
৪৪।
সচল হিমু ভাই এর আইডিয়ায় নারী জাগরণ কে মাথায় রেখে একটা গ্রাফিক্স দাঁড় করানো হয়, তার ভিত্তিতেই এই ব্যানার
৪৫।
এই দাবীগুলো কিন্তু ভুলি নাই আমরা 
৪৬।
অণুদার তোলা ছবি এবং বলে দেয়া লেখা নিয়ে হয়ে গেল আরেকটি ব্যানার
৪৭।
বিদ্রোহী কবি কে স্মরণ করা হল এই তো সেদিন
৪৮।
অসাধারণ এক নির্মাতার প্রয়াণে সচলায়তনের শ্রদ্ধাঞ্জলি
৪৯।
সর্বশেষ ব্যানারটি বাংলা পপ সঙ্গীত গুরু আজম খান কে নিয়ে করা তার মৃত্যুদিনে ।
এইতো সব এখন পর্যন্ত। অনেকগুলোতেই আমি কাজ করেছি নিতান্তই অপারেটর হিসেবে, কেউ বানী, কেউ ছবি আর কেউবা আইডিয়া দিয়ে আসলে ব্যানারগুলোর তারাই মূল স্রষ্টা। কৃতজ্ঞতা রইল তাদের জন্য আর যাদের কিছুটা ভাল লেগেছে এর কোন কোনটি তাদের অন্তর থেকে ধন্যবাদ।

