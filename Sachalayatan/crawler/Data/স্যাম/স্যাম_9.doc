৯৬৫x১৫০ পিক্সেল



কোনদিন ব্লগ লিখিনি। সুপ্রিয় অনার্য সঙ্গীত এর আইডিয়ায় আর ফাঁকিবাজ তালিকা থেকে নিজের নাম কাটার বুদ্ধিদাতা হিমুর পরামর্শে এই আমার ঐতিহাসিক (!!) ব্লগ - জীবনে কোনদিন এত বাংলা অক্ষর টাইপ করিনি - এতদিনে টের পেলাম লেখা কি জিনিস  জগত এর সমস্ত লেখকদের প্রতি আরো শ্রদ্ধা বেড়ে গেল !   
সবাইকে অনেক অনেক ধন্যবাদ ব্যানারগুলো নিয়ে তাদের মন্তব্যের জন্য - অনেক অণুপ্রেরণার জন্য।
কৃতজ্ঞতা। শুভেচ্ছা।
*ব্লগটি আপডেট হতে পারে
*নতুন ব্যানার এর আইডিয়া মন্তব্যে দিলে কৃতজ্ঞ থাকব
---------------------------------------------------------------
সচলায়তন এর জন্য করা আমার প্রথম ব্যানার

১৫ আগস্ট, ২০১১ 
সুজন চৌধুরীর বিখ্যাত স্কেচ অবলম্বনে -  এস এম মাহবুব মুর্শেদ সেদিন লিখেছিলেন "ব্যানার করা যায় না এটা ব্যবহার করে?" - সুজন চৌধুরী বললেন "যায় মুর্শেদ ভাই।"
আমার চোখে পড়েছিল আর কয়েক মিনিটের মধ্যে রেডি হয়েছিল সেই দূর্দান্ত স্কেচ নিয়ে ব্যানার।
পরে এর আরেকটু অন্যরকম ভার্শন করা হয়

১৬ আগস্ট, ২০১১ 
এরপর বেশ কিছুদিন বিরতি- তৃতীয় ব্যানার পাঠালাম ভয়ে ভয়ে - কোন কবিতা নেই, স্লোগান নেই -  পাব্লিশ হলে বেশ খূশি হলাম, ছবিটি ভুটান ভ্রমণের সময় আমার তোলা 

সেপ্টেম্বর ৪, ২০১১
সেপ্টেম্বরেই আরো দুটো ব্যানার - 

সেপ্টেম্বর ১২, ২০১১

সেপ্টেম্বর ২৭, ২০১১
উপরের ব্যানার দুটো করে একটা দুঃখবোধ হল ছবির ক্রেডিট না দিতে পেরে- ছবিগুলো অনলাইন থেকে পাওয়া নাকি কোন বন্ধু শেয়ার করেছিল ঠিক মনে ছিলনা - আর কোনভাবেই উদ্ধার করতে পারলাম না- তাই ছবি নিয়ে ব্যানার করবোনা সিদ্ধান্ত নিলাম - একটু ব্রাশওয়ার্ক করে বানানো হল এটি- কেমন হয়েছিল জানিনা তবে কেন জানি আমার প্রিয় তালিকায় থাকবে সবসময়

ডিসেম্বর ২৯, ২০১১
এরপর সীমান্তে নিহত  ফেলানিকে মনে রেখে করা ব্যানার

জানুয়ারী ৭, ২০১২
একের পর এক সীমান্ত হত্যা আর বি এস এফ এর বর্বরতার প্রতিবাদ এ সচলায়তন এক অন্যরকম কর্মসুচী ঘোষনা করল - ভীষন প্রিয় ব্লগার হিমুর পোস্ট পড়ে কিছু পোস্টার করা হল - সেই সাথে এই ব্যানার

মার্চ ১৩, ২০১২
দেশের বাইরে থাকায় লম্বা বিরতি - তারপর এমনি এম্নিই পাঠালাম - মানে আমার ঠিক পছন্দ ছিলনা কেন যেন - তারপর এটি বেশ ক'দিন ঝুলেছিল-

জুলাই ১৩, ২০১২
আগের ব্যানারটি সরছিলনা আবার কি নিয়ে ব্যানার করা যায় মাথায়ও আসছিলনা - শেষে প্রিয় মানুষ নেলসন ম্যান্ডেলাকে নিয়ে ব্যানার করার সুযোগ পাওয়া গেল তার জন্মদিন এ

জুলাই ১৮, ২০১২
আমার অসম্ভব ভাললাগার এক মানুষ তাজউদ্দিন আহমেদ - তার জন্মদিন এ সচলায়তন এর শ্রদ্ধাঞ্জলি - তোমাকে মনে পড়বেই লাইনটি ওয়ারফেজ এর-

জুলাই ২৩, ২০১২
ছোটবেলা, নস্টালজিয়া আর সেসম্পর্কিত গান এর লাইন নিয়ে ব্যনার হল

জুলাই ২৯, ২০১২
হিরোশিমা দিবস নিয়ে হল এর পরের ব্যানার - পিস মেমোরিয়াল সেন্টার এর সাথে কাজ করার সুত্রে তাদের একটা ঘড়ির রেখাচিত্র করেছিলাম অনেক আগে - ঠিক যে সময়ে বোমা পরে ঘড়িটি বন্ধ হয়ে গিয়েছিল - যাই হোক এ ব্যানারটির পরই আমি একটা বিশেষ মেইল পাই সচলায়তন থেকে  - তারপর থেকে আমি কমেন্ট করি লগ ইন করে 

আগস্ট ৫, ২০১২
আগস্ট  মাস ঘটনাবহুল! হিরোশিমার পর কবিগুরু কে শ্রদ্ধা তার প্রয়াণ দিবসে-
 
আগস্ট ৬, ২০১২
আমার যেটা হয় নববর্ষ, বিজয়/স্বাধীনতা দিবস ইত্যাদি জাতীয় দিবস এ সচলদের করা ব্যানারগুলো বা কোন উপলক্ষ্য ছাড়া ব্যানারগুলো ৫/৭ দিন দেখতে খারাপ লাগেনা কিন্তু জন্ম বা মৃত্যু দিবস নিয়ে ব্যানার ওইদিন ছাড়া পরের দিন দেখলেই কেমন যেন লাগতে থাকে- যাই হোক  - সচলায়তন এর পুরোনো ব্লগগুলো পড়তে গিয়ে খুঁজে পেলাম অসাধারণ কিছু শব্দ, অনুভুতি---- ব্যানার করার ইচ্ছে হল - করলাম - হাতে লেখা সচলায়তন এর ব্যবহার শুরু হল এই ব্যানারটি দিয়ে-  প্রিয় ব্লগার হিমুর কোন কবিতা আগে পড়িনি - আমি ভাবিওনি হিমুর লেখা এটি - এরপর প্রিয় কবিতাগুলোর একটি হয়ে গেল এটি - 

আগস্ট ৮, ২০১২
জন্মদিনে ভালবাসা এস এম সুলতান কে - 

আগস্ট ১০, ২০১২
প্রিয় লেখক হুমায়ুন আজাদকে স্মরণ-

আগস্ট ১১, ২০১২
যে কোন বিচারে সবচেয়ে প্রিয় মানুষকে নিয়ে ব্যানার করতে গিয়ে খেই হারিয়ে ফেলেছিলাম - মনপ্রাণ দিয়ে চেস্টা করেও খুব ভাল কিছু করতে পারিনি, মোট পাচটি ব্যানার করা হয়েছিল শেষ পর্যন্ত- সচলায়তন আপ করেছিল এই ব্যানারটি জাতির জনক বঙ্গবন্ধু্কে হারিয়ে ফেলার দিনটিতে -  

আগস্ট ১৫, ২০১২
এবার রোজার ঈদের সময় কেউ নেই - একা -  এক বন্ধুর সুত্রে একটা কবিতা পড়লাম -  'তাসনীম সচলায়তন' এর ফেসবুক পোস্ট ছিল কবিতাটি  - প্রিয় ব্লগার এর মায়াময় লেখা পড়ি অনেক আগে থেকে - তার কাছ থেকেই জানা হল শামসুর রাহমান এর কবিতা এটি - প্রেরণা হলেন দুজনই -

আগস্ট ১৮, ২০১২
ঈদের লম্বা ছুটি - বাংলাদেশ এর সাধারণ মানুষের অসাধারণ হাসিমাখা মুখগুলো নিয়ে ব্যানার হল বন্ধু/কলিগ Alain Cuvelier ও Christian Poffet এর তোলা ছবি দিয়ে 

আগস্ট ২৩, ২০১২
প্রয়াণ দিবসে বিদ্রোহী কবিকে শ্রদ্ধা-

আগস্ট ২৭, ২০১২
মন খারাপ করা  অনেকগুলো দিন নিয়ে আগস্ট মাস টা শেষ ই হতে চায়না - ব্যানার এর রঙ এ তার প্রতিফলন! সচল রা এল অন্যরকম রঙ নিয়ে - প্রিয়নামগুলো দেখতে নিজেরই ভাল লাগছিল - যদিও অনেক প্রিয় নাম দিতে না পারার কস্টও আছে - 

আগস্ট ২৯, ২০১২
রজার ওয়াটার্স এর জন্মদিনে roberto bizama এর স্কেচ আর রজার এর গান এর লাইন নিয়ে বানানো হল-

সেপ্টেম্বর ৫, ২০১২
একটু অন্যরকম করার চেস্টায় নকশীকাঁথা মাথায় রেখে- 

সেপ্টেম্বর ৬, ২০১২
রিক্সাপেইন্টিংও তো আমাদের - এক্সপেরিমেন্ট হয়ে যাক -
 
সেপ্টেম্বর ৮, ২০১২
পরপর উজ্জ্বল রঙ এর পর মন চাইল শান্ত, পরিপাটি হতে- 

সেপ্টেম্বর ১০, ২০১২
তিথীডোর এর ব্লগ এ কবিতাটা পড়েই ভাল লেগে গিয়েছিল - তার কিছু আগে পড়া তাসনীম এর লেখা এবং সাথে আরো কিছু ব্লগপোস্ট সব মিলে মনটা বৃষ্টিভেজা হয়েছিল। হিমু জানাল পঙক্তিগুলো আবু হাসান শাহরিয়ারের "নদীর পাশে একা" কবিতা থেকে উৎকলিত-

সেপ্টেম্বর ১৩, ২০১২
শরৎচন্দ্র চট্টোপাধ্যায় কে স্মরণ-

সেপ্টেম্বর ১৫, ২০১২
কিছুদিন হল মেঘ বানাতে শিখেছি ইচ্ছেমতন  -

সেপ্টেম্বর ১৫, ২০১২

ছবি: 


 



