অণু কে কেন ভোট দিতে চাই





অণু-র সঙ্গে প্রথম পরিচয় এক নাইট ক্লাবে প্রায় ১২ বছর আগে, আরো কিছু বাঙ্গালী বন্ধুদের সঙ্গে এক রঙ্গীন আড্ডায়। বয়েসে ও আমার চেয়ে অনেক ছোট। প্রথম পরিচয়েই ছোকরা (১২ বছর আগেকার অণু কে ছোকরা সম্বোধন করা বোধহয় অযৌক্তিক নয়) আমায় শুধলো- আপনার নাম শুনেছি, আপনি আবৃত্তি করেন; তা, রবীন্দ্রনাথ আর জীবনানন্দের মাঝে কে আপনাকে বেশী ভাবায়? ড্যান্স ফ্লোরের দিকে যেতে যেতে ইউ টার্ন মারলাম; বুঝলাম এ ছেলে সাধারণ কিছু নয়। রবীন্দ্রনাথের সঙ্গে জীবনানন্দকে তুলনা করবার ধৃষ্টতা সাধারণেরা করেনা কখনও; তার জন্যে ঢের জ্ঞান অর্জন করতে হয়। রূপসীদের ভিড়, সুরের মূর্ছনা আর মদিরার হাতছানিকে অবজ্ঞা করে বেরিয়ে পড়লাম নাইট ক্লাব থেকে, সঙ্গে অণু। আমরা অনেকটা পথ হেঁটে রেল ষ্টেশনে এলাম। হাঁটতে হাঁটতে রবীন্দ্রনাথ, জীবনানন্দ, হুমায়ূন আজাদ, শহীদ কাদরী-কে ছাড়িয়ে আলাপ গড়ালো আরো অনেক খানি; নাজিম হিকমত, নেরুদা, বোদলেয়ার, কিটস অবধি। এরপর ট্রেনে করে যে যার বাড়ি চলে গেলাম ঠিকই, কিন্তু সেদিনের সেই পথচলা এখনও চলছে, অবিরাম। সহমত কিংবা সম মনা শব্দের বাস্তবিক অর্থগুলো আমার হয়তো অজানাই রয়ে যেত যদি অণুর দেখা না পেতাম। 
আমরা দুজনই হেলসিঙ্কি থেকে অনেক দুরের শহরে পড়ালেখা করতাম, দুজনকেই সপাহান্তে কাজের জন্যে হেলসিঙ্কি আসতে হতো। শুক্র শনি রবি কাজ করে আবার ফিরে যেতাম। যাওয়ার বেলায় দুজনেই রাত ১টার বাস ধরতাম, ৭ ঘণ্টার যাত্রা। অণু নেমে যেত ভারকাউস নামক এক ছোট্ট শহরে, আমাকে যেতে হতো আরো ঘণ্টা খানেক। এভাবে আমরা প্রায় দু’বছর একত্রে যাত্রা করেছি, আর ঐ যাত্রাকালে অণুর কাছ থেকে শুনে শুনে জেনেছি অনেক কিছু; ছেলেটা জানেও বটে! 
ফিনল্যান্ডে বসবাসকালে আমার প্রতিটি উদ্যোগে আমার এই অনুজপ্রতিম বন্ধুটিকে আমি পাশে পেয়েছি। যখন পত্রিকা বের করেছি, অণু এসে পাশে দাঁড়িয়েছে। যখন লিটারেচার ক্লাব তৈরি করেছি, অণু ছিল এক ও অন্যতম সহযোগী।
একবার আমরা এক সঙ্গে ফ্রাঙ্কফুর্ট-এর বইমেলা দেখতে গেলাম, সে এক পরম অভিজ্ঞতা। ওকে যত দেখেছি ততই অবাক হয়েছি। ছেলেটা যতনা পড়ে তার চেয়ে বেশী ঘোরে; এত উদ্দম পায় কোথা থেকে! আমার সাথে প্রতিদিন দেখা হওয়া একটি ছেলে উত্তর মেরুর বরফের উপর ম্যারাথনে অংশ নেয়, হাতে ছেনি-হাতুড়ি আর দড়ি নিয়ে বেয়ে বেয়ে পাহাড়ে উঠে যায়, সমুদ্রের নীল জলে রঙ্গিন মীনের সনে খেলা করে, লম্বা লেন্স হাতে জঙ্গলে জঙ্গলে ঘুরে ফেরে, বাংলার হাওড়ে হাওড়ে ঘুরে পাখি গুনে বেড়ায়; তিব্বত, মায়া, মাচুপিচু কোথাকার হাওয়ায় জড়ায়নি তার নিঃশ্বাস? যেখানে জড়ায়নি সেখানে অতিসত্বর জড়িয়ে যাবে, এ আমার দৃঢ় বিশ্বাস। তাকে দেখে পুলকিত হব না? বয়েসে ছোট হলেও জ্ঞান ও অভিজ্ঞতায় অণু আমার চেয়ে ১০০ বছরের বড়। 
অণুর ভেতর সত্যিকারের একজন গ্রন্থকীট আর প্রকৃত একজন ভবঘুরে বাস করে। আমার এতকাছের দেখা একজন ভবঘুরেকে আমি তার লক্ষের শীর্ষে দেখবার সপ্ন পোষণ করি। আমি কামনা করি অণু ন্যাশনাল জিওগ্রাফিক আয়োজিত জরিপে বছরের সেরা পর্যটকের সম্মান অর্জন করুক। আমি জানি, এই অর্জনই ওর একমাত্র লক্ষ নয় আর লক্ষের শীর্ষও নয়, তবু এই অর্জনটুকু ওর ভবিষ্যতের মুকুটে একটি স্বর্ণপালক হয়ে থাকবে। ও আমার কাছের মানুষ বলে নয়, এ ক্ষেত্রে ওর মত যোগ্য ব্যাক্তি খুব কমই আছে এ ধরায়। 
কামনা ও স্বপ্নটুকু যথেষ্ট নয়, সেক্ষেত্রে ওকে ভোট দিতে হবে, সেটাই জরুরী। আর ওকে ভোট দেয়াটা যথেষ্ট যৌক্তিক। পরিচয়ের খাতিরে নয়, যোগ্যতার মাপকাঠিতেই অণু একজন সেরা পর্যটক।
আমাদের যা করনীয়-
http://travel.nationalgeographic.com/travel/travelers-of-the-year/ এই ঠিকানায় যেতে হবে প্রথমে,
সেখানে তথ্যের জায়গায়  নমিনি'র নামের ঘরে TAREQ ONU 
ইমেইল এর ঘরে 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6f%6e%75%5f%62%61%6e%67%6c%61%64%65%73%68%40%68%6f%74%6d%61%69%6c%2e%63%6f%6d%22%3e%6f%6e%75%5f%62%61%6e%67%6c%61%64%65%73%68%40%68%6f%74%6d%61%69%6c%2e%63%6f%6d%3c%2f%61%3e%27%29%3b'))
ঠিকানার ঘরে MANNERHEIMINTE 85 C 75
শহরের ঘরে HELSINKI 
জিপ কোড ঘরে 00270
দেশের ঘরে FINLAND 
একটু নিচে নমিনেটর এর ঘরে আপনার নাম, নমিনেটর'স ইমেইল এর ঘরে আপনার ইমেইল ঠিকানা লিখে সাবমিট বাটনটি ক্লিক করুন।
টেলিফোন নাম্বার না দিলেও চলবে।
আর একেবারে নিচের এই চেকবক্সটিতে ক্লিক করতে পারেন -- The trip was featured online and/or in print.
আর হ্যাঁ, সবচেয়ে গুরুত্বপূর্ণ ব্যাপার কিন্তু আপনি যাকে মনোনীত করতে চাচ্ছেন তাকে কেন করছেন তা নিয়ে কিছু লিখে দিন। 
ভোট দেবার শেষ সময় ৩০ জুন।
আর একটা অনুরোধ, আমরা কি পারি না উপরের ছবিটিকে ৩০ জুন অবধি আমাদের ফেসবুক কভার ফটো করে রাখতে; তাতে যদিবা আমাদের ফেসবুকের কোনো বন্ধু উৎসাহী হয়ে অণুকে ভোট দেয় তাতে আমরা উপকৃতই হব।

অণু যদি বিজয়ী হয় সে আনন্দ আমাদের সবার। অন্যের সাফল্যে গর্বিত হওয়ার মাঝে একটা ভীষণ আনন্দ আছে। আর যদি নাও হয় তাতে কি; অণু অণুর কাজ ঠিকই করে যাবে- বসুধা চষে বেড়াবে।

