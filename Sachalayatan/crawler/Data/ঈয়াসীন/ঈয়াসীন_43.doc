সংবাদ ও প্রতিক্রিয়া



সংবাদ - খোকার দাবি, হেফাজতে ইসলামের শান্তিপূর্ণ কর্মসূচিতে সরকার মধ্যরাতে হামলা চালিয়েছে। এটিকে তিনি ‘গণহত্যা’ হিসেবে উল্লেখ করেন। তাঁর দাবি, ১৯৭১ সালের ২৫ মার্চ মানবতাবিরোধী যে অপরাধ হয়েছিল, রোববার দিবাগত রাতের ঘটনা তাকেও হার মানিয়েছে। 
প্রতিক্রিয়া-
বাচ্চা ছেলে 'খোকা'
পক্কতাহীন, বোকা।
কি বলতে কি বলে
ধরলে কি সব চলে?
মুখ ভর্তি দাড়ি
চশমাটাও ভারী;
ঐ মুখেতে যতই থাকুক বার্ধক্য আঁকা
তাই বলে কেউ খেয়ো নাকো ধোঁকা।
বয়েস নেহাৎ কম হয়নি বটে
ষাট পেরুলো এটা ওটা ঘেঁটে।
ষাট পেরুলেই বয়েস কি আর হয়?
বুদ্ধিটা কি পরখ করবার নয়?
যে যাই বলুক ভাই,
‘খোকা’ আমার নাদুস নুদুস বাচ্চা ছানাটাই।
মুখ ফসকে বললো নাহয় বেফাঁস কিছু কথা,
তাই বলে কি পেতে আছে ব্যাথা?
   ফটিকছড়ির সন্ত্রাসীরা মুক্তিকামী,
   শাহবাগী নাস্তিকেরা বিপথগামী
              -বেশ বলেছে,
               কী হয়েছে তাতে?
রাগ হতে নেই অবোধ শিশুর ওসব কথাতে।
আর তাছাড়া বুদ্ধিটা যে কাঁচা,
পাঁচ পঁচিশে গুলিয়ে ফেলা ওর কাছে বেশ সোজা।
গনহত্যার সংজ্ঞা, ও যা খুশী তাই দেবে,
ক্ষমা সুন্দর দৃষ্টিতে সব এড়িয়ে যেতে হবে।
কারণ নামটি যে তার ‘খোকা’
নাদুস নুদুস ধামরা বুড়ো আস্ত একটা বোকা।

