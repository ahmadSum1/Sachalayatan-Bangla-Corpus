ছবি পোস্ট : ঘুরে এলাম তেরমুখ



পারিবারিক ঝামেলায় ঢাকার বাইরে যেতে পারি না অনেক দিন। মনটা কেমন আনচান করে। আমার ভাগ্নেকে ব্যাপারটা বলতেই বলল - ঢাকার বাইরে না মামা, চলো তোমাকে ঢাকার ভেতরেই একটা নতুন জায়গা দেখিয়ে আনি। নাম তেরমুখ। জায়গাটা তুরাগ নদী আর বালু নদীর মিলনস্থল। 
ভাবলাম যাই ঘুরে আসি। ঢাকার বাইরে যেহেতু যেতে পারছি না, তেরমুখেই যাই। দুধের স্বাদ ঘোলে মিটাই। জায়গাটা উত্তরার আজমপুর দিয়ে পূবে অনেক ভেতরে। 
সেখানে গিয়ে খেলাম এক রাম-টাসকি। কোথায় ভেবেছিলাম নদীর পাড়ে যাচ্ছি, বেশ করে ঘোরাঘুরি করা যাবে, প্রকৃতীর ছবি-টবি তোলা যাবে। দেখি নদীর মাঝ বরাবর কে বা কারা ইটের ভাটা বসিয়েছে আর তার পাশেই নদী ভরাট করে তৈরী করা হয়েছে বিশাল হাউজিং প্রকল্প। 
মনটাই খারাপ হয়ে গেল। নদীর পারে একটু পা ছড়িয়ে বসার উপায়ও রাখেনি ব্যাটারা। হতাশ হয়ে ফিরে যাবার কথা চিন্তা করছিলাম, তখন দেখি নদীর পাড়ে অনেক ঢোলকলমী ফুল ফুটে আছে। আর ঝোপে ঝাড়ে উড়ে বেড়াচ্ছে প্রচুর গঙ্গাফড়িং। তাই একদম খালি হাতে না ফিরে তাদের কিছু ছবি তুললাম। 
সেই ছবি থেকেই কয়েকটা তুলে দিলাম এখানে। দেখেন আপনাদের ভালো লাগে কিনা ........ 
ছবি - ১ : গঙ্গাফড়িং বসেছে একটা শুকনো ডালের উপরে..........

ছবি - ২ : রঙ্গীন গঙ্গাফড়িং 

ছবি - ৩ : কানাবগী - এনাকে পেয়েছি পথে এক কচুরীপানার ঝিলে। অনেক দূরে ছিল বলে ক্যামেরা জুম করে তারপর ছবি বড় করে তবেই তাকে পাওয়া গেছে। 

ছবি - ৪ : ঢোলকলমী ফুল সাথে পিঁপড়া ফ্রি ............  


