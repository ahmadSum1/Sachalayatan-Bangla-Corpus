একটি ধাঁধাঁ : তারা আসলো, তারা দেখলো, তারা দখল করলো...........



সকালে ঘুম থেকে অফিস যাওয়ার প্রস্তুতি নেবার ফাঁকে মাঝে মাঝে বারান্দায় গিয়ে দাঁড়াই। আমার বাসা তিন তলায় হওয়ায় বাড়ির পাশের ছোট্ট বাগানটার পুরোটাই দেখা যায় সেখান থেকে।
আজ সকালে সেখানে গিয়ে দাঁড়াতেই দেখলাম তারা দু'জন ঘোরাঘুরি করছে বাগানের এদিক ওদিক। এরপর আমি ভেতরে গিয়ে টুথব্রাশে টুথপেস্ট লাগিয়ে দাঁত মাজতে মাজতে আবারো এসে দাঁড়ালাম বারান্দায়। তখন দেখি দু'জনের স্থলে এখন তাদের পনের বিশ জন ঘোরাঘুরি করছে বাগান ও তার আশেপাশে। আমার কপালে একটা কুঞ্চিত ভাঁজ পড়ল কি ব্যাপার ভেবে। তারপর দাঁত ব্রাশ করতে করতেই বাথরুমে ঢুকে গেলাম গোসলের জন্য। 
এর আধাঘন্টা পরে অফিসে যাবার জন্য ফিটফাট হয়ে বারান্দায় আবার ঢুঁ দিলাম। এবং গিয়েই তাজ্জব হয়ে গেলাম। তারা সংখ্যায় তখন অসংখ্য। আর আমাদের পাশের বিল্ডিং-এর একটা অংশ তারা ইতিমধ্যেই দখল করে  নিয়েছে। 
তাদের এমন দখলবাজি দেখে আশেপাশের বাসার লোকজনও দেখি উৎসুক হয়ে উঁকি দিচ্ছে। চোখে তাদের কিঞ্চিত ভয়ের ছায়াও দেখলাম -  দখলবাজরা আবার তাদের না আক্রমন করে বসে সেই ভেবে।
এখন আপনাদের কাছে আমার প্রশ্ন হচ্ছে এই দখলবাজরা কে? উত্তর দেয়া আছে লেখার তলানিতে। আপনার উত্তরটা ভেবে নিয়ে তারপর ছবিটা দেখবেন দয়া করে..... 
-
-
-
-
-
-
-
-
-
-
-
-
-
-
-
-
-
-
-
-
-
-
-
-
-
-
-
-
-
-
-
ইহা একটা মৌচাকের ছবি। কেউ অন্যকিছু ভাবিয়া ভুল করিবেন না.........
ছাদের কার্নিশে মৌচাকটা গঠন করতে মৌমাছিগুলো মাত্র ত্রিশ মিনিট বা তার কিছু বেশি সময় নিয়েছে । দেখে আমি পুরো টাশকি খেয়ে থাকলাম কিছুক্ষণ। মৌমাছি অনেক কর্মঠ ও সংগঠিত জানতাম। কিন্তু তাই বলে এতটা তা বুঝতে পারিনি। 
 
