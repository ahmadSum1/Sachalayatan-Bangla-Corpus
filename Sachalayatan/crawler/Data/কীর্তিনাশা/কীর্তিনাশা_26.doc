চেনা অচেনা



সচলায়তনে আজ কবিতার জোয়ার ছুটেছে? তাই দিলাম আমিও একখানা । তবে এটা আসলেই কবিতা হয়েছে কিনা জানিনা। 
----------------------------------------------------
চেনা অতীত কত সহজে অচেনা হয়ে যায়
সেই মেঠোরাস্তা, বুড়ির খাল, শাপলা বিল
সব আজ ধুলোমলিন স্মৃতি
তবু ভুলতে পারিনা........
সেই বাসের চাকার ঝড়ো বেগ
জানালার বাইরে পেছনে ছোটা গাছের সারি
রংপুর, নাটোর কি রাজশাহি
হন্যে হয়ে খুঁজে ফেরা স্বপ্নছবি
অথচ সে স্বপ্ন আজ ঝড়োকাঁক
মানুষগুলো কাঁকতাড়ুয়া
জানি দোমড়ানো নীল পঙক্তিমালা
আর অক্ষত নয়....
চেনা অতীত কত সহজে অচেনা হয়ে যায়। 

