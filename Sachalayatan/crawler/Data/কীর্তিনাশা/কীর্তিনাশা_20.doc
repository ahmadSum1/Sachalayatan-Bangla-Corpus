একটি গল্প আর বিশ্ব মন্দা ..........



এ গল্পটা পেলাম এক বন্ধুর কাছ থেকে মেইলে। ছোট্ট একটা গল্প। কিন্তু আমার কাছে খুব ইন্টারেসটিং মনে হল। তাই বঙ্গানুবাদ তুলে দিলাম এখানে। গল্পটার শেষে একটা প্রশ্ন করা হয়েছে। প্রশ্নটা হচ্ছে - বিশ্ব অর্থনৈতিক মন্দার কাহিনী কি এই রকম কিছু ? 
গল্পটা পড়ে দেখেন আপনাদের কী মনে হয় - 
-----------------------------------------
সমুদ্র ঊপকুলবর্তি একটা ছোট্ট সুন্দর গ্রাম। সারা বছর সেখানে পর্যটকদের ভীড় লেগে থাকে। তাই পর্যটনই সেখানকার প্রধান অর্থনৈতিক চালিকা শক্তি। একবার সেই অঞ্চলে প্রচন্ড প্রাকৃতিক দুর্যোগ দেখা দিল। বৃষ্টি, তুষারপাত আর প্রচন্ড শীত। আবহাওয়ার এই বৈরীতায় সেখানে পর্যটক আসা বন্ধ হয়ে গেল। পর্যটক নেই তো ইনকামও নেই। অতএব কিছুদিনের মধ্যেই শুরু হয়ে গেল অর্থনৈতিক মন্দা। গ্রামের সবাই ঋণ করা শুরু করলো এর ওর কাছ থেকে। 
এমন বৈরী আবহাওয়ার মধ্যেই হঠাৎ সেখানে একজন ধনী পর্যটক চলে আসল। এসেই এক হোটেলে ঢুকে তার মালিকের হাতে ১০০ ডলারের নোট গুঁজে দিয়ে বলল - আপনার হোটেলে থাকবো কিছুদিন। 
হোটেল মালিক তো হাঁফ ছেড়ে বাঁচল। সে এই ১০০ ডলার তাড়াতাড়ি পাঠিয়ে দিল পাশের মুদির দোকানে যেখানে তার ইতিমধ্যে ঐ পরিমান টাকা দেনা হয়েছে। মুদির দোকানিও টাকাটা পেয়ে ভীষণ খুশি। তারও সমপরিমান ঋণ আছে এক চাষির কাছে। সে টাকাটা পেয়েই তুলে দিল সেই চাষির হাতে, যে কিনা তখন সেই দোকানেই উপস্থিত। চাষি টাকা নিয়ে ছুটে গেল মাংসের দোকানে। সেখানে গিয়ে তার ১০০ ডলারের দেনা শোধ করলো।     
কষাই টাকাটা নিয়ে ছুটলো স্থানীয় গরুর খামারির কাছে। যার কাছে কষাইর ঋণ ১০০ ডলার। গরুর খামারি টাকাটা পেয়ে গেল এক নিশিকন্যার কাছে। যাকে নিয়ে এক রাতে বহুত মৌজ-মাস্তি করেছে সে। কিন্তু টাকা পরিশোধ করা হয়নি। টাকাটা নিয়ে নিশিকন্যা গেল সেই হোটেল মালিকের কাছে। সেই হোটেলের রুমেই নিশিকন্যা তার ব্যবসা চালায়। কিন্তু গত কিছুদিনের মন্দায় ভাড়া শোধ করতে পারেনি।  
যাই হোক অনেক হাত ঘুরে কিছুক্ষণের মধ্যেই টাকাটা আবার হোটেল মালিকের হাতে এসে পৌঁছালো। আর তখনই সেই পর্যটক এসে মালিকের সামনে দাঁড়ালো। বলল - আপনার হোটেলটা আমার পছন্দ হচ্ছে না। আমি এখানে থকবো না। দয়াকরে আমার টাকাটা ফেরত দিন। আমি অন্য হোটেলে যাবো। 
হোটেল মালিক বাধ্য হয়ে ১০০ ডলার ফেরৎ দিল। কিন্তু ইতিমধ্যেই ঐ টাকা দিয়ে কতজনের ঋণ শোধ হয়ে গেল। 
----------------------------------------------
গল্প শেষ এখানেই। কিন্তু এই যে ঘটনাটা ঘটল (যদিও খুব সাধারণ ভাবে উপস্থাপন করা), এটাকে অর্থনীতির ভাষায় কিভাবে ব্যাখ্যা করা হবে? আর বিশ্ব মন্দার ব্যাপারটাই বা কী? 
মুর্খ আমি তাই উত্তর জানা নাই, কেবল থুতনি চুলকাই 

