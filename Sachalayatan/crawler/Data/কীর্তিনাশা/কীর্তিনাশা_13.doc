এক সংসারে এক সন্ন্যাসী ছিল..................



এক দেশে এক সন্ন্যাসী ছিলেন। তিনি গেরুয়া রঙের কাপড় পরিধান করতেন না। নির্জন গাছের তলায় বসে ওম্ শান্তি ওম্ বলে ধ্যান করতেন না। যত্র-তত্র যাকে তাকে যেখানে সেখানে শাপ অথবা বর দিতেন না। সন্ন্যাসী হলেও তিনি ছিলেন পুরো মাত্রায় সংসারী। তাই জনগণ আদর করে তাঁকে সংসারে এক সন্ন্যাসী বলে ডাকতো। 
তিনি নিয়মিত আসর জমাতেন - কখনো দারুণ সব ছোট গোল-গাল রুটির মতো সুস্বাদু গল্পে, কখনো কামরাঙা ছড়ায় আবার কখনো বা দুর্দান্ত সব দ্বিপদীপঞ্চকে। জনগণ মুগ্ধ হতো, বিস্মিত হতো, হাসতে হাসতে গড়াগড়ি খেতো, আবেগে আপ্লুত হতো তার গল্প ছড়া শুনে। 
অবস্থা এমন দাঁড়ালো যে - সন্ন্যাসী আছেন, গল্প শোনাচ্ছেন, ছড়া শোনাচ্ছেন, সবার সাথে হাসিমুখে হাই হ্যালো করছেন এটাই জনগণের কাছে প্রতিদিনের রুটিনে পরিনত হলো। এটাই যেন স্বাভাবিক। বেঁচে থাকতে হলে যেমন খাওয়া দাওয়া করতে হয়, ঘুমাতে হয় তেমনি যেন সন্ন্যাসীর গল্প, ছড়া, কৌতুকও শুনতে হয়। 
কিন্তু হঠাৎ একদিন সবার প্রিয় সেই সন্ন্যাসী নিখোঁজ হলেন। নেই নেই নেই কোত্থাও নেই। জনগণের মনে নানা চিন্তা উঁকি দেয় - তবে কি তিনি এবার সত্যি সত্যি সংসার ত্যাগ করলেন? গেরুয়া বসন পড়ে জঙ্গলে গেলেন? নাকি হিমালয়ের গুহায় ঢুকলেন?
নাকি তিনি মৌমাছির জীবন মধুর কিনা সেই রহস্যের সমাধানে বেরুলেন? অথবা নিজের যে দুর্বলতার কথা তিনি স্বাড়ম্বরে প্রকাশ করতেন সেই দুর্বলতার সুযোগ নিয়ে কোনো সুন্দরী রমনী তাকে গুম করলো? 
      
চিন্তা চিন্তা আর চিন্তা। জনগণ চিন্তায় চিন্তায় অস্থির হয়ে গেল। তাদের জীবন থেমে নেই ঠিক। সবকিছু আগের মতো চলছে, তাও ঠিক। তবে মনের কোনে একটা চোর-কাঁটা বিঁধে আছে। ক্ষণে ক্ষণে সেই কাঁটার খোঁচায় মনে পড়ে যাচ্ছে - যার গল্প ছড়া শোনানোর কথা তিনি যেন কোথায় লুকিয়েছেন ? অথবা স্বেচ্ছা নির্বাসন নিয়েছেন ? 
জনগণকে এই কাঁটার খোঁচা থেকে একমাত্র সন্ন্যাসীই বাঁচাতে পারেন। তাই তাঁর কাছে দুইটি পত্র লেখা হলো একটা নরম আরেকটা চরম - 
নরম পত্র
সন্ন্যাসী দাদা, আপনি দয়াকরে পুরোপুরি সন্ন্যাসী হবেন না! যেমন ছিলেন তেমনই থাকুন। আমাদের নিয়মিত গল্প শোনান, ছড়া শোনান ! ছোট্ট গোল রুটি দিন, কামরাঙা ছড়া দিন, দ্বিপদীপঞ্চক দিন, উর্দিবানী দিন, ছড়মাণু দিন !  দয়াকরে হারিয়ে যাবেন না ! 
চরম পত্র
এতো যে অনুরোধ করছি তাও যদি না শোনেন তবে কিন্তু জনগণ সর্বত্মক আন্দোলনে ঝাঁপিয়ে পড়বে। দরকার হলে তারা ইউক্রেনের ললনাদের কাছে আপনার আইপি সহ ব্যাঞ্চাবে ......... 

