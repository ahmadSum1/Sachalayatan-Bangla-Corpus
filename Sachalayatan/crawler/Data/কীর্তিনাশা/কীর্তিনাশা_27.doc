অ্যানাকোন্ডা



পশুর মেলায় আমি বাদ যাই কেন। আমি আসলাম অ্যানকোন্ডা নিয়া...... 
--------------------------------------------------------------
একটা অ্যানাকোন্ডা আমাজনের জঙ্গলে ঘুরে ঘুরে ডাঙ্গায় বান্দর আর পানিতে পিরানহা মাছ খাইতে খাইতে অতিষ্ট হয়ে গেল। এক সময় এমন হলো যে ঘুমের ঘোরে সে দুঃস্বপ্ন দেখা শুরু করলো - ঝাঁকে ঝাঁকে পিরানহা আর বান্দর তাকে তাড়িয়ে বেড়াচ্ছে আর চোখ মুখ গোল গোল করে দেঁতো হাসি মেরে বলছে - ও রে আমারে খা রে...... !! অবস্থা শেষ-মেষ এমন দাঁড়াল যে অ্যানাকোন্ডার পাগল হবার দশা। 
অবশেষে অ্যানাকোন্ডাটা হাল ছেড়ে দিল। সে আমাজন অববাহিকা ছেড়ে বেরিয়ে এসে আটলান্টিক মহাসাগর পাড়ি দেয়া শুরু করলো। মাঝপথে একটা হাঙ্গর তার লেজের কিছু অংশ খেয়ে ফেলল। তার বদলা হিসাবে প্যাঁচিয়ে ধরে গোটা হাঙ্গরটাকেই সে সাবাড় করে দিল। অবস্থা বেগতিক দেখে কোন সামুদ্রিক প্রানীই তাকে আর ঘাঁটালো না। 
আফ্রিকার ঊপকূলে এসে সে দেখলো কিছু হাঁড় জিরজিরে কালো মানুষ। অ্যানাকোন্ডাটার তখন নোনতা পানিতে হাঁস-ফাঁস অবস্থা। মুখটাও ভরে আছে বিস্বাদে। তাই সে মুখের স্বাদ ফেরনোর জন্য একটা কালো মানুষ ধরে গিলে ফেলল। কিন্তু গিলে বিশেষ সুবিধা হলো না। একে তো মানুষটার দেহে মাংসের ছিটা-ফোঁটা ছিল না বিধায় তার পেট ভরলো না, উল্টো শক্ত হাঁড়ের সাথে সংঘর্ষে তার তিনটা দাঁত অকালে শহীদ হলো। 
বুদ্ধিমান অ্যানাকোন্ডা বুঝতে পারলো এখানে তার সুবিধা হবে না। সে এবার তাই আফ্রিকার ঊপকূল ছেড়ে ভারত মহাসাগর পাড়ি দেয়া শুরু করলো। সাঁতরাতে সাঁতরাতে এসে ঠেকলো বাংলাদেশ নামক ছোট্ট এক দেশের দক্ষিনে সুন্দরবন নামক বড় এক জঙ্গলে। সেখানে এসে অনেকটা পরিচিত পরিবেশ পেয়ে একটু খুশি হলো সে। একটা সুস্বাদু চিত্রা হরিন ধরে খেয়ে মজাও পেল খুব। ভাবলো বাকি জীবনটা এখানেই কাটিয়ে দেবে। 
কিন্তু সুন্দরবনে তার দ্বিতীয় দিনেই সে জীবেনর সবচেয়ে বড় ভুলটা করে ফেলল। বনের ভেতর একটা নাদুস-নুদুস ফরেস্ট অফিসারকে ঘুরতে দেখে আর লেভ সামলাতে পারলো না। ধরে কপাৎ করে গিলে ফেলল। সেই ফরেস্টার ছিল বনের রাজা ওসমান গনীর জাত ভাই। ব্যাটা জঙ্গলে গিয়েছিল নতুন কোন কোন গাছ চুরি করা যায় সেই হিসাব মিলাতে। দূর্নীতি তার শরীরের প্রতিটি কোষে বিষ ছড়িয়েছে। সেই বিষ নিরীহ অ্যানাকোন্ডা এত সহজে হজম করে কি করে?
বেচারা পেটের ব্যাথায় টানা সাতদিন কাৎরালো আর কোঁকালো। পাতলা হাগু হেগে হেগে বনের একটা অংশ সে দুষিত করে ফেলল। নিজের হাগুর গন্ধে নিঃশ্বাস বন্ধ হয়ে নিজেরই তার মরার দশা। তাই কোনমতে একটু সুস্থ হতেই সে তওবা করলো - যে তল্লাটে এমন ভয়াবহ বিষাক্ত প্রানী আছে সে তল্লাটে আর নয়। 
আবার সে সাগরে ভাসান দিল। বঙ্গোপসাগর, ভারত মহাসাগর পার হয়ে প্রশান্ত মহাসাগরে ঢুকে পড়লো সে। এর মধ্যেই নানা দেশের ঊপকূলে হানা দিয়ে এটা ওটা খেয়ে মোটেই তার মন ভরলো না। তাই কোথাও থামলো না। ভাসতে ভাসতে এক সময় সে চীনের ঊপকূলে হাজির হলো। কিন্তু তারপরই ভোজবাজি কান্ড। অ্যানাকোন্ডাটা একেবারে উধাও! নেই নেই কোত্থাও তার কোন খোঁজ নেই!

গুজব শোনা যায় - সেই দিন চীনের সেই ঊপকূলে এক বিশাল ভোঁজ সভার আয়োজন করেছিল সেখানকার বাসিন্দারা। 

