একটি সাইন্সফিকশন কৌতুক



দুই টা এলিয়েন পৃথিবীর নির্জন এলাকায় ল্যান্ড  করেছে। এখন তাদের শখ হয়েছে পৃথিবী বাসীদের সাথে দেখা করার। এত সুন্দর নীল গ্রহ, তার প্রানীরা না জানি আরো কত ভালো ! তো তারা ল্যাঙব্যাঙ ল্যাঙব্যাঙ করে হাটা শুরু করলো। কিন্তু কোথাও কেউ নাই। হাটতে হাটতে তারা ক্লান্ত হয়ে এক পেট্রল পাম্পে গিয়ে হাজির হলো। সেখানেও কেউ নেই। কারন পেট্রল পাম্পটা ছিল পরিত্যাক্ত। 
এলিয়েন দুইটা তাদের কুঁতকুঁতে চোখ দিয়ে এদিক ওদিক তাকায় কাউকে দেখে না। হঠাৎ একজনের চোখ পড়লো একটা পেট্রল দেয়ার মেশিনের দিকে। আরে ঐতো একজন দাঁড়িয়ে আছে। তারা ল্যাঙব্যাঙ ল্যাঙব্যাঙ করে হেটে সেই মেশিনের কাছে গেল। একজন বলে উঠলো - শুভেচ্ছা পৃথিবীবাসী। আমরা এসেছি বহুদূর গ্রহ থেকে শান্তির বানী নিয়ে। কিন্তু মেশিন স্বাভাবিক ভাবেই নিশ্চুপ। 
পৃথিবীবাসীর এই অভব্যতায় এলিয়েনরা একটু বিরক্ত হলো। যে কথা বলছিল সে আবার বলল - হে অভব্য, অভদ্র পৃথিবীবাসী আমরা তোমার ব্যবহারে খুবই মর্মাহত। আমরা বহুদূর গ্যালাক্সীর এক গ্রহ থেকে এসেছি তোমাদের এখানে। তোমাকে আবারো শুভেচ্ছা জানাচ্ছি। পেট্রল মেশিন নিশ্চুপ। 
কথা বলা এলিয়েনটা ভিষন রেগে গেল এবার - ওহে অভদ্র, অভব্য, বেয়াদব, মুর্খ, মুঢ় পৃথিবীবাসী তোমার ব্যাবহারে আমরা খুবই হতাশ হলাম। আমি শেষবারের মত তোমাকে শুভেচ্ছা জানাচ্ছি। এরপরও যদি তুমি জবাব না দাও তবে আমার এই লেজার গান দিয়ে তোমাকে জ্বালিয়ে পুড়িয়ে ভস্ম করে দেব। মেশিন এবারো নিশ্চুপ। 
এবার এলিয়েনটা সত্যি সত্যি তার লেজার গান বের করলো। রাগে তার ল্যাগব্যাগে শরীর আরো ল্যাগব্যাগ ল্যাগব্যাগ করতে লাগলো। সে পাম্প মেশিনের দিকে লেজার গান তাক করতে করতে বলল - তবে রে পৃথিবীবাসী! এই নে তোর ব্যবহারের প্রতিফল! তার সাথের এলিয়েনটা হা হা  করে উঠলো - আরে থাম থাম! গুলি করিস না!! কিন্তু তার আগেই অন্য এলিয়েনটা গুলি করে বসেছে। চিউ! চিউ! চিউ! চিউ! আওয়াজ করে লেজার রশ্মি ছুটলো।
সাথে সাথে তিব্র বিস্ফোরনে পুরো পেট্রল পাম্প জ্বলে উঠলো। এলিয়েন দুটো ছিটকে আধমাইল দূরে গিয়ে পড়লো সঙ্গাহীন অবস্থায়। ঘন্টাখানেক পর তাদের জ্ঞান ফিরলো। তারা ল্যাগব্যাগ  করে উঠে দাঁড়ালো। যে এলিয়েনটা গুলি করতে নিষেধ করেছিল তাকে অন্য এলিয়েনটা বলল - ওরে আমার দোস্তো রে! পৃথিবীর প্রানীরা কি ভয়াবহ ! আরেকটু হইলে প্রানটা গেছিল আমার। আচ্ছা তুই যে আমারে নিষেধ করলি, বুঝলি কেমনে যে ঐ প্রানীটা এই রকম মারাত্মক?
তখন অন্য এলিয়েনটা জবাব দিল - শোন্ দোস্ত, মহাকাশে তো আর কম ঘুরি নাই। এই গ্যালাক্সির সেই গ্যালাক্সির বহুত গ্রহে বহুত প্রানী দেখছি। এত্ত কিছু দেইখা আর কিছু না শিখলেও একটা জিনিস শিখছি, যে প্রানী তার লিঙ্গ দিয়া নিজের শরীরে তিন প্যাঁচ দিবার পাড়ে। তারপর সেই লিঙ্গর মাথা নিজের কানের ফুটায় ঢুকায়া রাখে তার সাথে আর যাই চলুক না কেন, কোন ঝামেলা করা চলে না।

