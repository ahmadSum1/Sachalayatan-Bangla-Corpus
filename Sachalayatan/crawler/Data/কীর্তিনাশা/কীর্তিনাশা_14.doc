কর্পোরেট গল্প : মোরগ, শিয়াল আর পাখির কাহিনী..........



চাকরির সুবাদে মাঝে মাঝে এখানে ওখানে ট্রেনিং করতে যেতে হয়। সে সব ট্রেনিং-এর প্রত্যেকটার জবরদস্ত সব নাম - কমিউনিকেশন স্কিল, এক্সিলেন্স ইন অপারেশন, টাইম ম্যানেজমেন্ট, টিম বিল্ডিং, লিডারশিপ আরো যে কত কী তার হিসেব নেই। তো এসব ট্রেনিং-এ আর কিছু না হোক মাঝে মাঝে মজাদার সব গল্প শোনা যায়। 
এসব গল্পের বৈশিষ্ট্য হচ্ছে - প্রতিটা গল্পেই শিক্ষনীয় কিছু মেসেজ থাকে। আর গল্পের আকারও বেশ ছোট, যাতে অল্প সময়েই বলে ফেলা যায়। 
সেই সব গল্প থেকে তিনটা এখানে তুলে দিলাম। আপনাদের ভাল লাগলে আরো দেয়া যাবে ভবিষ্যতে। গল্পের উৎস সম্বন্ধে আমার কোন ধারণা নেই। কারো যদি জানা থাকে তবে উল্লেখ করলে উপকৃত হবো। 
গল্পগুলো কর্পোরেট আসরে শোনা বলে নাম দিলাম কর্পোরেট গল্প। 
---------------------------------------------------------
গল্প - ১ : কাক আর মোরগ
একটা দাঁড়কাক নিয়মিত একটা গাছের মগডালে বসে বসে ঝিমায়। কিছুই করে না। একদিন এক মোরগ এসে সেই গাছের তলায় দাঁড়ালো। দাঁড়কাকের ভাবসাব দেখে তার বেশ ভাল লাগলো। সে কাককে জিজ্ঞেস করলো - আচ্ছা কাক ভায়া তুমি যে সারাদিন এমন বসে বসে ঝিমাও তোমার খারাপ লাগে না? কাক জবাব দেয় - নাহ্ ভালই তো লাগে। বসে বসে কত কী যে চিন্তা করি। মাঝে মাঝে নিজেকে দার্শনিক মনে হয়। 
মোরগ বলে - আমারো খুব ইচ্ছা করে, মাঝে মাঝে তোমার মতো ঝিমাই। কিছু না করি। কাক বলে - ইচ্ছা হলে ঝিমাও। কেউ তো আর না করেনি। তখন মোরগ বসে বসে ঝিমাতে লাগলো। আহা ঝিমাতে কী শান্তি!
কাছাকাছি একটা শিয়াল ছিল ওৎ পেতে। মোরগটাকে ঝিমাতে দেখে সে সুযোগ বুঝে আক্রমন করলো আর মোরগটাকে মুখে নিয়ে ছুটে পালালো। 
(গল্পের মোরাল বা মর্মার্থ : যদি তুমি কোন কিছু না করে কেবল ঝিমাতে চাও তবে অবশ্যই তোমাকে অনেক অনেক উঁচুতে অবস্থান করতে হবে)
গল্প - ২ : ফাঁদে পড়া শিয়াল
একটা শিয়াল বনের পথে চলতে চলতে হঠাৎ ফাঁদে আটকা পড়লো। তার গলায় একটা ফাঁস বেশ কঠিন ভাবে এঁটে গেল। অনেক ধস্তাধস্তি করেও সে ছুটতে পাড়লো না। তখন শিয়ালটা মনে মনে ভাবলো - হায় এই যে ফাঁদে আটকে গেলাম, এর চেয়ে খারাপ আর কী হতে পারে ? 
একটা বানর যাচ্ছিল সেই পথে। সে শিয়ালটার এই বন্দিদশা দেখে খুব মজা পেল। আর শেয়ালের পেছন দিকটা অরক্ষিত পেয়ে আচ্ছা করে শিয়ালের পাছা মেরে দিল। 
(মর্মার্থ : সমস্যা যত বড়ই হোক, মনে রাখতে হবে তার চেয়েও বড় সমস্যা আসতে পারে এবং তার জন্য সব সময় প্রস্তুত থাকতে হবে)
গল্প - ৩ : এক ছোট পাখির কাহিনী
একটি ছোট পাখি আকাশের অনেক উপর দিয়ে উড়তে গিয়ে ঠান্ডায় জমে বরফ হয়ে ধপ করে এসে পড়লো একটা খোলা মাঠে। পাশেই একটা গরু দাঁড়িয়ে দাঁড়িয়ে ঘাস চিবাচ্ছিল। সে কোৎ করে এক দলা গোবর হেগে দিল পাখিটার উপর। পাখিটা গোবরে ডুবে গেলেও সদ্য পতিত গোবরের গরমে তার শরীরের বরফ সব গলা শুরু করলো। 
একটু পরে পাখিটা সুস্থ হয়ে গোবরের ভেতরে বসেই কিচমিচ কিচমিচ ডাক শুরু করলো। পাশ দিয়ে যাচ্ছিলো এক হুলো বেড়াল। সে পাখির আওয়াজ পেয়ে গোবর ঘেঁটে পাখিটাকে বের করলো। তারপর কপাৎ করে গিলে ফেলল। 
(মর্মার্থ - ১ : কারো শত্রুতা মূলক কাজ সব সময় যে তোমার বিপক্ষে যাবে এমন নাও হতে পারে। কোন কোন বৈরী কাজ হয়তো তোমার উপাকারেই আসবে। 
মর্মার্থ - ২ : কেউ তোমাকে বিপদ থেকে উদ্ধার করলো মানেই যে সে তোমার শুভাকাঙ্খি এমন নাও হতে পারে। সে হয়তো তোমার সবচেয়ে বড় শত্রু। 
মর্মার্থ - ৩ : যখন তুমি ঘোর বিপদে তখন দয়াকরে মুখটা বন্ধ রাখো / when you are in deep shit please keep your mouth shut!!)

