ক্রিকেট দেখুম না দেখুম কি?! ক্রিকেট ছাড়া দেখার আছে কি ?!



এক্ষনে একখানা খাটাশের গল্প না বললেই নয় - 
এক দেশে এক জঙ্গল ছিল। গাব গাছের জঙ্গল। সেই জঙ্গলে থাকতো এক খাটাশ। সেই খাটাশের নেশা ছিল গাব খাওয়া। আসলে জন্ম থেকেই গাবের জঙ্গলে আছে তো, তাই গাবের গন্ধ পেলেই তার মন আনচান করে ওঠে। ঘুরে ফিরে গাব খেতে ইচ্ছা করে। 
মাঝে মধ্যে যখন গাব বেশি খাওয়া হয়ে যায়, তখন পেটে ব্যাথা ওঠে। তখন খাটাশটা মাটিতে গড়াগড়ি খায় আর কোঁকায়। আর মনে মনে প্রতিজ্ঞা করে - এই জীবনে আর গাব খামু না। গাব একটা খাওয়ার জিনিশ হইলো! গাব খায় খাটাশে !!??
তারপর অনেক্ষন গড়াগড়ি করে যখন পেটে ব্যাথা ভালো হয়ে যায়, তখন খাটাশ আঁড়ে আঁড়ে গাবগাছের দিকে তাকায়। তলায় পড়ে থাকা গাব ফলের দিকে তাকায়। তার নাকে গাবের ঘ্রান ভেসে আসে। একটা সময় খাটাশ আর থাকতে পারে না। উঠে ছুট লাগায় গাব গাছের দিকে। আর মুখে বলে - গাব খামুনা খামু কি?! গাব ছাড়া খাওয়ার আছে কি?! 
-------------------------------------------------------
আমারো সেই খাটাশের দশা। গত ম্যাচে বাংলাদেশ হেরে যাওয়ার পর বহুত দুঃখ পেয়ে শপথ নিয়েছিলাম - বাইচা থাকতে আর ক্রিকেট খেলা দেখুম না, কি হচ্ছে খবরও রাখবো না। 
কিন্তু আজ সকালে অফিসে এসেই মনটা কেমন উদাস হয়ে গেল। সকাল ন'টা বাজতেই মাউসের আলতো ক্লিকে ইন্টারনেট এক্সপ্লোরার খুললাম। তরপর ক্রিকইনফো সাইট খুলে টাস্কবারে মিনিমাইজ করে রাখলাম। যত যাই হোক বাংলাদেশের খেলা বলে কথা। বিগত দিনের শপথ ভুলে তাই মনে মনে বললাম - ক্রিকেট দেখুম না দেখুম কি? ক্রিকেট ছাড়া দেখার আছে কি ?! 
-------------------------------------------------------
উপসংহার : আহ্ কি শান্তি বাংলাদেশ আজ জিতে গেছে! মনে এখন অনেক আনন্দ। ক্রিকেটকে মনে হচ্ছে স্বর্গীয় খেলা।  

