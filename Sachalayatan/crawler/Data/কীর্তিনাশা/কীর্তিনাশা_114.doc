দূর্বোদ্ধ্য দুঃসময়



সন্ধ্যার আঁধারে ডানা ঝাপটায় এক ঝাঁক বাদুড়
ডাকিনীর দল কুড়ে কুড়ে খায় ভালোবাসা
হায় মানুষ দেখতে পাওনা এসব
মোহান্ধ ছুটছো কার পিছে নিজেই জানো না।
রক্তচোষারা শুষে নেয় জীবন একটি একটি করে
ছেঁড়া খোড়া হৃদয় রাস্তার ধুলায় লুটায়
প্রেয়সীর টলটলে চোখ উপড়ে নিয়েছে শকুন
আগুনে পুড়ছে বরষার গান
কোথায় ঠেকেছি আজ এসে !?
সন্ধ্যার আঁধার ঘনায় তিব্রতা নিয়ে
থর থর কাঁপে সময়ের কাঁটা
ডানা ঝাপটানো বাদুড়ের দল কাছে চলে আসে
তবে কি সাঙ্গ হলো -
এই পথ হাটা !!

