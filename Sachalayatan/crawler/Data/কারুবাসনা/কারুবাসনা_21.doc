হিসাবভক্ষক



কড়া সেক্স,হিসাবে টুইংকেল টুইংকেল ফাইভষ্টার। বেদনাকুকুরগুলো বামদিক ঘেসে আর এক গন্ধবেদনা ছাতিম গাছ ঠিক মাথার উপর রূদ্রাক্ষ নিয়ে আকাশে তারা সাজাচ্ছে ঝিকিমিকি ঝিকিমিকি গান, আর আমি লিখছি পোড়া অক্ষরমালা নিদারুন ফন্টে বকুলফুলের মত, সব ফাঁক ফাঁক;  এবার এইটুকু লেখা থাক।
দ্যাখ কেমন জাগে
মে দিবসের রাতে মহান হয়ে উঠতে যেমত তরঙ্গ বাজিল, ফুলছাপ আয়নায়, কতকথা, রসিকতা সব সেই আকাশেতে মিশে দাদ-হাজা-চুলকানির পূর্ব লক্ষণ মত U/A গানগুলি হরপ্পার ভাঙা মাটির পাত্রে দামী হয়ে উঠছে,  বিষক্রিয়ায় কোলাহল বার্ণল , আহা চারটে খেজুর গাছের মত। আহা কি দারুন দেখতে, চোখ দুটো টানাটানা, ঝিগাতলা, পিলখানা, খুললে খাপ কেউ পাবিনা। তাই কেবল লিখে রাখা, চন্দ্রবিন্দুর গান এখন বাজছে, ধানমন্ডি একটা:ছাব্বিশ।
লিখছি আমি, লিখছি। অতর্কিতে একটা আকাশ আমি লিখছি। পূর্বশর্তে গাছের তলা এখন একটা নেহাত বিছানার চাদর। চাঁদ ঘড়ি, নোটের বান্ডিলের মত ইঁটগুলি দেওয়ালে বেরিয়ে, তারা হাসছে রাতের তোড়িতে। সেক্সি সেক্সি মুঝে লোক বোলে,  আর তোর নাক বোচা, চোখ ট্যাঁরা, তোর ডিভিডি আমার সপ্তডিঙা মধুকর, চান্দসওদাগর সব গল্পের চরিত্র, না তোর হোল না, না পেলাম তোকে, আর আমাকেও তুই পেলি না। যা পাখি উড়তে দিলাম তোকে, লে লে লে গুরু মিছরি দানা,(স্ন্যাপশট) কিছু রঙ দিও ( দেবব্রত)গানখানা। উইন্ডোজ মিডিয়া প্লেয়ার থেমে গেলে আমি আর লিখব না। নাচছে তারা নাচছে, হাসছে আমার বকুলফুল।
 
