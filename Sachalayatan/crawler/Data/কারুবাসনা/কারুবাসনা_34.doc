কাল বেলা ১১টায় তিতাস আসছে শহরে,তুমি আসবে ?



এখন "তিতাস কোনো নদীর নাম নয়"। পরিবর্তন হয়েছে বেশ কিছু। সে কথা থাক।
শ্যাজা ওরফে সামরান হুদার গদ্যগ্রন্থটি একুশের মেলায় প্রকাশ পাচ্ছে কাল, ২১ শে ফেব্রুয়ারি। সকাল ১১টা থেকে মেলায় শুদ্ধস্বরের স্টলে পাওয়া যাবে বইটি। আসুন, উল্টে দেখুন, পাল্টে দেখুন। বই কেবল পড়ার নয়, দেখারও অনুভব করুন। বইটির প্রচ্ছদ ও অলংকরন করেছেন প্রবীণ চিত্রশিল্পী আব্দুস শাকুর।
আটপৌরে ঝরঝরে গদ্যে লেখা বইটি বড়দের মত ছোটদের কাছেও আদরনীয় হবে আশা করি। বইটির কোন আনুষ্ঠানিক উদ্বোধন নেই,কোন কেউকেটা কেউ আসছেন না, ভারী বক্তৃতা হচ্ছে না । নির্ভার মনে দেখাই তিতাসকে স্পর্শ করার একমাত্র রাস্তা।
পাঠককে প্রণাম।।

