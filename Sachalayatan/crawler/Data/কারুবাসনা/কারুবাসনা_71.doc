পেখম তুলে আয় বকম বকম: টাইটানিক-২



ভালবাসার সমাধিক্ষেত্রে (টাইটানিক) চড়াইরা
নদী চলল, হেলে দুলে, কোথাও দূর ঘন্টা। সোঁদা গন্ধে রাজকুমারী চন্দন স্নানে হয়ে উঠছেন ঐশ্বর্য রাই বচ্চন। আর পাখিরা তার অধীন, কলরব সময়োচিত। পরিমিত।
চড়াইরা চলে গেল বাণিজ্য করতে। প্রতুলের গানে ডিঙ্গা ভাসাল। টাইটানিক সিনেমার কোন গোমড়ামুখো লাইটম্যান এসে দুটো মাল্টি টোয়েন্টি লাগিয়ে দিয়ে গেল। ক্রস। মোচার খোলার নৌকায় তা ছিল হেবি, ডুবে গেল নৌকা। তার নাম হলে , টাইটানিক-২। চড়াইরা উড়ে চলে গেল, কিন্তু সে কথা কেউ জানল না। ঐশ্বর্য কেঁদে কেঁদে শাড়ির অনেকটা ভিজিয়ে ফেলল।
অভিষেক খবর পেয়ে এল চাটার্ড বিমানে। বৌকে বুকে জড়িয়ে ধরে অনেক সান্ত্বনা দিল। ডিরেক্টার কাট না বলা পর্যন্ত । ফিরতি বিমানে মুম্বই ফিরে প্রথমে ইনসিওরেন্স ক্লেম করে দিল। বাপের নাম- অভিষেক। মায়ের নাম- ঐশ্বর্য।
চড়াইরা অনেক দেশ ঘুরে, অনেক প্রেম করে একদিন হলিউডে গেল। গল্প বেচতে। ঐশ্বর্যকে সেখেনে দেখে তারা তো আহ্লাদে আটখানা। ঐশ্বর্য কিন্তু ভয় পেয়ে গেল, ইনশিওরেন্সেরে টাকায় তার নেলপালিশ কেনা হায়েছিল। কিন্তু কোনটা? মনে পড়ল না। সে অভিষেককে ফোন করে বিপদের কথা জানাল। অভিষেক, খুব বিজি ছিল, শোনার সময় নেই, জাস্ট বলল, কিল দেম। ঐশ্বর্য ঘাবড়ে গিয়ে তাদের বুকের ভেতর লুকিয়ে ফেলল।
অনেকদিন সে দেশে ফিরেছে। পাখিরা আবার তাকে ঘিরে ওড়াওড়ি করে। ঐশ্বর্য স্যান্ডেল ওয়েল মেখে  গরম বালির  উপর ধুম-ধাম নাচ করে। গোলা পায়রার মত বরফের ওপর শুয়ে নায়কের সাথে সোহাগ করে। কিন্তু মুশকিল একটা আছে। ডিরেক্টার তাকে বলেন, ডার্লিং  ফুল গোলা লাগছে, তুমি  বকম বকম কর। কিন্তু শব্দ শোনা যায়, কিচিরমিচিরর। ডাবিং মেলে না।
ডিরেক্টারের সঙ্গে ঝগড়া হয়। বুড়ো বচ্চন পাখির ঠ্যাং চিবুতে চিবুতে হাসে।
 
