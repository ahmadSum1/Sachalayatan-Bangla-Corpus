পদ্মা-১



আমির খাঁ আবারো বাগেশ্রী গাইছেন, পদ্মার ঢেউ বারে বারে সবুজ হয়ে পড়ছে, ওপারে মুর্শিদাবাদ। কতগুলো ছেলে সুতোর টানে টানে টেনে তুলছে ৫০০/৬০০ গ্রা ওজনের রিঠা মাছ, ভাঙন রোধের পাথরের ফাঁকে মাছগুলো ক্রমশ একে অপরের থেকে দূরে সরে যাচ্ছে, পানির ওপর সরে সরে যাচ্ছে রোদ, মেঘের কারণে।
ঈশ্বরদির কিছু আগে লালন শাহ সেতু হয়ে শুয়ে শুয়ে দেখছেন মেঘ আর পানির খেলা, বাংলাদেশ- জাপান মৈত্রী ফলকের তাই দেখে চোখ ছানা বড়া। তুমুল বৃষ্টি নামল পদ্মার আঁচল জুড়ে। বাউল আব্দুল গণি সরকার এরপর খানিকক্ষণ বেহালা বাজাবেন, কেবল।

