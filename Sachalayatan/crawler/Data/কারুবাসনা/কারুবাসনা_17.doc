ছাড়িতে চাহিছ বলিয়া ছেড় না



পরান যাহা চায়
সকাল বিকেল জানিয়ে দেওয়া তোমায় ভালবাসি, হাল ছেড় না বন্ধু, যতক্ষণ ডিজিটাল বাংলাদেশ আছে। দিনবাদলের স্বপ্ন আর সেই বরষায় পিপীলিকা মিছিলে হন্তদন্ত হয়ে দেখা দরকার নেই রুদ্রের সি*লি*  তাজমহল।
পায়রার জন্য ছড়ানো গমদানা খাচ্ছে কাকেরা। হাওয়ায় ঘুরে পড়া টব, সবুজ রঙ গড়িয়ে পড়ছে ছাদে। বৃষ্টি ভিজিয়ে দিয়ে যাচ্ছে জানালার ধারে বসা লেখকদের। কোমল রেখাবকে ভাবছেন ভীমসেন সুন্দরী রাক্ষুসী।
দুই ক্লাউন, নেহাতই রগচটা বলে চেষ্টা করছে ঝগড়া থামিয়ে দেওয়ার। তাদের কাছে নিঃস্ব নদী কাঁদছে শ্বেত অশ্বের মত একাকী নিঝুম দ্বীপে আর হরিণেরা কেবল দৌড়াচ্ছে, আমার এ দৌড়ানোতেই আনন্দ।
ধান জমিতে কাদা মাখা টেলিভিশন খানা এখনও হ্য়ত পড়ে আছে থাইল্যান্ডের সেই নাম ভুলে যাওয়া গ্রামে, ডিম ও মুখ বন্ধ মদের বোতলের মত; অনন্তকাল। আমরা এখনও ব্লগ লিখি, কাক ওড়ে মাথার ওপরে।
 
