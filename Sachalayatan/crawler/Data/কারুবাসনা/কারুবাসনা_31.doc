আ্যন্টি- ম্যাজিক রিয়েলিজম বন্দুকে  বিষাদ বারুদ গন্ধ




গত দশ বছরে লেখা ছোটগল্পের বাছাই। প্রথম প্রকাশিত গলপ " অনন্তের সিগারেটের প্যাকেট' এতে স্থান পায় নি বাজে বলে।  কয়েকটি গলপ বাদ গেছে খুঁজে না পাওয়ায়, " জীবনানন্দের বিড়াল' বা শ্রীকৃষ্ণকীর্তনের আধারে লেখা লেডি ম্যকবেথকে নিয়ে " গ্লোব থিয়েটার' আমার প্রথম দিকের জোরালো গল্প। এই সংকলনে থাকলে খুশি হতাম। এগুলো সব ছোট পত্রিকায় ছাপা হওয়ায়, বারবার বাসা বদলে আর সেল ফোন চুরি যাওয়ার বই প্রকাশকালে কপিগুলি খুঁজে পাওয়া যায় নি। কেউ খুঁজে দিলে খুব খুশি হব।
২০০০ পর লেখার ধরণ অনেকটাই পাল্টায়। না- ম্যজিক রিয়েলিজম ( আ্যন্টি- ম্যাজিক রিয়েলিজম) বলে একটা বিষয় আমাকে পায়। যার আলৌকিকতা আছে লৌকিকতার ভেতর। দেশজ ভোজবাজি, আনাচার, মিথ্যা কথা, পরনিন্দা, গুণীন, মন্ত্র, তাবীজ এবং  সময়ের ধর্মে অনন্ত হাসাহাসি।
আমি দুর্ভাগা বাংলাদেশে জন্মাইতে পারি নাই। জীবনে কিছু অংশ বাংলাদেশে কাটাতে পারলে সত্যিই খুশি হব। কেস সেনসেটিভ হওয়ায় আমি একটি প্রকাশিত গল্প ২য় প্রুফে এডিট করে অনেকাটাই বদলাতে রাজী হয়েছি। প্রকাশক চাইলেও আমি কোন বিতর্ক ও ধর্ম সংক্রান্ত ঝামেলা চাই না। বাংলা লাইভে পুরস্কৃত ও আমার সর্বাধিক পঠিত গল্প " ধর্মের কল বাতাসে নড়ে' এর এই পরিবর্তন কারুর যদি পছন্দ না হয় তো আময় মার্জনা করবেন।
এই বই রাজনৈতিক কারণে ও বাংলা থেকে বের হওয়াও শক্ত ছিল। নন্দীগ্রাম নিয়ে আমার লেখা "দিন আনি দিন খাই' চতুর্থ পর্ব আমাকে তাহলে পুরোটাই বাদ দিতে হত। যারা একথায় নড়ে চড়ে বসছেন, তাদের জানাই বিশেষ রসদ পাবেন না, পুরোটাই আমার মস্করা। আমার বন্দুকে বারুদ গন্ধ কোথাও নেই, বরং হাসি ,তামাশা বা ঐশ্বর্যপ্রীতিকে টোটা-বুলেট হিসাবে ব্যবহার করা যায় কি না তা নেড়ে চেড়ে দেখতেই এতগুলো বছর লাগল।
পাঠককে প্রণাম।।
[বন্দুকের নলের ট্রেসিং কাল বাইর হইসে এবারে মুক্তি পাওয়ার বিশাল সম্ভাবনা। বইটি একুশে গ্রন্থমেলার প্রকাশ। মজার কথা বইটি ফরম্যাটিং হওয়ার পর প্রকাশকের কম্পিউটার থেকে সম্পূর্ণ রূপে ডিলিট হয়ে যায়। সে কিছুদিন আগের কথা, গত কয়েকদিন একই কাজ আবার করে আবার সেই বই। বন্ধুবর আহমেদুর রশিদের সক্রিয় সহযোগিতা ছাড়া যা ছিল অসম্ভব, শেষ পনের দিন তার একমাত্র কম্পোজের কাজে নিজুক্ত কম্পিউটারটি সম্পুর্ণ ভাবে আমাদের ছেড়ে দিয়েছিলেন, তাকে আবারো ধন্যবাদ।]

