অনন্ত কুয়োর জল



শক্তি
শক্তিকে বড় মনে পড়ছে, এই যে সামনে পড়ে বাংলাদেশ আর তার নদীগুলি ঠিক যেন হাতের আঙ্গুল লিখে চলেছে ক্রমাগত, সমুদ্র অগ্নি ও চাঁদ। হলুদ বালিতে লুটাচ্ছে শালটা, কাঙাল গান ভাঙছে কক্সেসবাজারের ঢেউ।
আমি লিখছি শক্তির জন্য। আকুলতা ছড়ানো আছে বকুল মালতিফুলে। ফুলগুলি দুলছে, শিশিরে ভিজছে, চমকে উপরে তাকিয়ে দেখছে জ্বলন্ত চাঁদ।
আমি মাতাল হতে পারি না, শক্তি মাতাল হয় বারেবারে, সে লেখে, পাহাড়ে জোৎস্না ফোটে। ঠিক তার মাঝে ট্রেন যেন অঙ্গুরিমাল, ফেলে যাচ্ছে মাতাল এক উপত্যকা।
 
