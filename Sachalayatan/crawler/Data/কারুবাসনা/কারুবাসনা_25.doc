পদ্মা-২



চিকচিক। পানির ওপর সোঁ সোঁ শব্দে ডানা মেলে উড়ে যাচ্ছে বালির চর, নাক বরাবর, দৌলতদিয়া। গোয়ালন্দ বলতেই স্টিমারের ভোঁ, যেমনটা লেখা থাকে ইতিহাস বইতে, আর সেই ইলিশের স্বাদ ক্রমশ মনে হচ্ছে জেমস জয়েসের পেটেন্ট নেওয়া তামাদি মাল।
হায় রে, ফেরীতে এখন গান বন্ধ।নিঃশব্দ ঝালমুড়ির ওঠানামা মোমের সরোদ বাজানোর মতই ক্ষীণ, হ্রস্ব ও গম্ভীর।জরুরী নামাজ সেরে নিচ্ছেন দুই-চার জন। আর যারা পরবর্তীতে ইতিহাস লিখবেন উন্মিলিত চোখে দেখে নিচ্ছেন এক ইলিশের মত দীর্ঘ, শ্বাস হয়ে ওঠা ডিজিটাল পদ্মাকে, যতটা মাল উঠিয়ে নিয়ে নেওয়া যায়, আর কি। হা হতোস্মি, ইহাই ভবিষ্য, শেখ হাসিনার ইচ্ছানুসারে প্রেমিকার হাত ধরার মত করে ধরে থাকি ক্যমেরাটা, একদম পর্যটকের ইষ্টাইলে।

