পরজনমে হইও গাধা



রাজা ও ভিখারি
একদেশে এক রাজা ছিল। তার ধারণা ছিল তিনি খুব সুখি। সেইমত প্রচার করতেন। প্রচুর মানুষ সুখ দেখতে আসত, দূর দূরান্ত থেকে। কড়া প্রহরায় সুখ তারা হাতে তুলে ঘুরিয়ে ফিরিয়ে দেখত। তারপর সময় শেষ হলে বেল বেজে উঠত। সুখ তাদের হাত থেকে  কেড়ে নিয়ে কাঁচের বোয়ামে ঢুকিয়ে ফেলত রাজ কর্মচারীরা।  বর্ডার গার্ডরা ছিল খুব কড়া, সুখ কিছুতেই দেশের বাইরে যেতে দেওয়া হত না। কেবল তার প্রজারা সুখ অনুভব করত।
বজ্রা আটুনি ফস্কা গেরো। রাজার সুখ গেল চুরি। রাজা খুব অসুখি হয়ে গেলেন। খুব রাগ, বদমেজাজ, হাই ব্লাডপ্রেসার, যাকে পারেন শূলে চড়িয়ে দেন আর কি? ঘুম টুম নেই, খালি খিটখিট। হুকুম দিলেন, সমস্ত সুখি মানুষদের ধরে আনো। প্রাজারা ছিল সবাই অতিষ্ঠ, খামখেয়ালি রাজার কারণে তাদেরর জীবনে কোন সুখ ছিল না। সেপাইরা নির্দিষ্ট দিনে কোন সুখি মানুষই হাজির করতে পারল না।
রাজা নিঃসন্দেহ হলেন, সুখ তার এলাকার বাইরে চুরি গেছে। বর্ডার গার্ডদের গর্দানের নির্দেশ দিয়ে কিছুটা সুখ ফিরে পেলেন।
অনেক বছর পরে
এক ভিকিরি মানুষ সাত সকালে সারেন্ডার করল, সে সুখ চুরি করেছে। রাজা মন্ত্রীকে পাঠালেন তদন্তের জন্য। মন্ত্রী তার সাথে কথা বলে ভ্যবাচ্যাকা খেয়ে গেল। সে শুধু হাসে। প্রতি প্রশ্নের একই উত্তর, হাসি। গোয়েন্দাদের কথায় কনভিন্সড হলেন, এই সুখ চুরি করেছে। টানতে টানতে অমিতবিক্রমে নিয়ে গেলেন রাজার কাছে। হাসি দেখে রাজারও ভ্যাবাচ্যাকা লাগল। তিনি সেনাবাহিনীকে হুকুম দিলেন একে এখান থেকে নিয়ে যাও আর সুখ বের করে নাও।
ডাক্টাররা আল্ট্রাস্নো আর সিটি ইস্ক্যান করে কূল পেল না। সবাই মাথা চুলকাতে লাগল। শালা যে সুখটা কোথায় লুকিয়েছে কেউ ঠাউরই করতে পারছে না! রাজা সমস্ত ডাক্টার ধরে ধরে কোতল করে দিলেন। পাগল ভিখারির হাসি এতে আরো বেড়ে গেল। তাই দেখে কান মাথা সব রাগে টনটন করতে লাগলো। কিন্তু রাজা ছিলেন বিচক্ষণ তাই চুপ করে সব সহ্য করতে লাগলেন।
রাজা সবাইকে এক বছরের নোটিশ দিলেন। যেমন করে হোক তার সুখের ফর্মুলা চাই যে এনে দেবে তকে অর্ধেক রাজত্ব আর তার নিজের মেয়ের সাথে বিয়ে দেবেন। সায়েন্টিস্টরা দুদ্দাড় দেশ ছেড়ে পালাতে লাগল, তারা ভাল করেই জানে একবছর পর তাদের জন্য কি অপেক্ষা করছে। দেশে আর সায়েস্স পড়তে কেউ চাইল না। নব জাতেকদের সবাই মাদ্রাসায় ভর্তি করতে লাগল। মাদ্রাসার সংখ্যা প্রচুর বেড়ে গেল।
ভিকিরিটাকে এক অন্ধকারাগারে বেঁধে রাখা হয়েছিল। কড়া প্রহরায়। প্রহরীদের কানা ঘুসো ক্রমশঃ বাইরে আসতে লাগলো, রোজ রাতে নাকি ভিকিরিটা গাধা হয়ে যায়। মন্ত্রী গেলেন তদন্তে। অন্ধকারে ঘাপটি মেরে বসে আছেন তো আছেন, ঘুমে চোখ লেগে আসছে। হটাৎ চোখ কচলে দেখেন, সত্যিই কারাগারে একটা গাধা বাঁধা আছে। দৌড়াতে দৌড়াতে রাজাকে গিয়ে জানালেন সেই কথা।
রাজার মাথায় একটা বুদ্ধি এল, গাধাটাকে যদি রাতের ভেতর বদল করে ফেলা যায়? মন্ত্রী বলল, সেটা ঠিক হবে না মহারাজ। সোনার ডিম পাড়া রাজ হাঁসের গল্প পড়েন নি? সিচুয়েশনটা নষ্ট না করে কাল আপনাকে কারাগারে বেঁধে রাখি। দেখি গুণটা ঘরের না লোকটার! রাজার শুনে গা পিত্তি জ্বলে গেল, নিশ্চয়ই মন্ত্রীটা আমাকে কারাগারে পাঠিয়ে নিজে রাজা হতে চায়! পিস্তলটা বার করে পয়েন্ট ব্ল্যাঙ্কে এ চালিয়ে দিলেন গুলি।
সারাদিন ভাবলেন , মন্ত্রীর কথা একেবারে উড়িয়ে দিতে পারলেন না। এতদিন তার পরামর্শই শুনে এসেছেন, অভ্যাস বলেও  তো কিছু আছে! সেনা বাহিনীকে হুকুম করলেন তাকে বেঁধে ঐ কারাগারে রাখতে। সেনাবাহিনী জানাতো এই নির্দেশ না মানলে তাদের কি অবস্থা হবে, তাই বিনা বাক্যব্যয়ে তারা রাজাকে বেঁধে ঐ কারাগারে নিয়ে গেল। আর কি আশ্চর্য কারাগারে ঢোকার সাথে সাথে সে আস্ত একটা রামছাগলে পরিণত হল। ভিকারির হাসি আর থামেনা, বলল, রাজা তুই পরের জন্মে গাধা হোস বরং, এখন এই ভাবে থাক। সবাই তার অলৌকিক ক্ষমতার কথা জানত সবাই তার কথা মেনে নিল। সেই হয়ে বসল সে রাজ্যের রাজা, সবাই সুখে কালাতিপাত করতে লাগল।
 
