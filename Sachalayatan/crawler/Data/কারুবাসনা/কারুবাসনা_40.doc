মাথার ভিতরে কোন এক রোদ খেলা করে



সবুজ। হাঁসের ডানায়  বইএর পাতা, মাটি কার্পেটে কাদম ফুলে। বিবি রাসেলের চাদরে শিউলি ফুল ঝরছে শীতে, আকাশ সাদা পাতার মত নীল। সরু বেগুণের মত  জটা, এক সেট নৌকায় সাজানো কাইক্যাটি।
সরু ঠোঁটে সেতু নির্মাণ প্রকল্প।
মেঘ নামছে। আকাশ পিচ রাস্তার মত ব্যস্ত। পুরানো শহরে মজে  যাওয়া নদী। এমন নদীতে পারী নামে রাত্রিকালে। বহু বছর যৌবন আটকে রাখার খেলায় পারদর্শী। কচুরিপানার ভেতর কৈ মাছগুলো খুটে খায় চাঁদের ছায়া। নৌকা ঠোঁট বাড়িয়ে শোনে গান, নদীর বাঁকের কোন আশ্রমে গলা গরম করে নিচ্ছে পড়া পালানো ছেলের দল।
রাত নামছে, মাথার ভেতর রাত নামছে। তার চড়া রোদ্দুর টের পাই। আমার মাথার ভেতের এক নদী আছে। দেশ আছএ। চন্দ্র সূর্য গ্রহ তারা সব।বিশল্যকরনীর মত প্যাকেজে, সিলেট ও জাফলঙ।
পাথর পড়ছে, নড়ছে, গড়াচ্ছে চড়া রোদে।

