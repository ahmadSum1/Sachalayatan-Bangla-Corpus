সেক্স অ্যাপিল্ - ২



সেক্স অ্যাপিল্ - ২
------------------
স্বাগত জানাই আজ রাতে পৃথিবীর
যাবতীয় তাপ;
আর্কিমিডিসের ঘনত্ব নিয়ে যারা
ভালোবাসা বুঝতে চায়, প্রেমিক শব্দ তাদের মাথার
মুকুটে শোভা দিক!
গভীর রাতে বুকের লবনগুলো বেয়ে নামুক
আর্দ্র চোখ,
ঠোঁটের ভাষায় নিয়েছি দখল, ছোঁয়া-অছোঁয়া
পকেটের বুকে অনেক পুরনো
          দৈনিক পত্রিকার মতো
স্টেথিসকোপ কানে লাগিয়ে যারা হৃদয়ের ঢেউ
গুনবে পাঠশালার সুরের মতো
নস্টালজিক রাতে তাদের মনে হবে
ক্ষনিকের নপুংসক!
আমি উন্মাদ হতে চাই!
চূড়ান্ত রাতে আজ আর ভালোবাসা না,
বীর্যের পরীক্ষা হবে বিশ্বাসের নিদ্রায়।

