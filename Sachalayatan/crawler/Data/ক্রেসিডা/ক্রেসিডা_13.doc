বিক্ষিপ্ত কবি-তা (তালগোল) 



বিক্ষিপ্ত কবি-তা (তালগোল) 
-----------------------------------
(১)
একদিন রকে বসে বেজে ওঠে ঠোঁটের শিস!
হৃদয় আর এখানকার দূরত্ব শুধুই কি শব্দ নয়?
(২)
একটি কবিতার জন্যে সে কি দীর্ঘ প্রতিক্ষা,
আমি বসে থাকি অনন্তকাল আঙ্গুলে কলম চেপে
একটি রূপকও ধরা পড়েনি স্বর্গ ভ্রমন শেষে!
সাদা পাতা
           কবিতার খাতা
                  হচ্ছে বিধবা!
(৩)
খাঁচার মাঝে বদ্ধ ছিল প্রেম; খুঁজতে যেয়ে
জড়িয়ে গেলাম অসীম দ্বিধায়,
এখন আমিই খাঁচার মাঝে! হায়রে প্রেম
চৌরাস্তায় বাদাম বেচে!
(৪)
ঠিকানা হারিয়ে গেলে কেউ কেউ দয়া করে বলে দেয় গন্তব্য;
তুমি হারিয়ে গেলে আমি বলে দেই
ইদানিং হুইস্কির বাজারে চড়া দাম রে ভাই!
(৫)
শ্মশানে এক রাত্তিরে শেয়ালের ডাক শুনে
আমার বড্ড মরে যেতে ইচ্ছে হয়;
অথচ আমরা সকলেই মৃত হয়ে জন্ম থেকেই!
(৬)
সোডিয়াম বাতিগুলো বদলে দেয় শারীরিক আবহাওয়া,
অথচ তুমি বদলে গেলে সামান্য মোমের আঁচেই।
(৭)
অস্থির উন্মোচনে বেদনা পাবে বন্ধু,
অলৌকিক রাত্রি থেকে স্তনের সৌরভ পাবে শুধু;
একটু শৈল্পিক হও; জোহান্সবার্গ তবেই না মাতাল হবে তোমার উরুতে।
(৮)
ভালোবেসে চলে যাবে ক্ষতি নেই।
অন্তত ঠোঁটে ঠোঁট মিলিয়ে চুমুগুলো ফেরৎ দিয়ে যাও;
তাতেও খুব কম করে হলেও আরও একটা জন্ম পেরিয়ে যাবে দুজনার।

