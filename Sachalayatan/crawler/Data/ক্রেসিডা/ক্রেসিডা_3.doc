বরফ



বরফ
----------------
এইযে টায়ারের ভীড় ঠেলে তোমার এগিয়ে যাওয়া
হোন্ডায় সদ্য ভরা অয়েলের ঘ্রানে পোড়ে পড়ন্ত দুপুর; হেলমেটের
কার্নিশ ঠেলে বের হয়ে থাকা অবাধ্য চুল
উড়ছিল বুঝি? চুল ? স্বপ্ন ? অথবা তোমার এই চলে যাওয়া 
পথের বাঁকে কোন নার্সারীর ফুল? 
অবশ্য ভাবনার এসব স্টপেজে তোমার বিরতি কই? 
আমিতো কস্মিনকালে ভাবি নাই, আমাদের উল্টানো পথে 
বিকেলের রঙ ভিন্ন হবে।
তবু এতোদিন পরে তোমায় দেখে ফোন দিয়ে জানতে ইচ্ছে হয়
"কেমন আছ পুরুষমানুষ?" জানাতে ইচ্ছে হয়,
তুমি চলে যাবার পর হিমে ভেজা নার্সারী ফুলটা
বরফে ঢেকে গ্যাছে।

