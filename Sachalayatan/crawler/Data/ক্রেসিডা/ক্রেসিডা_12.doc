হ্যাংওভার



হ্যাংওভার
---------------------
কালো প্যান্ট
সাদা শার্ট
ম্যাচিং টাই
রিমলেস গ্লাস
আলোর সারপ্লাস
"I walked into a cocktail party..."
মানে একটি চিড়িয়াখানা
পুশি ক্যাট, টমি ডগ
ম্যাচিং কাপল
কাপল ম্যাচিং,
মিস্টার সেন, মিসেস ইসলাম
সাদা হাত
কালো হাত
মাল্টিকালার হাত
সব আলিঙ্গন বদ্ধ এবং একাকী
"I ate a sandwich of pure meat; an
Enormous sandwich of human flesh"
আমার তৃষ্ণা লাগে -
গেলাসে গেলাসে
বিয়ার - তাকে জাপটে ধরে কয়েকটি লোমশ হাত,
অ্যাবসুলুট - অদ্ভুত, অওসাম,
থ্রি অলিভস - আর লালাগ্রস্থ একটি কুকুর
1800, 1921 - এবং ২০০৯ই ডিসেম্বার
জেমসন, জ্যাক ড্যানিয়েল, টাকিলা
জিন - পাশে ভীড় করা অজস্র পরী
একা লাগে, ভীষন একা লাগে
"More company come, including a
Fluffy female who looked like
a princess"
মোর কমপ্যানি কাম; আমার একা লাগে
তার স্ফীত বুক, চড়া পারফিউম, 
কড়া ঠোঁট
আধ খোলা বুকের মতো নির্লজ্জ আমন্ত্রন
নেশা লাগে;
আমার বুক জ্বলে, চোখ জ্বলে
গলা দিয়ে গড়িয়ে নামা এসিড লালায়
পেট জ্বলে;
বমি লাগে;
গ্লাস টেবিলে রেখে বেসিনে নতজানু হই
ভনভন করে ঘোরা মাথা, পেছনে
অস্পষ্ট সুরের মূর্চ্ছনা -
      কিস্ মি... কিস্ মি..... বেইবি..
[** English অংশগুলো Allen Ginsberg এর "In society" কবিতা থেকে উদ্ধৃত]

