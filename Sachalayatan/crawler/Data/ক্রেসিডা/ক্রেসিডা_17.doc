?




?
----------
কে পাঠায় তারার চুমকি?
প্যাঁচানো সিঁড়ির মতো খাঁচার মাঝে
একটা গোপন কথা
আটকে থাকা শরীর জুড়ে চুমকি আকাশ ভরা তারা
কে পাঠায় গোপনে গোপনে চোরা দীর্ঘশ্বাস!
আমি কি আগুন? আমি কি কাগজের বুকে শুয়ে থাকা ড্রাগন?
রোদে রোদে ছেয়ে গেছে কাঁচ, ও কাঁচে গাছ
ফলিত বিকেল
রবসন ষ্ট্রিটে লাল নীল আলো, লাল হলুদ আলো
কে দেখে গোপনে চেয়ে
ভ্যানকুভার সিটি জুড়ে বিষন্ন আকাশ
নীল নীল কাঁচে গোলাপি চ্যাপ্টার;
আমি কি ড্রাগন? কে খোঁজে মুখের ভেতর লুকানো আগুন
খামের মাঝে ছড়ানো ঘ্রান
একটা বিশাল ভ্যানকুভার আকাশ
কে পাঠায় সে আকাশের তারার চুমকি গোপনে গোপনে .... ....

