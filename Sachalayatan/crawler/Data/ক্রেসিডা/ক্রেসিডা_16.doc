বিরহের গোল্লাছুট





	 
	বিরহের গোল্লাছুট
	-------------------
	নিঃশ্বাসে অস্পষ্ট যে বিপরীত প্রতিবিম্ব
	জলের নীচে কাঁজল গাঁয়ে
	স্রোতের মরা রঙ
	         বেসিনের নদীতে ঝরবে বৃষ্টি হয়ে
	পালসবিটে শব্দ বুনো
	             বুনো তৃষ্ণা;
	দেয়ালের ফাঁটলে ছক কাটে সোনালী রোদ
	যেন কাঁচের গ্লাসে সোনালী মদ!
	চুমুক দিয়ো না তারে, সে চাবে অধরের চুমু
	চুমু ছুঁয়ো না
	এস্রাজের সুরে বুঝে নিও
	          ঠোঁটের ডিকটেশন -
	প্রচ্ছদের আকাশে ভাসমান বর্নমালায়
	তার নাম ছিল প্রেম!
	তবু ভুল করো না!
	ভেতরে উৎসর্গ পত্র তোমার জন্যইঃ
	'এবার কিছুদিন প্রেম বিহীন
	খেলবো বিরহ-বিরহ;
	আমি ও সে পাতালে পালাবো
	ধরতে যেয়ো না বিরহীনি;'
	তুমি বরং এই অবসরে দক্ষতা বাড়াও
	বিরহের গোল্লাছুটে। 

