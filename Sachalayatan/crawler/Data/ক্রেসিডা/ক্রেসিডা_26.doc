ডমিনাস শপে একদিন





	 
	ডমিনাস শপে একদিন
	__________________
	 
	চৌকোনা টেবিলের মুখোমুখি একলা
	ডমিনাস শপে, নীচে
	মোজাইক আকাশ, ঝকঝকে কৈশরের মতো
	কাঁটা চামচের সঙ্গীত ও
	                অনুরোধের গানের সুর য্যানো অবিরাম মেনুর
	                                                     তীব্র তৃষ্ণা ;
	 
	পরিপাটি সংসারের মতো চুল, মাথার পেছনে স্ক্রু-আঁটা
	১২ বাই ৬ অথবা
	          ৬ বাই ১২ শিল্পীর মন; দেয়াল শুষে নেয়া
	সিনথেটিক পেইন্ট! শুনেছি ইদানিং এই সংস্করনে বাজারী মেয়ের আদলে
	বাজারী প্রেম ..... ...... "হট কেক" .....
	 
	না; কেক নিয়ে নাই বা বলি
	চানাচুরও কবিতার আদি বিষয় মাত্রে আমি
	খুব সাবধানে বেছে নিয়েছি চৌকোনা টেবিল আর
	এক প্লেট পিটসার মতো আকাশ!
	 
	 
	আকাশের মতো পিটসা 
	           পিটসার মতো আকাশ! এবং
	ছুরির নীচে একপ্লেট আকাশ নিয়ে কেন্দ্র জুড়ে
	                                     কৃষ্ণগহবর!
	 
	 
	আমাকে যথার্থ ভাবেই নিউজপেপারের শিরোনাম করতে পারো
	আকাশের খুনি বলে! নয় কি?
	 
	 
	লেখক: ক্রেসিডা 

