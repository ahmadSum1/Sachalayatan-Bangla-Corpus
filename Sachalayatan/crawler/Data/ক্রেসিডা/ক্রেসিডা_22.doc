চিঠি




চিঠি
------------
একখানা সমুদ্র ছিল তবু
তার ঘর ছিল না;
একখন্ড কুয়াশায় গোপনে গোপনে
ছিল না আড়াল;
রক্তের কোলাহলে আগুন ছিল, কেন হায়
ছিল না তাপ?
জ্যোতির্ময়ী, শুক্ল ছায়াপথে বিভ্রম মেখেছিল চোখ
গোপন অন্তরে তবু তোমার প্রতিচ্ছবি
চিবুকের কোনে রোদের বরফকুচি রোজ এসে
গৃহস্থ হয়ে যাচ্ছে; অথচ
আমি গৃহী মনোভাব নিয়েও বারবার তোমার বিপরীতে
হয়ে যাচ্ছি অসহায় বিবাগী!
সুপ্রিয়া -
          এ চিঠিতে দামী সুঘ্রান ছাপিয়ে, জানি
          প্রেম-অপ্রেম এবং অক্ষর খুঁজবে লোকচক্ষু;
          জেনো রিজার্ভ ব্যাঙ্কে রেখে যাচ্ছি ব্যার্থতা
          চিঠির জলছাপ জুড়ে তার তীব্র অভিমান।

