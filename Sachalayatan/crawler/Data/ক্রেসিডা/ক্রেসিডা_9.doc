আজন্ম সলজ্জ সাধ, একদিন আকাশে কিছু ফানুস উড়াই



প্রিয় হুমায়ূন আহমেদ,
আপনাকে নিয়ে এরকম ভাবে লিখতে হবে কখনো ভাবিনি। মৃত্যু তো খুবই একটা স্বভাবিক ব‌্যাপার, এমনি করে সবাই যাবে। তবুও কেউ চলে যাবে একদিন জেনেও আমরা প্রস্তুত থাকি না। অথবা আমরা এটা সচেতন ভাবে ভাবতে চাই না। তাই খুব অপ্রস্তুত অবস্থায় আপনাকে স্মরন করা যাদুকর।
একটা যাদুকর তার শূন্য ঝুলি থেকে বের করে রুমাল। রুমালের ভাঁজে ভাঁজে ঘ্রান থাকে কিনা আমি খুব কাছ খেকে দেখিনি। তবে মুগ্ধতা থাকে; সে মুগ্ধতা অজস্র মানুষের মনে। যাদুকর তার শূন্য রুমাল থেকে বের করে আনে অনেক গোলাপ। গোলাপ হয়ে যায় কবুতর। কবুতর উড়ে যায়। তারপর ক্রমশ সেই যাদুকর ঢুকে যায় অচেনা এক যাদুর ভিতরে। যে যাদুর জগৎ থেকে বের হওয়া যায় না আর কখনো।
আমি সেরকম একজন, একরাশ মুগ্ধতা নিয়ে আজ আপনার মৃত্যুতে আমি শোক জানাতে এসেছি।
আপনি না ফেরার দেশে ভালো থাকুন। 
"দিতে পারো একশ ফানুস এনে, আজন্ম সলজ্জ সাধ, একদিন আকাশে কিছু ফানুস উড়াই।"
ইতি,
আপনার একজন পাঠক

