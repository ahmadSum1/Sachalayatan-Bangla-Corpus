সেই লোকটার ষড়যন্ত্রসুত্র



সেই লোকটাকে পর্যবেক্ষণ করছি অনেকদিন ধরে।লোকটা মিস্টিক ঘরানার, একবার হোটেল শেরাটনের পুলসাইডে তাকে তরুণ-তরুণীদের রাষ্ট্রজ্ঞান দিতে দেখেছি।লোকটাকে নিয়ে একস্লিপ দেখি পত্রিকায় সুত্রে প্রকাশ ধরনের হলুদ রিপোর্টে।লোকটা কী ডার্ক কম্যুনিকেশনের সেই প্রায় নিষিদ্ধ চ্যাপ্টারটা কোন কারণে ঢাকা ইউনিভার্সিটি লাইব্রেরী রেফারেন্স শাখায় ঢুকে পড়েছিলেন বাহাত্তরে, যে বছর নকল করে পাশের হিড়িক,তারা ঢুকে পড়ে শিক্ষকতায়,প্রশাসনে।
 
বেশকিছুদিন আগে নাসিরুদ্দীন শাহ অভিনীত ওয়েডনসডে ছবিটি দেখে ঐ লোকটাকে কিছু কথা এক্ষুণি জানানো জরুরী মনে করছি।জাতির জনক হত্যার সঙ্গে জড়িত কয়েকজন দাবার সামান্য গুটির প্রতীকি দন্ডে আমাদের জাতি একটা ভবিষ্যতমুখী যাত্রা শুরু করেছে।কিন্তু দাবার গ্র্যান্ডমাস্টার অধরাই রয়ে গেলেন।ঐ লোকটাকে গ্র্যান্ড মাস্টার বলছিনা।কারণ মাস্টারেরা এখন অব্দি পশ্চিমে বসেন।
 
ভদ্র লোক দেখতে শুনতে ভালো,লম্বা দার্শনিক নেতাদের মতো সক্রেটীয় দাড়ি।দাড়ি বেচারার সুবচেয়ে বেশী অপব্যবহার হয়েছে ঢাকা, মুম্বাই, করাচী আর কাবুলে।
 
ভদ্রলোক দেশপ্রেমিক কিনা তা নিয়ে এখনি সিদ্ধান্ত নয়,উত্তেজনায় এখন আর কাজ হবে না। আমরা ধীরেসুস্থে এগুবো।কারণ উনার লেখালেখিতে তেমন কোন আশাজাগানিয়া দর্শনের দীপ্তি দেখিনি,হোটেল শেরাটনে দেখেছি তাই তার এলিটিজমে ঘাবড়ে গিয়ে পাঁচ তারা দিতে পারছিনা।উনার গুণমুগ্ধ মুরীদ অথবা ক্ষুব্ধ ষাটোর্ধ জনা দশেক প্রবীণ সচেতন মানুষকে ইন্টারভিউ করে যা বুঝেছি, আমাদের প্রজন্মে এরকম ম্যাকিয়াভেলীর শিষ্যকে আমরা চ্যালেঞ্জ করেছি। উনি অপেক্ষাকৃত খালি মাঠে গোল দিয়েছেন। ঐসময়ের তরুণেরা অপেক্ষাকৃত সহজ সরল ছিলেন, তখন আবেদ খান ষড়যন্ত্র সূত্র নিয়ে ভাবার মত অনভিপ্রেত পাকা ছিলেন না,পরে মিডিয়ার প্রাসাদ ষড়যন্ত্রে ওপেন হার্ট সার্জা্রীর পর শাহাদত চৌধুরীর ইঙ্গিতগুলো দ্য ভিঞ্চি কোডের মত প্রতীক দিয়ে খুঁজলেন।সেখানে আমি গ্র্যান্ডমাস্টারের উপস্থিতির লক্ষণ টের পেলাম।সেই সময় শিফট ইন চার্জেরা এত কড়া ছিলেন সঙ্গত কারণেই আবেদ ভাইয়েরা ফ্রিডম পাননি এই প্রজন্মের মত যে আরো অনুসন্ধান করে দেখবেন। তবে এখন কিছু লিখবেন আশা করছি।
 
ঐ রহস্যঘন ভদ্রলোকের এক আত্মীয়া রেডিওতে আসতেন।উনার প্রশংসা করতেন সরলভাবে।আমাকে দাওয়াত দিয়েছিলেন ম্যাকিয়াভেলীর দ্য প্রিন্সের মন্ত্র পাঠের বা লিভিং রুম গসিপের সূতিকাগারে।
ঊনার ওয়েবসাইট দেখে হতাশ হলাম।উনার যে ভক্তদের ছবি দেখলাম তাতে খুব সম্ভাবনাময় ছেলে বা প্রতিশ্রুতিশীল মেয়ে খুঁজে পেলাম না।কনটেন্ট তথৈবচ।
 
তার চেয়ে সেলিম আল দীনের জাহাঙ্গীরনগরের দাওয়াত বেশী সম্ভাবনা বা প্রতিশ্রুতির ঈশারা দিলো। ভুলে গেলাম ম্যাকিয়াভেলিকে।
 
বঙ্গবন্ধু কিউবা মডেলে যাচ্ছিলেন, উনি ফিদেল কাস্ত্রোর সঙ্গে লন্ডন বৈঠকে বলেছেন এটা একটা এক্সপেরিমেন্ট, সফল না হলে আবার গণতন্ত্র।এটা ঐ প্রিন্স নিজেও জানেন।কিন্তু ঐযে দম্ভ, উনি বঙ্গবন্ধুর সামনে একটা পরামর্শের চিঠি দিতে পারলেন না,তখন তো মুখে মুখেই সবাই দেশ পরিকল্পনা করছে।যুদ্ধভাঙ্গাদেশে যেখানে যা হবে যতদোষ বঙ্গবন্ধু।সুতরাং জ্ঞান জাহিরের ছলে উস্কানি।
 
কর্ণেল তাহেরও রক্ষীবাহিনীর দম্ভ অপছন্দ করেছেন, তাই বলে বঙ্গবন্ধুকে হত্যা করার কথা ভাবতে পারেন নি।খুনীদের যুক্তিটা এমন, যুদ্ধাহত দেশে আমার আব্বা আমাকে ঈদে জামা দিতে পারেনি, বা খাবার জোগাড় করতে পারছে না। তাই ফুফাতো ভাইদের সাহায্য নিয়ে আব্বাকে মেরে ফেলি। 
 
তার পরেও কোন অফিসার পাকিস্তান কিংবা বাংলাদেশে বঙ্গবন্ধুর গায়ে হাত দিতে পারেনি। কে তিনি এই সচেতনতার বাইরের জওয়ানরাই তার গায়ে হাত তুলেছে বা গুলি ছুঁড়েছে।গান্ধীর ক্ষেত্রেও নাথুরাম গডসে ধর্ম আফিম নেশায় বুঁদ ঐ মুসলিম জওয়ানদের মতো।
 
 ৭৫এর পরে সামরিক-বেসামরিক কেরানীরা সংবিধানটি নিয়ে যা খুশী করলেন। ওই পনেরই আগস্টের শিশু হত্যার মত।তাদের জানার কথা নয় ৭৫এর কিউবা মডেল একেবারেই সমাজতন্ত্রের পথে। কিন্তু গণতন্ত্রে থাকতে গেলে প্রথম সংবিধানের মূলনীতি পরিবর্তনের কোন সুযোগ নেই,ব্রুট মেজরিটির হাতে ঐ ক্ষমতা থাকলে এরিমাঝে অনেক দেশের সংসদ যুক্তরাষ্ট্রের অভিবাসী অঙ্গরাজ্য বিলে হাঁ জয়যুক্ত করত।কোন সংবিধানের মূলনীতি পাড়ার ক্লাবের টেন্ডার নীতি নয় যে তা সরকার বদলের সাথে সাথে বদলে যাবে।অন্তত অনলাইন মিডিয়ায় ৭২র সংবিধান ফিরে আসতে পারে চর্চায় বা অনুশীলনে।
 
এইসব টুপি বা সাফারী বা প্রিন্সকোর্ট-শিফন-জামদানি অধ্যাদেশ ,নকল জমির দলিলের মত, মুহুরীর তৈরি করা, রেজিস্টারকে ঘুষ দিয়ে এসিল্যান্ডের বাড়িতে এসি কিনে দিয়ে আম্বা বা খাম্বা সাইনবোর্ড ঝুলিয়ে সরকারী বা হিন্দু বা  মুসলমান দলিতদের জমি দখলের মতো,৩৯বছর ধরে এইরকমি চলছে।
 
বাংলাদেশের দুর্নীতিতে চ্যাম্পিয়ন হবার খবর পড়ে ২০০২ সালে লন্ডনের রয়্যাল ওভারসীজ লীগের এক মৃত্যু পথযাত্রী বৃটিশ সিভিল সার্ভেন্ট আক্ষেপ করে বলছিলেন, এটা ডমিনো এফেক্ট, ভুলটা আমাদের।কমনওয়েলথ ফোরামেও এই আলোচনা হয়েছে। যাইহোক পাকিস্তান-বৃটিশ কুকীর্তি আলোচনায় হারিয়ে যাচ্ছেন ঐ ভদ্র লোক, প্যারানয়াগ্রস্ত দেশ প্রেমিক।
 
তিনি নিশ্চয়ই জানেন দেশে যুদ্ধাপরাধীদের বিচার শুরু হয়েছে। এটা বিচার বিভাগ এখন করতে বাধ্য, নির্বাহী বিভাগের কর্মকর্তারা এতে সাচিবিক ও পুলিশী সহায়তা দিতে আজ্ঞাবহ, কারণ এটা বাংলাদেশের জনসংখ্যার সংখ্যাগরিষ্ঠ তরুণের একমাত্র দাবী,জাতির বিবেকের নবায়নে এই বিচার করতেই হবে, এখন, নইলে কোনদিন নয়।
 
এই বিচারে ম্যাকিয়াভেলীর যুক্তি হল, বিদ্যুত নেই, পানি নেই, যানজট , টেন্ডার সন্ত্রাস কমাতে পারে না, এই বাজে কাজে ব্যস্ত সরকার, যুক্তিটা এরকম তোমার ছোট ভাইয়ের পেটের অসুখ আর তুমি পরীক্ষা দিতে যাচ্ছো।
 
সম্ভবত ৭২-৭৫ সালের সেনা কর্মকর্তাদের চেয়ে এখনকার সেনা কর্মকর্তাদের জানা-শোনা-যোগাযোগ আধুনিক, সরকারী কর্মকর্তারা অবশ্যই। তাই ম্যাকিয়াভেলীর ব্যর্থ যাদুকরের মন্ত্র শুনতে কেবল পুরাতন ভৃত্য।গোয়েন্দা সংস্থাগুলো ফোন ধরেনা, কারণ তখন তারা বোমা হামলা তদন্তে নাস্তানাবুদ কাবুলে-পেশওয়ারে।তবে পিলখানা হামলার পরে ঐ ভদ্রলোকের কথা মনে পড়েছে। পরে মনে হল উনাকে বেশী বড়মাপের খলনায়ক ভাবা হচ্ছে।বিদ্রোহীদের সমর্থনে যুদ্ধাপরাধীদের পাঠানো ছেলেরাই সেই মেকাপের দাড়ি পরে শ্লোগান দিচ্ছে।লালমসজিদের সামনে নেকাবের মেকাপ পরা মেয়েদের যেমন জঙ্গী হয়ে উঠতে দেখা গিয়ে ছিল।তবে তার মত ম্যাকিয়াভেলীর শিষ্যদের প্রেডিক্ট করা কঠিন।
 
ঐ ভদ্রলোক এখন কি ভাবছেন কে জানে।তবে আর ভুল ভাবনার গোলক ধাঁধায় খন্দকার মুশতাকের পথে না গিয়ে উনার এখন একটা আত্মজীবনী লেখার সময় হয়েছে। সত্যিকথা লিখলে বেস্ট সেলার হবে, আর আলসাইমারগ্রস্ত বই হলে নীলক্ষেতে পাওয়া যাবে। জোগাড় করে পড়বো।
 
 
 
 
 
 
 
 

