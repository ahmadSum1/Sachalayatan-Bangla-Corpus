নিজামি-মুজাহিদ-সাইদি ত্রি্ভুজের বিচার চাই



এই ত্রিভুজ আমাদের মানবিক অনুভূতিতে আঘাত হেনেছেন। মহানবী আমাদের চিন্তার মহানায়ক। তার মানব শক্তির এক দশমাংশ পেলেই গান্ধি, কায়েদে আজম বা বংগবন্ধু হওয়া যায়। যারা সারাজীবন মানুষের কথা ভাবতে ভাবতে দেশদ্রোহীদের হাতে প্রাণ দিলেন।তারা এখন সাত আকাশের উচ্চতম তারা হয়ে আমাদের পাহারা দিচ্ছেন। ভারত, পাকিস্তান বা বাংলাদেশে বা দক্ষিণ এশিয়ায়, পূবে পশ্চিমে বা মধ্যপ্রাচ্যে কেউ কখন তাদের জাতির জনককে মহানবীর সংগে প্রতি তুলনার আইনী এই ভুলের সাহস করেননি।
নিজামি-মুজাহিদ-সাইদি ত্রিভুজ তাদের ব্যক্তিগত রাজনৈতিক নির্যাতনের হাত থেকে বাঁচতে সৃষ্টিকর্তার সাহায্য চাইতে পারতেন। ইসলামের বা সত্যের শক্তিতে আস্থা না রেখে আওয়ামী লীগের নেতারা যেমন বংগবন্ধুর আগরতলা মামলার সংগে নিজের টেন্ডারবাজির মামলার তুলনা টানেন বা বিএনপি নেতাদের কবর খোঁড়ার সংগে শ্রমিক জিয়ার খাল কাটার গর্ব খোঁজেন, ঠিক সেইভাবে নিজামি-মুজাহিদ-সাইদি নিজেদের ব্যক্তিগত অপকর্মজনিত পরিস্থিতিকে আমাদের ভালবাসার তরুণ নায়ক মহানবী শান্তিব্রতকালীন কুরাইশের পাথরে রক্তাক্ত ব্রেভহার্টের প্রতিতুলনায় কয়েকজন অভিযুক্ত যুদ্ধাপরাধী।
আমাদের মানবিক বা ধর্মীয় অনুভূতিতে আঘাত এরা আরেকবার করেছিল একাত্তুরে। রাজাকার আলবদর আলশামস এরা মহানবী্র শান্তির ধর্ম প্রচারে শান্তির দূত হিসেবে ঘুরতেন। এরা সি আই এ, মোসাদ, র, আইএস আই বা যে কোন এলিট ফোর্সের চেয়ে বেশী মেধাবী ছিলেন।৭১এ এই পবিত্র নামগুলোকে তারা জুড়ে দিলো খুনী, ধর্ষক দেশদ্রোহীর সমার্থক অভিধানে।
আপা এবং ম্যাডাম আপনারা দুজনেই যে যার মত করে ধার্মিক। মায়েদের সামনে নতুন করে ধর্মকথা বলতে যাওয়া মাসির বাড়ির গল্পের মত।
আমার ছেলে মসজিদে শুক্রবারে মসজিদে নামাজ পড়তে গিয়ে নিজামি-মুজাহিদ-সাইদি আপনাদের সহযোদ্ধাদের সুমিষ্ট বয়ানে ইবনে সিনা, আল ফারাবি, আল রাজী বা ইসলামের শক্তির বা শান্তির কোন প্রতীকের কথা বলতে না শুনে হতাশ হয়েছে।অবাক হয়েছে আরবের মুসলমানদের জিহাদী আক্রোশের বয়ান সে আমাকে অভিনয় করে দেখিয়েছে, এই অভিনয় মনের মধ্যে ছবি তুলে নিয়ে আসার মত।
তর্কের খাতিরে ধরে নিলাম আপনারা বংগবন্ধুর সাধারণ ক্ষমা খুনী, ধর্ষক বা দেশদ্রোহীদের ক্ষেত্রেও প্রযোজ্য ভাবছেন। সে বিচার আদালত করবে। আমরা আমজনতা।ক্ষমার ৪০বছরের মধ্যে অনুতাপের কোন রেখা দেখলাম না, নাতসীরাও হাসতে পারেনা টিভি ক্যমেরার সামনে, আপনারা সশব্দে হাসেন, ফতোয়া দেন।মহানবীর সংগে নিজেদের তুলনা করলেন, (সৃষ্টিকর্তা একথা উচ্চারণের গুনাহ মাফ করুন),আমার ছেলেকে মসজিদে ইসলামের দর্শনে উতসাহিত করে ইবনে সিনাকে বাতিঘর না করে যুদ্ধবাজ অস্ত্রব্যবসায়ীদের জিহাদজুস প্রডাক্টের বিজ্ঞাপন করলেন আপনাদের অনুজপ্রতিমেরা।
মুসলমান যখন মসজিদে,একাকী বা জনারণ্যে একা স্রষ্টার কাছে আশ্রয় খোঁজে প্রার্থনায়, সে ইসলামের জামাতে শরিক হয়। এটা তার ধর্মীয় ও মানবিক অধিকার, সেটা হয়ে গেলো তাদের দলগত সম্পদ।দলের নাম!ড মুহম্মদ শহীদুল্লাহ বা পাশের গ্রামের সৎ সার্কেল অফিসার শুকচাদ আলী মন্ডল, মাথার ওপরে আয়াতুল কুরসি পড়ে বলতেন সুনাগরিক হও, সেই শুদ্ধ অসাম্প্রদায়িক মুসলমানের শান্ত, সৌম্য সফেদ দাড়ি শ্রদ্ধেয় চেহারার মেক আপ রাজনৈতিক জামাতিরা নিয়ে আমদের জিহাদ বিভাজনের বিজ্ঞাপন শোনালো আর মহানবীর শান্তির ধর্মটিকে সন্ত্রাসবাদের সমার্থক করে তুলতে মরিয়া হল। আমরা আম মুসলমান পশ্চিমের বিমানবন্দরে দিগম্বর হয়ে জিহাদ ব্যবসায়ীদের বিজ্ঞাপনের মডেল হলাম।নিজেকে মুসলিম জামাতের অন্তর্ভূক্ত করতে শংকিত হই, মুসলিম আত্মপরিচয়ের অহঙ্কার এখন ইসলামোফোবিয়ার খ্রীস্টিয় অস্ত্র ব্যবসায়ীদের বিজ্ঞাপনের কাছে ম্লান হয়ে যেতে দেখি।
 মহানবী যে কোন বিভাজনকে ঘৃণা করতেন। ভিন্নমতের মানুষের সঙ্গে সংলাপ বা বাহাজ বা বিতর্কের পথ দেখিয়ে গেছেন। ইসলামকে রাজনীতিতে ব্যবহার করে তারা বাংলাদেশ এবং পাকিস্তানে সক্রিয়।আরব জাহান যখন উদার গণতন্ত্রে পা রাখছে সাবধানতার সঙ্গে, মুসলিম জাহানের কতিপয় ধর্ম ব্যবসায়ী ভয় পায়, পশ্চিমা শিক্ষায় গিয়ে  এক একজন আল ফারাবি, আল রাজি কিংবা ইবনে সিনার মত জলে উঠতে পারে মুসলমান ছাত্রেরা, তখন তারা মাহাথির,সালাম, ইউনুস বা পাশের বাড়ীর সৎ মানুষটির কাছে গিয়ে সত্য এবং মানবধর্মের প্রতীক খুঁজবে।তখন আর জাকির নায়েকদের মত কাগুদের বয়ান শুনে খালাম্মারা কাঁদবেন না বরং সৎ মানুষটিকে বাড়িবানানোর বা হজ্জে যাবার আবদার করে বিব্রত করতেন না।
জার্মানীতে যেসব আন্তর্জাতিক আইন মেনে নাতসীদের বিচার হয়েছে সেসব মেনেই বাংলাদেশে যুদ্ধাপরাধীদের বিচার হবে। এ বিচার কেউ ঠেকাতে পারবেনা একবিংশের মানবাধিকার সচেতন পৃথিবীতে।তিরিশ লাখ মানুষ হত্যার বিচার হবে না তাই কী হয়।
কিন্তু নিজামি-মুজাহিদ-সাইদি আমাদের শেষ পয়গম্বর, মুসলিম ও অমুসলিম বন্ধুতের শেষ শান্তিদূত মুহম্মদ(স) এর সঙ্গে নিজেদের তুলনা করেছে, সৃষ্টিকর্তা যাকে নিজের সৃষ্টির উতকর্ষরূপ বলে অভিজ্ঞান দিলেন, তার সংগে রাজনৈতিক নেতা বা জিহাদ ব্যবসায়ীরা যখন নিজের তুলনা করে তখন আমমুসলমান হিসেবে পরওয়ার দিগারের কাছে এর বিচার চেয়েছি, রাষ্ট্রের আদালত তাদের মহানবীর অবমাননা মামলায় জামিন দিয়েছে, অথচ কার্টুনিস্ট আরিফ কিশোর অপরাধের এত বড় শাস্তি পেলো রাষ্ট্রের কাছে।তাই আমজনতা হিসেবে আল্লাহর আদালতে এই নিজামি-মুজাহিদ-সাইদির মহানবীকে অবমাননার বিচার চাইছি, আল্লাহ তাদের অপর আলো এবং শান্তি বর্ষণ করুন। আমিন।

