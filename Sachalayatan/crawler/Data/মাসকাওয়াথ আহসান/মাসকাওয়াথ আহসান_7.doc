গোলক রাজনীতির ছায়ানাচ



 
গোলকের অর্থনৈতিক মন্দার অশনি বাতাবরণ পশ্চিমাসমাজের স্ট্রবেরিজনতাকে হতচকিত করেছে।এর কিছু অভিঘাত আম এবং খেজুর জনতাকেও স্পর্শ করেছে।
 
বাণিজ্য শিক্ষার প্রতি গত প্রায় দুই দশকে ব্যাপক আগ্রহ তৈরি হয়েছে।কর্পোরেট ম্যানেজারের জীবন খুব অল্পবয়েসেই সচ্ছল জীবন।ফলে গত দুই দশকে বাংলাদেশে বেশীর ভাগ মেধাবী তরুণ অল্প মোহরের শিক্ষক,লেখক,চলচ্চিত্রকার না হয়ে ব্যাংকের ম্যানেজার হয়েছে।ব্যাংকিং অবশ্যই কখনো কখনো সৃজনশীল উদ্যোগ পেশা হতে পারে। কিন্তু বেশীর ভাগ মেধাবী ছেলে মেয়েই ব্যাংকিং পেশায় গেলেন লাখ লাখ টাকার লোভে।
 
আমার বন্ধুদের মধ্যে যার ভালো ফিল্ম বানানোর ইচ্ছা ছিল,বা ভালো গল্প লিখত,বা ভালো ছবি আঁকতো তারা সবাই কর্পোরেট কেরানী হয়েছে।
 
সাম্প্রতিক গোলক অর্থনীতির মন্দায় তাদের কেউ কেউ চাকরী হারিয়েছে। অনেককে চিনি তারা দুবাই বিমানবন্দরে ক্রেডিট কার্ডে সম্ভব শেষ ডলার তুলে কিস্তির লোন শোধ করতে না পারা গাড়ীটি এয়ারপোর্ট পার্কিং জোনে ফেলে রেখে নিরুদ্দেশ যাত্রা করেছে।
 
অথচ এই চাকরী হারানো মানুষদের সামনেই তাদের সিইও বা শীর্ষ ম্যানেজার বেতন বেড়েছে,রক্ষাকবচ পাকাপোক্ত করা হয়েছে।এই নিষ্ঠুরতা ঢাকার কর্পোরেট জগতেও ঘটেছে। ডিজুসের আকর্ষণীয় বা ধবংসাত্মক মার্কেটিং পরিকল্পনাকরা লোকগুলো কর্পোরেট প্রাসাদ ষড়যন্ত্রের শিকার।চাকরীতে থাকা না থাকা দুই অবস্থাতেই তাদের সঙ্গে দেখা হয়েছে।
 
ফলে এই অর্থনৈতিক মন্দা একটি সৃষ্ট বাস্তবতা হিসেবে মনে হয়েছে আমার কাছে।বেশ কিছু স্ট্রবেরিজনতাকে চাকরী থেকে ছাঁটাই করার জন্য গোলক অর্থনীতির মন্দাপরিস্থিতি তৈরী করা হয়েছে।জার্মানীতে ডয়চে টেলেকম এই মন্দার গুজবটি মিডিয়াতে ছড়ানোর প্রথম প্রহরে কোম্পানীর লসের হুজুগ তুলে হাজার কর্মী ছাঁটাই করেছে।
 
ডয়চে টেলিকমের ছাঁটাই হওয়া স্ট্রবেরী জনতা,ঢাকার বন্ধ হয়ে যাওয়া টিভি চ্যানেল কর্মী বা আশুলিয়ার নিগৃহীত গার্মেন্টস কর্মীদের মতো বিক্ষোভ করেছে। জার্মানীর সোশাল ডেমোক্রাটদের তেমন কোন সাড়া পায়নি হতভাগ্য স্ট্রবেরী জনতা। যেমন বাংলাদেশের আমজনতা লিবেরেল আওয়ামিলীগের কাংখিত সাড়া এখনো পায়নি। জার্মানীতেও ওই লিঙ্কস পার্টি বা বামদল লাল ঝান্ডা নিয়ে স্ট্রবেরিজনতার সঙ্গে মাইনাস টেম্পারেচারে দাঁড়িয়েছিল। বাংলাদেশের বামেরাও এটুকু করে।
আজকের দুনিয়াই এটুকুই বা কে করে।
 
ডয়চে টেলেকমের আসল ব্যাপারটা বুঝতে একবার সাংবাদিক পরিচয় না দিয়ে প্রায় তিনঘন্টা কাটিয়ে যা বুঝলাম, ভুরুংগামারী রাইস মিল কাহিনী। ধরুন ভুরুঙ্গামারি রাইস্ মিলে একশোজন কাজ করতো যখন সেখানে সনাতন পদ্ধতিতে ধান থেকে চাল বের করে আনা হতো।
 
কিন্তু রাইসমিলটি বিদ্যুত ও গ্যাস চালিত হয়ে অনেকটা এনালগ থেকে ডিজিটাল হয়ে গেলে মাত্র পঞ্চাশ জন কর্মী দিয়েই আগের চেয়ে বেশী উতপাদন সম্ভব হয়ে গেলো।
 
তখন আর কি মালিক শুকুর চান একদিন শ্রমিকদের সামনে মাথা ঘুরে পড়ে গেলো। ডাক্তার সুস্থ করে তুলে জিজ্ঞেস করলেন কী ব্যাপার। শুকুর চান ঠোঁট নাড়ান কথা বের হয়না। ম্যানেজার জানায় রাইসমিল লসে চলছে,মালিক দেউলিয়া হবার জোগাড়,সুতরাং শ্রমিক ছাঁটাই। ওদিকে শুকুর চান বসুন্ধরা সিটিতে প্রাসাদ বানিয়েছে,তার মেয়েটি বার্গার খায়,ফার্মভিল খেলে আর স্কলাস্টিকায় পড়ে, শুকুরের বউ গানের সিডি বের করছে,প্রাকতরুণী সেজে মিউজিক ভিডিওতে নাচছে।
 
আর ভুরুঙ্গামারীর রাইসমিল শ্রমিকের মেয়েটির স্কুল বন্ধ,শ্রমিক বউ মেয়ের জন্য হাঁড়িতে পাথর চাপিয়ে সিদ্ধ করে। শ্রমিক রাইসমিলের সামনে বিক্ষোভে রক্তস্নাত হয়ে যখন ফিরে আসে তখন রেডিওতে গোলক অর্থনীতির মন্দার খবর শুনে সান্তনা খোঁজে।বউ কপালের রক্তঘাম মুছে দিতে দিতে বলে, আল্লাহ দুনিয়ার মানুষরে পরীক্ষা করতেছে।ডয়চেটেলিকম অটোমেশনে কর্মী ছাটাই করলে শুকনো কালো পাউরুটি মুখে দিয়ে স্ট্রবেরি বউরা চার্চে গিয়েছিল,যীশু কি পরীক্ষা করছেন।
 
আসলে পরীক্ষা করছে কতিপয় ছায়ানর্তক ফ্রিমেসেন-ইলিউমিনেত্তি-নিউওয়ার্ল্ড অর্ডার,যারা ব্যাংক অব ইংল্যান্ড থেকে তাদের মৃগয়া শুরু করেছিল,আজ পৃথিবীর বড় বড় ব্যাংকগুলোর মালিক তারা,গোলক অর্থনীতির নিয়ন্ত্রক,দেশে দেশে সরকার নিয়ন্ত্রণ করে তারা,কারণ সরকারগুলোকে তাদের কাছ থেকে পয়সা ধার করে দেশ চালাতে হয়,যুদ্ধে যেতে অস্ত্র লাগে, ছায়া নাচিয়েরা উভয় পক্ষকে অস্ত্র কেনার পয়সা দেয়,বা সিস্টার কর্ণসার্ণ আর্মস ডিলারদের কাছ থেকে ক্রেডিটে অস্ত্র নিয়ে দেয়,যুদ্ধ করে ইরাক-আফঘানিস্তান-পাকিস্তান ধবংস হলে তাদের সিস্টার কর্ণসার্ণ ঠিকাদারদের রিকন্সটাকশনের কাজ পাইয়ে দেয় আর কাউচপটেটো বসে বসে সিএনএন এ গোলক রাজনীতির ফার্মভিল খেলে।
 
রয়টার্স পরিবার হিটলার এবং চার্চিল উভয়কে পয়সা দিয়েছিল যুদ্ধের পকেটমানি হিসেবে।ইলিউমিনেত্তি আম্মারা যেমন বিতর্ক আন্দোলনে ছোট বেলা থেকেই চাঁদা দিচ্ছেন আমাদের। বুঝতে পারছি একটা শকিং কমপ্যারিজন হয়ে গেল।বিতর্ক আন্দোলন থেকেও গত ২০ বছরে এরকম ছায়ানর্তক বেরিয়েছে,যারা শিশুদের মধ্যে বিভাজন তৈরী করে সং সেজে টিভিতে আসে বা হালে পানি না পেলে ঘরে বসে ফার্মভিল খেলে।
 
মাত্র একটি লেখায় ফ্রিমেসেন-ইলিউমিনেত্তি ছায়ানাচ স্পষ্ট করা কঠিন। অতীতে এনিয়ে কেউ কথা বললে সেইসব গীতিকার গায়ক পাখিদের বা পেঁচাদের গলা ডানা পালক ভেঙ্গে দিয়ে ভিক্ষুক-পাগল আর উন্মাদ বানান হতো।কোথাও কোথাও কুলটা করে হুরমতীর মতো কপালে ছ্যাকাও দেয়া হয়।
 
এখন সত্য অনুসন্ধানের আয়ুধ অনলাইন মিডিয়া এসে যাওয়াতে এই জাদুকরদের ছায়ানাচ ক্রমশ ধরা পড়ে যাচ্ছে,ফ্রিমেসেন-ইলিউমিনেত্তি-নিউওয়ার্ল্ড অর্ডার ক্যাচ ওয়ার্ড দিয়ে ইউটিউব সার্ফিং করলে একজন মেধাবী তরুণের মাত্র তিন ঘন্টা লাগবে গোলক রাজনীতি ও অর্থনীতির পুতুল নাচের ইতিকথার অধরা ছায়াটিকে কিছুটা খুঁজে পেতে। আর একটা ক্লু,ধরে নিলাম গোলকের ব্যাংকগুলোতে মন্দা আসার আগে ১০০টি গোল্ড কয়েন বা ১০০টি ডলার কয়েন ছিল। সেগুলো তো উড়ে মঙ্গল গ্রহে যায়নি,ব্যাংকের ভোল্টেই আছে। যে কারণে কর্তা ব্যক্তিদের বেতন বাড়াতে অসুবিধা হয়নি। প্রাণ গিয়েছে উলু খাগড়া আম-জাম-খেজুর-স্ট্রবেরীজনতার।ওই ১০০ টি কয়েন যদি কর্পুরের মতো উড়ে গিয়ে না থাকে তাহলে স্পষ্ট হয়ে যায়,এটি একটি সাজানো খেলা, জনগণকে উত্তেজিত করে সরকারগুলোকে অসহায় করে ফেলা।ওবামা-ক্যামেরণকে তখন ধর্ণা দিতে হয় সুইটজারল্যাণ্ড বা প্যারিসের ইলিউমিনেত্তি প্রাসাদে।
 
এই গল্প শুনে মোল্লারা লাফিয়ে ঊঠে বলবেন,ইলিউমিনেত্তিরা ইহুদী নাসারা। কিন্তু মনে রাখা দরকার ক্ষমতা ও ব্যবসালোভী মানুষের ধর্ম ক্ষমতা এবং ব্যবসা,তাদের বয়েই গেছে ধর্ম চর্চা করতে। এরা যখন যেখানে যার বিরুদ্ধে উস্কানি দিলে যুদ্ধ এবং ব্যবসা হয় তার পেছনেই ইনভেস্ট করে হোক সে চার্চিল,হিটলার,বুশ অথবা ওসামা বিন লাদেন।
 
ছবি কৃতজ্ঞতা,পলিটিক্যালম্যাভেনসডটকম।

