ব্রেকিং নিউজ




ব্রেকিং নিউজ, সাতসকালে দেশশুদ্ধ রটে যে
খালেদা আর শেখ হাসিনা একসঙ্গে কটেজে,
গলায় গলায় হেঁটে বেড়ান কক্সবাজারের তটে যে।
এক বিষয়ে মিল হয়েছে দুই নেত্রীর মতে যে,
সবার সাথে বয়স তাঁদের বাড়ছে যেমন সতেজে,
এই পৃথিবী আর কতদিন, ফিরতে হবে খ’তে যে।
তাই ভেবেছে ঝগড়া বিবাদ করবে তাঁরা ফতে যে,
সাঙ্গ দিবে আঘাত হানা এক অপরের ক্ষতে যে,
লেফট্ হুক কি আপার কাট আর ‘ন মারিবে’ জ’তে যে।
সেই খবরে জনসাধারণ অসাধারন পটে যে,
কূটনীতিকের চোখ কপালে, একটু যেনো চটে যে
ওদের বিনা হস্তক্ষেপে, বিস্ময়কর বটে যে!
অর্থনীতির বিজ্ঞরা সব কলাম লেখেন দু’হাতে,
উত্তরণের দিনের শুরু দেখবে জাতি উহাতে,
রয়েল বেঙ্গল ইকোনমি থাকবে না আর গুহাতে।।

