একজনের প্রেম কাহিনী



একটি মেয়ে ব্যালকনিতে আইছিলো,
অল্প করে আমার পানে চাইছিলো,
দেখতে বড়ো মিষ্টি তবে ‘শাই’ ছিলো,
সেই চাহনি আমার বুকে ঘাঁই ছিলো।
হয়তো মেয়ে আমায় ভালো পাইছিলো,
একটু যেনো আমার প্রতি লাই ছিলো,
মনটা আমার প্রেমের গীতি গাইছিলো
ভাবনা গুলো আকাশ পানে ধাইছিলো।
এমনি করে দিনগুলো বেশ যাইছিলো,
‘মোরাল’ আমার অনেক বেশি ‘হাই’ ছিলো
হৃদয় জুড়ে সেই মেয়েটার ঠাঁই ছিলো,
জানতোটা কে সামনে বিরাট খাই ছিলো!
সেই মেয়েটার এক সেয়ানা ভাই ছিলো,
আমার প্রতি পছন্দ তার নাই ছিলো,
কাইটা পড়ি এমনটা সে চাইছিলো,
ধমকে দিলো, সামনে সেদিন পাইছিলো।
পড়তে কেটে হইযে শেষে বাধ্যরে,
কই যে গেলাম বের করে কার সাধ্যরে,
সংগোপনে, সেই মেয়েটার হাত ধরে।।

