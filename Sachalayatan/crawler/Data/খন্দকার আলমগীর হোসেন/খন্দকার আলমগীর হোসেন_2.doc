ভালোবাসার ফসল



এক যে অকালপক্ব রে,
ওই মেয়ে তার লক্ষ্য রে,
ভাবনা শুধু তারেই নিয়ে 
চায় হতে তার সখ্য রে।
ভ্যালেন্টাইনের চক্করে,
একটি প্ল্যানের ছক করে, 
লিখলো জামায় নিজ রক্তে,
সেই প্রিয় নাম, অক্ষরে।
রক্তে বড়ো অক্ষরে,
নাম লেখা শার্ট সখ করে
গায় চাপিয়ে সেই মেয়েটির  
দরজাতে সে ‘নক’ করে। 
দরজা খুলে ‘টক’ করে
যেইনা  মেয়ের লক্ষ্য রে 
পড়লো গিয়ে রক্ত লেখায়,  
ফাঁসলো প্রেমের চক্করে। 
ভ্যালেন্টাইনের হুল্লোড়ে,
রক্তে দিয়ে মূল্য রে, 
ভালোবাসার ফসল ঘরে 
ঠিক ছেলেটি তুললো রে।।

