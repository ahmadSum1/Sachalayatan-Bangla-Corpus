দিনলিপি : প্যারাডাইম শিফট হয় না



১.
নাগরিক ব্যস্ততায় আমাদের বিশ্বাসগুলো এমন, প্লট করে পাই সাইন কার্ভ, এই হারায়, আবার ফিরে আসে, হারানোর জন্য; অনন্তকালের খেলা। ধন্যবাদ পাওয়ার প্রত্যাশাহীন জীবনকে যাপন করে যায় কোনো রিকশাচালক, পরিচয় বিখণ্ড যার, এখন সামসু, যদি এ আচরণ ইনটিগ্রেট করে ছড়ানো যেত সীমানাজুড়ে, ভাবি, বেশ হতো। কে জানে, হয়তো হতো না, সামসুরা বরাবর সীমানায় থাকে, সীমানায় পোতা সুখের পতাকাবিম্ব, তারপর আমরা ঠিক কেন্দ্রে ফিরে যাই, অন্ধকার আর অবিশ্বাসের সুবাস নিতে।
২.
টুশকি সুস্থ হচ্ছে, একটু একটু করে।
৩.
স্ক্যাটারিং তত্ত্ব নিয়ে লিখা গবেষণাপত্র প্রায় শেষের দিকে।
৪.
জীবনানন্দকে মনে পড়ছে। হুমায়ুন আজাদকেও। ভীষণ।
- ইশতিয়াক জিকো / ১৩ জুলাই ২০০৭

