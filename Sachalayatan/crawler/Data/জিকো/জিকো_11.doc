আসুন আমরা ছন্দোবদ্ধ হাঁসের ডিমে তা দিই



ব্লগ যদি ডিম হয়, আমি হবো হাঁস, মিলেমিশে করবো ব্যান্ডউইথ নাশ।
ডিম যদি ব্লগ হয়, পাতিহাঁস আমি, নেটে জল ঘোলা হবে করে বাঁদরামি।
যদি আমি হাঁস হই, ব্লগ হতো ডিম, খুব করে মাখতাম হেনোলাক্স ক্রিম।
আমি যদি ডিম পাড়ি, হাঁস করে ব্লগ, নির্ঘাৎ অজ্ঞান হতো বুলডগ।
ছন্দ-ছড়ার দোহাই দিয়ে খুব তো হেনোলাক্সের বিজ্ঞাপন ফাঁদলেন! কী বললেন? এটা পোস্টমডার্ন, পোমো সাহিত্য? আমাকে শেখাচ্ছেন ওসব? কিছু না হলে শেষে পোমো লেবেল লাগিয়ে দেন, আর ভাবেন উতরে গেলেন খুব। দুয়েক বছর সোসাইটি করে, পাঁচদশটা সিনেমা দেখে একটা চিত্রনাট্য লিখেন, গল্পের থাকে না মাথামুন্ডু, তখন বলে বেড়ান ওটা এক্সপেরিমেন্টাল, নিরীক্ষা! একচোট দেরিদাপল্টুদা শুনিয়ে দেন। আপনাদের এসব কীর্তি দেখে মাজা ব্যাথা করে।
আর আর, আপনাদের শিল্পচর্চার ধরনটা চেনা আছে। দুটো পয়সার গন্ধ পেলেই কমার্শিয়াল ব্র্যান্ড ঢোকান। আপনার প্রথম শর্ট ফিল্মটা দেখেছি তো,প্রথম শটে কী করলেন? মাটিতে পত্রিকা ফেললেন তিনটা, তার সবগুলোই শালা প্রথম আলো। লাভ হলো কার? লুৎফুর রহমান আর মতিউরের। 
এবার পোমো ছড়াটা নিয়ে হেনোলাক্স মালিকের কাছে যান। বলুন গে, হাবিবকে সুর যোজন করতে। খুব খাবে তখন লোকে।
খাওয়াতেই তো চান, নাকি?

