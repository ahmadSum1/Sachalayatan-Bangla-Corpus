The bleeding Africa (পশ্চিম আফ্রিকা) পর্ব-একঃ একটি ভ্রূণ রাষ্ট্র হত্যার কাহিনী



সতর্কীকরণঃ পোস্টের সংশ্লিষ্ট বিষয়বস্তু ও আলোচনা দুর্বল স্নায়ুর মানুষের জন্য অসহনীয় হতে পারে। অনুগ্রহ করে নিজ দায়িত্বে প্রবেশ করুন!
অকল্পনীয় প্রাকৃতিক ভাণ্ডারে সমৃদ্ধ অঞ্চল পশ্চিম আফ্রিকা। চকচকে সোনার বালি (gold dust) দেখে আকৃষ্ট হয়ে এ অঞ্চলে প্রথম জাহাজ ভিড়িয়েছিল পর্তুগীজরা পনেরো শতাব্দীর শুরুতেই। লাল মাটির পরতে পরতে লুকানো হীরে, স্বর্ণ, তেল, আইভরি, অতি মূল্যবান কাঠ ইত্যাদি দেখে তাদের চক্ষু চড়কগাছ। একে একে এ অঞ্চলগুলোতে নজর পড়তে থাকে পশ্চিমা পরাশক্তিধর অন্য দেশগুলোর। আধিপত্য বিস্তারের হানাহানি, দখল পালটা দখল, বেহিসেবি সম্পদ ও মানব পাচার, ফলাফল- তিনশ বছরের অধিক সময় ধরে কলোনিভিত্তিক সামন্ত শাসন ও শোষণ। ব্রিটিশ নিয়ন্ত্রিত কলোনিগুলোর মধ্যে ছিলো - দা গাম্বিয়া, সিয়েরা লিওন, ঘানা, নাইজেরিয়া। অন্যদিকে ফ্রান্সের দখলে ছিলো সেনেগাল, গিনি, মালি, বুরকিনা ফাসো, বেনিন, কোট ডি আইভরি (আইভরি কোস্ট) এবং নাইজার। শেষে পর্তুগাল রাজত্য করে গিনি-বিসাও, অন্যদিকে জার্মানরা দখলে রাখে টোগোলান্ড। দ্বিতীয় বিশ্বযুদ্ধের পর স্ব-জাতীয়তাবোধে উদ্বুদ্ধ হয়ে এ অঞ্চলে প্রথম ব্রিটিশ কলোনির হাত থেকে স্বাধীনতা লাভ করে ঘানা ১৯৫৭ সালে। এরপর গিনি ১৯৫৮ সালে, সেনেগাল ১৯৬০ সালে, মোটামোটি ১৯৭৪ সালের মধ্যে পশ্চিম আফ্রিকার দেশগুলো সব একে একে স্বায়ত্তশাসন লাভ করে। অবসান ঘটে তিনশ বছরের সীমাহীন অত্যাচার-নিপীড়ন, লুঠ-তারাজ ও দাসত্বের রক্তিম ইতিহাস সম্পৃক্ত এক কালো অধ্যায়ের। নরবড়ে রাজনৈতিক স্থিতিশীলতা, প্রায় দেড় হাজারেরও বেশি জাতিগোষ্ঠির চিরাচরিত মতভেদ, সম্পদের সঠিক ব্যবহার ও রাষ্ট্র পরিচালনায় দক্ষতার অভাব, সর্বোপরি নিজ নিজ হাতে ক্ষমতার দখল বজায় রাখতে বিভিন্ন জাতি ও গোত্রগুলোর মধ্যে সহিংসতা ক্রমে ভয়াবহ আকার ধারণ করে, সূচনা করে আফ্রিকার ইতিহাসে পশ্চিমা কলোনি পরবর্তী আরেক নির্মম ও বর্বরতর অধ্যায়ের। শুরু হয় অভ্যন্তরীণ গৃহযুদ্ধের এবং তা দ্রুত ছড়িয়ে পড়তে থাকে আশেপাশের অঞ্চলসমূহে। এর কবলে পড়ে নাইজেরিয়া, লাইবেরিয়া, সিয়েরা লিয়ন, গিনি বিসাও, আইভরি কোস্ট। ফলাফল - গণহত্যা, দুর্ভিক্ষ এবং পশ্চাদপদতা। যেগুলোর আসল রূপ বরাবরই রয়ে যায় প্রচার মাধ্যমগুলোর ধরাছোঁয়ার বাইরে, হয়ত যে মুহূর্তে ঘটে যাচ্ছে পৃথিবীর কোনো প্রান্তে ইতিহাসের জঘন্যতম নজিরবিহীন পাশবিকতা ও ম্যাসাকার, মিডিয়ার অনীহা বা কাভারেজের অভাবে থেকে যায় অন্য প্রান্তের মানুষের জানার আওতার বাইরে। ফলে পাশবিকতার চিত্র, অসহায় মানুষ, অসংখ্য নারী ও শিশুর আর্তনাদ বিঘ্ন ঘটায় না সেখানকার স্বাভাবিক জীবনযাত্রার। প্রশ্নবিদ্ধ করে না সভ্যতার আড়ালে চাপা পড়া মনুষ্যত্বকে। পশ্চিম আফ্রিকার দেশগুলোতে ঘটে যাওয়া কিছু অনাক্ষাংকিত গৃহযুদ্ধ ও পাশবিক গণহত্যার নেপথ্যে কারণ, প্রকৃত রূপ এবং এর প্রভাব তুলে ধরাই এই আলোচানার উদ্দেশ্য।

ছবিসূত্র
নাইজেরিয়া ব্রিটিশ কলোনির হাত থেকে স্বাধীনতা পায় ১৯৬০ সালে। প্রায় দেড় কোটি জনসংখ্যা, তিনশোর বেশী জাতি, ভিন্ন ভাষা ও সংস্কৃতি সম্বলিত বিশাল এ দেশটিতে ঐতিহ্যগত ভাবে Hausa-Fulani নামে ইসলামিক গোষ্ঠীর রাজতন্ত্র প্রচলিত ছিলো। এই রক্ষণশীল ধর্মীয় রাজতন্ত্র পরিচালিত হতো দেশটির উত্তরাঞ্চলীয় মুসলিম আমীর বা সুলতানদের দ্বারা, যাদের হাতে দেশের সকল ধর্মীয়, রাজনৈতিক এবং তেলনির্ভর অর্থনৈতিক ক্ষমতার একছত্র আধিপত্য ছিলো। Hausa-Fulani দলটি সংগঠিত ছিলো দেশের উত্তর অঞ্চলের ৬০% জনগোষ্ঠীর দ্বারা। যেখানে দেশের অন্যদুটি বৃহৎ রাজনৈতিক দল - Igbo গঠিত ছিলো দক্ষিণ-পূর্ব অঞ্চলের ৬০-৭০% এবং Yoruba গঠিত ছিলো দক্ষিন-পশ্চিমাঞ্চলের ৭৫% জনগোষ্ঠী নিয়ে। শুধু অঞ্চলভিত্তিক সমর্থনেই এ দলগুলো Hausa-Fulani থেকে বৃহৎ ছিলো না বরং রক্ষণশীল ধর্মীয় শিক্ষায় দীক্ষিত উত্তরাঞ্চলের তুলনায় আধুনিক শিক্ষা, জ্ঞানবিজ্ঞানের প্রসার, উন্মুক্ত উদার মানসিকতায় Igbo ও Yoruba অধ্যুষিত অঞ্চলগুলো ক্রমে সমৃদ্ধ হয়ে উঠছিলো। উল্লেখ্য এসব অঞ্চল থেকেই প্রথম আফ্রিকান শিক্ষিত সিভিল সারভেন্ট শ্রেনী বেরিয়ে আসে, যেমন- ডক্টর, লইয়ার, টেকনিশিয়ান বা প্রফেশনাল গ্রুপ। অথচ দেশের অর্থনৈতিক বিকাশ, সামাজিক, রাজনৈতিক ক্ষেত্রে তাদের সৃজনশীল দিক নির্দেশনাগুলো বরাবর কট্টরপন্থী Hausa-Fulani দলটি উপেক্ষিত করে আসছিলো। যেখানে ১৯৪০ ও ১৯৫০ এর বৃটিশবিরোধী স্বাধীনতা আন্দোলনে এই দল দুটির ভূমিকাই অগ্রগামী ছিলো। অন্যদিকে তেলসমৃদ্ধ নাইজেরিয়ায় আমিরদের দ্বারা পরিচালিত এই রাজতন্ত্র বৃটিশদের পক্ষে কলোনি পরবর্তী সামন্ত শাসন যথারীতি পুনর্বহাল রাখতে সহায়তা করে যাচ্ছিল যা জাতীয়তাবোধে উদ্বুদ্ধ অন্য দলগুলোর পক্ষে মেনে নেয়া কষ্টকর হয়ে পড়ে। নাইজেরিয়াকে তিন ভাগে বিভক্ত করার প্রস্তাব করা হয়। পরিণাম অত্যন্ত জটিল রাজনৈতিক পরিস্থিতি, নড়বড়ে অর্থনৈতিক অবস্থা, অঞ্চলভিত্তিক ভিন্ন সংস্কৃতি ও ঐতিহ্যের সংঘর্ষ বা গৃহযুদ্ধ। Igbo সমর্থিত আর্মি দ্বারা মিলিটারি ক্যু নামানো হয়, হত্যা করা হয় উত্তরাঞ্চলের গুরুত্বপূর্ণ নেতাদের। 

ছবিসূত্র
Igbo নিয়ন্ত্রিত মিলিটারি বাহিনী দেশের দক্ষিন-পশ্চিমের তেল মজুদ অঞ্চল Biafra কে ৩০ মে ১৯৬৭ সালে The Republic of Biafra নামে একটি স্বাধীন রাষ্ট্র হিসেবে ঘোষণা করে। কেবল মাত্র পাঁচটি দেশ বায়াফ্রা-কে একটি নতুন রাষ্ট্র হিসেবে স্বীকৃতি দিয়ে চিহ্নিত করেছিলো - (গেবন, তাঞ্জানিয়া, হাইতি, আইভরি কোস্ট এবং জিম্বাবুয়ে)।
নাইজেরিয়ান সরকার সমর্থনপুষ্ট হয় The UK এবং সোভিয়েত ইউনিয়নের। অন্যদিকে কানাডা, ফ্রান্স সহায়তা করতে থাকে বায়াফ্রাকে। The United States এর অবস্থান আপাত নিরপেক্ষ মনে হলেও, মূলত তারা রেড ক্রসের মাধ্যমে বায়াফ্রাকেই মদত দেয়ার চেষ্টা করতে থাকে। ৬ জুলাই ১৯৬৭ অফিসিয়ালি গৃহযুদ্ধ শুরু হয়। দুপক্ষই পশ্চিমা পেশীশক্তির মদতে এবং অবাধ বিদেশী অস্ত্রের যোগানে, বেপরোয়া হয়ে উঠে, শুরু হয় ব্যাপক ধ্বংসলীলা ও গণহত্যার। পরিস্থিতি আরোও ভায়ানক হয় যখন নাইজেরিয়া গভার্নমেন্ট বাহিনী দ্বারা Biafra কে সবদিক থেকে অবরুদ্ধ করে দেয়া হয়। বন্ধ করে দেয়া হয় অঞ্চলটিতে খাদ্য ও ওষুধ সরবরাহ। নেমে আসে অমানবীয় বিপর্যয়, দ্রুত চারপাশ ক্ষুধা ও দুর্ভিক্ষে ছেয়ে যায়, হাজারে হাজার শিশু অপুষ্টি ও ক্ষুধায় মরতে থাকে, পথে-ঘাটে সবখানে অভুক্ত মানুষের আহাজারি ও মৃত্যুতে পরিস্থিতি ভয়াবহ আকার ধারণ করে। ধারণা করা হয় আনুমানিক ১০ লক্ষ প্রাণ শিকার হয় এই মনুষ্যসৃষ্ট কৃত্রিম দুর্যোগের।

ছবিসূত্র

ছবিসূত্র

ছবিসূত্র
বায়াফ্রিয়া-র প্রেসিডেন্ট জেনারেল Odumegwu-Ojukwu ব্রিটিশ সাহায্য নিতেও অস্বীকৃতি জানায়, যেহেতু ব্রিটশরা নাইজেরিয়া সরকারকে সমর্থন করছে তার আশংকা ছিলো হয়ত তারা খাদ্যে বিষ মিশিয়ে দিবে। Ojukwu তার নিজস্ব পৈত্রিক সম্পত্তির প্রায় ৭ মিলিয়ন পাউন্ড সবটুকু ফুরায় খাদ্য ও অস্ত্রের যোগান দিয়ে এই রাষ্ট্রটিকে রক্ষা করতে। রেডক্রসের ভলেন্টিয়াররাও Biafra থেকে ব্লকেজ তুলে নেয়ার জন্যে নাইজেরিয়ার বিরুদ্ধে আন্দলোন শুরু করে। উপরন্তু নাইজেরিয়ার সরকার রেডক্রজের উপর অভিযোগ আনে তারা ত্রাণের নামে বায়াফ্রা-কে অস্ত্রের যোগান দিচ্ছে। নাইজেরিয়া সরকার যুদ্ধ জয়ের যে নিকৃষ্টতম পন্থা অবলম্বন করেছিলো তা হলো, একটি অঞ্চলকে চারপাশ অবরুদ্ধ করে দুর্ভিক্ষ এবং গণহত্যার দিকে ঠেলে দেয়া।

ছবিসূত্র

ছবিসূত্র
বাইরের পৃথিবী এই অবরুদ্ধ দেশটির ব্যাপারে খুব বেশী জানতে পারে নাই। কারণ সেখানে মিডিয়া প্রবেশেও নিষেধাজ্ঞা ছিলো। কেবল মাত্র অল্প কিছু ফটোগ্রাফার সেসময় বায়াফ্রা তে প্রবেশ করতে পেরেছিলো। তাদের মধ্যে Don McCullin একজন। তার অটোবায়গ্রাফি তে তিনি লিখেছিলেন -

"As I entered I saw a young albino boy. To be a starving Biafran orphan was to be in a most pitiable situation, but to be a starving 
albino Biafran was to be in a position beyond description. Dying of starvation, he was still among his peers an object of ostracism, ridicule and insult…The boy looked at me with a fixity that evoked the evil eye in a way which harrowed me with guilt and unease. He was moving closer. He was haunting me, getting nearer. Someone was giving me the statistics of the suffering, the awful multiples of this tragedy. As I gazed at these grim victims of deprivation and starvation, my mind retreated to my own home in England where my children of much the same age were careless and cavalier with food, as Western children often are. Trying to balance between these two visions produced in me a kind of mental torment…I felt something touch my hand. The albino boy had crept close and moved his hand into mine. I felt tears come into my eyes as I stood there holding his hand. I thought, think of something else, anything else. Don’t cry in front of these kids…He looked hardly human, as if a tiny skeleton had somehow stayed alive…If I could, I would take this day out of my life, demolish the memory of it."



প্রায় তিন বছর পর এ যুদ্ধের সমাপ্তি ঘটে ১৫ জানুয়ারি ১৯৭০ সালে। ব্যর্থ হয় Igbo বাহিনীর অপূরণীয় সংখ্যক জীবন, সম্পদ ও নিরন্তন প্রচেষ্টার। মূল্য দিতে হয় 
আনুমানিক ৩০ লক্ষ প্রাণের, যার মধ্যে একটি বড় সংখ্যার মৃত্য ঘটে দুর্ভিক্ষ ও অন্যান্য অপুষ্টিজনিত কারণে। এবং মৃত্যু ঘটে বায়াফ্রা নামের রাষ্ট্রটিরও। জাতিগত ও ধর্মীয় টানাপোড়ন চিরস্থায়ী আকারে রয়ে যায় নাইজেরিয়ান রাজনীতিতে। বৃটিশ সমর্থিত মিলিটারি শাসন বলবত থাকে আরো অনেক বছর। যদিও নাইজেরিয়ায় জাতি বা গোত্রগত পলিটিকাল পার্টি নিষিদ্ধ করে আইন পাশ করা হয়েছে, তবে বলাবাহুল্য সে আইন কেবল কাগজে কলমেই সীমাবদ্ধ। নাইজেরিয়ার গৃহযুদ্ধ, Biafra-র দুর্ভিক্ষ ও ব্যাপক গণহত্যার পেছনে প্রকৃত ইন্ধনদাতা দেশসমূহের প্রধান লক্ষ্য ছিলো মূলত এ অঞ্চলের ব্যাপক তেল মজুদ কব্জা করা। 
সাংবাদিক Alex Mitchell এর মতে

"involvement of the British, Dutch, French and Italian oil companies whose battle for the rich Nigerian oilfields started the civil war and kept it going"।


.........
রংতুলি

