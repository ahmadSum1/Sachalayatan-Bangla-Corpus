আটলান্টিকের পাড়ে গড়ে ওঠা দাসত্ব ও Slave House গুলোর গল্প




আফ্রিকার ইতিহাসের একটা বিশাল অংশ জুড়ে আছে মূলত দাসত্ব, যদিও এটা আমাদের সবার জানা। তবুও এই প্রথার ভেতরে থাকা প্রকৃত বাস্তবতার চিত্র এখনও রয়েছে আমাদের অনেকের চোখের আড়ালে, এখানকার কিছু Slave House এবং এগুলোর ভেতরের ইতিহাস কিছুটা কাছ থেকে উপলদ্ধি করে অন্তত আমার তাই মনে হয়েছে। আর সেকারনেই আমার দেখা Slave House বা Slave Trade Center গুলো নিয়ে লিখার ইচ্ছাটা আমার অনেক দিনের, যদিও কখনই সময় করে উঠতে পারি নাই। ছবিগুলো দেখে কোথায় যেন একটা অপরাধবোধ জাগে, যেন কিছু একটা করার কথা ছিলো, কিন্তু হয় নাই! পুরনো সেই ইচ্ছাটা আবার মাথায় চেপে বসে, নাহ! আর সময় নষ্ট না! তাই উঠেপড়ে লাগলাম, আমার মূল উদ্দেশ্য Slave House গুলোর ভেতরে থাকা, দাসত্বের এর প্রকৃত রূপ তুলে ধরা।
পৃথিবীর প্রতিটি স্থানেরই নিজস্ব গল্প আছে, আছে নিজস্ব গন্ধ এবং পরিচিতি। আটলান্টিকের বুকে জেগে থাকা এই ছোট ছোট দ্বীপ ও কোস্টাল এরিয়া গুলো শত শত বছর ধরে হাজারো নির্মমতার গল্প বয়ে বেড়াচ্ছে, যেগুলো মূলত ব্যবহার করা হতো একসময় slave trade center হিসেবে।

[James Island, Juffureh, The Gambia]
James Island, Juffureh, The Gambia - যেখান থেকে পাচারকৃত অসংখ্য ক্রীতদাসের মধ্যে Kunta Kinte একজন। তাকে আনুমানিক ১৭৬৭ সালের দিকে Juffureh অঞ্চল থেকে বন্দি এবং পাচার করা হয়। পরবর্তীতে তারই বংশধর Alex Haley একটি বিখ্যাত উপন্যাস লিখেন, Kunta Kinte র জীবন অবলম্বনে, The Roots।

[James Island, Juffureh, The Gambia]
যদিও দ্বীপটির মূল আয়তনের অধিকাংশই ক্ষয়ে গেছে লবনাক্ত পানিতে, slave house টিও ভেঙ্গে পড়েছে। তারপরেও দীর্ঘকাল ধরে মানুষের প্রতি করা মানুষেরই অকল্পীয় বর্বরতা এবং নির্যাতনের ছাপ এখনও যেন জীবন্তই রয়ে গেছে।

[Goree Island, Dakar, Senegal]
আয়তনে ক্ষুদ্র হলেও এই দ্বীপটি আমেরিকা থেকে আফ্রিকা মহাদেশের সবচেয়ে কাছের পয়েন্ট হওয়ায়, অবস্থানগত কারণে দাস বাণিজ্যে বিশাল ঐতিহাসিক গুরুত্ব রাখে। Goree Island এ পর্তুগীজরা প্রথম দাস বাণিজ্য শুরু করে ১৫৩৬ সাল থেকে। দ্বীপটির উপর নজর পড়তে থাকে অন্যান্য পশ্চিমা পরাশক্তি গুলোর। ১৫৮৮ সালে United Netherlands দ্বীপটি দখল নেয়, তারপর আবার Portuguese, আবার Dutch, দখল পাল্টা দখল চলতে থাকে। British রা দখল নেয় ১৬৬৪ সালে। এবং সবশেষে Frence রা তাদের শক্ত খুঁটি গাঁড়ে। ১৬৭৭ থেকে ১৯৬০ সাল পর্যন্ত অর্থাৎ Senegal স্বাধীণ হবার আগ পর্যন্ত এখানে French কলোনি বজায় ছিলো।

[Goree Island, Dakar, Senegal]
প্রায় ৩০০ বছরের অধিক সময় ধরে নির্বিচারে এখান থেকে আনুমানিক ২০ মিলিয়ন নারী, পুরুষ ও শিশু পাচার করা হয় আমেরিকা ও ইউরোপের বিভিন্ন দেশে। যাদের বেশির ভাগকেই এখানে ধরে আনা হতো ওয়েস্ট আফ্রিকার দেশগুলো থেকে। Island টি ১৯৭৮ সালে UNESCO কতৃক World Heritage Site এ অন্তভুক্ত করা হয়। অনেক প্রশাসনিক ও আবাসিক ভবন পরিবর্তিত হয় হোটেলে।

[Cape Coast Castle, Accra, Ghana]
দূর্গটি ১৬৫০ এর দিকে Swedish দের দারা নির্মিত হয় মূলত এ অঞ্চলের কাঠ ও স্বর্ণ রপ্তানির উদ্দেশে। প্রচুর পরিমানে প্রাকৃতিক ও খনিজ সম্পদে ভরা এ অঞ্চলটি নিয়ে ইউরোপীয় শুক্তিধর দেশগুলোর হানাহানির ইতিহাস অনেক দীর্ঘ। একাধিক বার Dutch, Portuguese, Swedish ও British দের দ্বারা দখল পাল্টাদখলের পর, অবশেষে সবাইকে তাড়িয়ে castle টিতে বৃটিশরাই স্থায়ী আসন গেঁড়ে বসতে সক্ষম হয়। Castle টির নিচে ভূগর্ভস্থ ভয়ংকর Slave House টি প্রথম দিকে তৈরী করা হয় খনি ও কাঁচামাল উত্তোলন এবং রপ্তানীতে ব্যবহৃত দাসদের রাখার জন্য। পরবর্তীতে ব্রিটিশরা এখানে পাকাপাকি ভাবে দাস রপ্তানি বাণিজ্য যোগকরে এবং যা চলতে থাকে ১৬৬৫ থেকে ১৮০৭ সাল পর্যুন্ত। Cape Coast Castle এর এই Slave House টিকে নরকের সাথে তুলনা করা হয়, ভূগর্ভস্থ হওয়ায় সেখানে দিন-রাতের কোনো তফাৎ ছিলো না, ছিলো না বাতাস সঞ্চলনের কোনো ব্যবস্থা। যেকারনে সেখানে অকল্পনীয় সংখ্যক ক্রীতদাসের মৃত্যু হয়েছে শুধু দূষিত বাতাসে দম বন্ধ হয়ে অথবা আলো ও অক্সিজেন এর অভাবে! এখানে ধরে আনা বেশীর ভাগ আফ্রিকানকে পাঠানো হতো America, Caribbean অথবা European দেশ গুলোতে। Cape Coast Castle থেকে ৬ মাইল দুরে পর্তুগীজদের আর একটা দূর্গ আছে প্রায় একি আদলে তৈরী, সেখানকার Slave House টি থেকেও দাস বাণিজ্য চলতো সমানভাবে। ১৯৭৯ সালে Ghana র এইসব দূর্গ ও Slave House গুলো ইউনেসকো কতৃক World Heritage List এ আনা হয়।
ছোট ছোট গ্রাম ও গোত্র থেকে মূলত গোত্রপতিদের সহায়তায় অথবা বিভিন্ন অঞ্চল থেকে বন্দি করে দাসদের জোগাড় করা হতো। Cape Coast Castle এর Slave House টিতে আফ্রিকানদের জোগাড় করা হতো স্থানীয় গোত্র প্রধান অর্থাৎ যারা সেখানকার অধিকাংশ অঞ্চল গুলো নিয়ন্ত্রন করতো তাদের সহায়তায়, তারা ব্রিটিশ প্রভুদের সাথে করা চুক্তি মোতাবেক প্রতি তিন মাস অন্তর অন্তর ১০০০ পুরুষ ও ৩০০ মহিলার যোগন দিত। এভাবেই এদের এনে জড়ো করা হতো এসব slave house গুলোতে। তাদের বেঁধে রাখা হতো হাতে, পায়ে এমনকি গলায় লোহার শেকল দিয়ে।

[National Museum, Banjul, The Gambia থেকে নেয়া চিত্র - যেভাবে বিভিন্ন অঞ্চল থেকে দাসদের বন্দি করে নিয়ে আসা হতো।]

[National Museum, Banjul, The Gambia থেকে নেয়া চিত্র – দাসদের পরিবহনের জন্য যেভাবে Slave Ship এ ভরা হত।]
বন্দিকৃত দাসদের ছোট ছোট কার্গো বা Slave Ship এ ভরা হত পরিবহনের জন্যে। স্থল থেকে Trade Center গুলোতে, এবং Trade Centre গুলো থেকে গন্তবে নিতে এইসব Slave Ship ব্যবহার করা হতো। ব্যবসায়ীরা পরিবহন খরচ বাচাতে, তৎকালীন ক্রমবর্ধমান শ্রমবাজারে দাসের চাহিদা পূরণে ও অধিক মুনাফার লোভে একবারে যত বেশী সম্ভব দাস নেয়া যায়, সে চেষ্টাই করতো।

[National Museum, Banjul, The Gambia থেকে নেয়া চিত্র – কৃতদাসদের পরিবহনে ব্যবহৃত নৌকা বা Slave Ship.]
এরকম একটা ছোট কার্গোতে কমপক্ষে ৬০ থেকে ৯০ জনকে পরিবহন করা হত। দাসদের এতটাই ঠাসাঠাসি করে ভরা হত যে, “অনেকটা গুদামে ভরার মত, সেই কষ্ট বর্ণনা করা অসম্ভব। তাঁদের সামান্য নড়াচড়ার অবস্থা থাকতোনা। অসহ্য গরমে তারা চিৎকার করত এবং অজ্ঞান হয়ে পড়তো। পানির জন্য তাদের অবস্থা মৃতপ্রায় হয়ে যেত। অবস্থা আরও খারাপ হতো বর্ষাকালে, যেখানে নৌকাগুলোতে তাদের ঢাকবার কোনো ব্যবস্থা থাকতো না, অথচ সেখানে গোলা ঢাকবার তেরপল থাকতো। এমন অবস্থায় দম নেয়ার জন্যে তারা ছটফট করতে থাকতো” - Thomas Clarkson, Essay on the Slave Trade (1789). এভাবেই তাদের যাত্রা চলতে থাকতো দিনের পর দিন কখনো ২ থেকে ৩ মাস। অবশেষে যারা টিকে থাকতো তারা গন্তব্যে পৌঁছাত। আর কতজনের শেষ গন্তব্য যে আটলান্টিক এর বিশালতায় হয়েছিলো সে সংখ্যা সবার অজানা।

[National Museum, Banjul, The Gambia থেকে নেয়া চিত্র – বিদ্রোহ]
যারা যেতে অস্বীকৃতি জানাত অথবা বিদ্রোহ করতো, তাদের উপর চালানো হতো পাশবিক নির্যাতন, তাদের হাত পা কেটে আলাদা করে ফেলা হতো, সাধারনত এমন করা হতো বাকীদের ভয় দেখনোর জন্যে - Thomas Phillips, A Journal of a Voyage (1746). Thomas Phillips ছিলেন একজন slave ship এর captain, এরকম একাধিক বর্বরতার কথা তিনি A Journal of a Voyage এ লিখে রাখেন।

[National Museum, Banjul, The Gambia থেকে নেয়া চিত্র - ভাস্কর্য]
একই পরিবারের নারী, পুরুষ এবং তাদের সন্তান পর্যন্ত ধরে এনে slave house এর ভিন্ন ভিন্ন ঘরে আটকে রাখা হতো। তারপর সেখান থেকে তাদের এক এক সময় এক এক জন কে পাঠানো হতো পৃথিবীর ভিন্ন প্রান্তে। অর্থাৎ জীবনের বাকী সময়টা তারা একে অন্যের খোঁজ পেতনা। বিষয়টা কতটা নির্মম ছিলো তা একটু চিন্তা করলে বোঝা যায়, হয়ত একই slave house এর এক ঘরে বাবা, এক ঘরে মা, আর এক ঘরে সন্তান কে আটকে রাখা হয়েছে। কিন্তু তারা কেউ কাউকে দেখতে পর্যন্ত পাচ্ছে না, জানতেও পাচ্ছেনা কি ঘটছে তাদের অতি প্রিয় মানুষটির সাথে!
প্রায় প্রতিটি slave house এর মধ্যে থাকত নারী, পুরুষ এবং শিশু দের রাখার আলাদা আলাদা dungeon বা কক্ষ। এগুলোর বেশির ভাগেরই কোন জানালা থাকতো না, মেঝে থেকে ছাদ পর্যন্ত শক্ত পাথরের তৈরি, থাকতো না বসা বা শোয়ার কোন ব্যবস্থা, থাকতো না পয়ঃনিষ্কাশনের কোনো সুষ্ঠু ব্যবস্থার । এক একটা কক্ষে গাদাগাদি করে দাসদের এনে রাখা হতো, তাদের হাত পা বাঁধা থাকত শেকল দিয়ে, বেঁচে থাকার জন্যে dorm এর উপরের দিকে থাকা ফুটো দিয়ে নাম মাত্র খাবার ফেলে দেয়া হত। এছাড়াও অবাধ্যদের শাস্তির জন্যে থাকতো অন্ধকার দমবন্ধ করা একদম ছোট্ট সেল, যার ভেতরে থাকার অনুভূতি সাথে আসলে কেবল কবর এর তুলনা দেয়া চলে। শিশুদের নেয়ার ব্যাপারে ঠিক কত বছর সর্বনিম্ন ছিল, বা আদৌ কোন নিয়ম ছিল কিনা জানিনা। কারন Goree Island এর slave house টিতে ২/৩ থেকে ৬ বছর, এবং ৬ থেকে ১২ বছর এর ইনফ্যান্ট এর জন্যে আলাদা dungeon দেখেছি।

[Cape Coast Castle, Ghana. পুরুষ ক্রীতদাস রাখার কক্ষ, সামনে guide।]
মাটির নিচের এই Slave House টিতে পুরুষ দের রাখার জন্যে ৫ টি ও নারী দের রাখার ২ টি Dungeon আছে, যেগুলো দেখতে অনেকটা আদিমকালের গুহার মতো। এগুলোর এক একটাতে প্রায় ২০০ জন করে ক্রীতদাস আটকে রাখা হতো। বর্তমানে পর্যটকদের দেখার সুবিধার জন্যে রুমগুলোর ভেতর বৈদ্যুতিক বাল্ব লাগানো হয়েছে, যা এগুলোর ভেতরে থাকা অন্ধকার যেন আরও বাড়িয়েছে!

[Cape Coast Castle, Ghana. মেয়ে ক্রীতদাসদের রাখার কক্ষ।]
মেয়েদের প্রভুরা সাধারনত তাদের যৌন চাহিদা পূরণে ব্যবহার করতো। slave house গুলোর headmen বা অফিসার, কমান্ডারদের দ্বারা নারী ও শিশুর উপর যৌন নির্যাতন একটা স্বাভাবিক ঘটনা ছিল। Ghana-র Cape Coast Castle, slave house টিতে মেয়ে ক্রীতদাসদের ধর্ষণ এবং নির্যাতনের এর জন্য একটি নির্দিষ্ট স্থান ছিলো। Goree Island এ একটা মজার নিয়ম ছিলো যে কোন মেয়ে যদি সাদা প্রভুদের দ্বারা গর্ভবতী হয়ে পরতো তখন তাকে সেই island এই ছেড়ে দেয়া বা মুক্তি দেয়া হতো। দাসত্বের ভয়াবহতার থেকে মুক্তির আশায় বরং সাদা প্রভুদের দ্বারা গর্ভবতী হওয়াও সেসব দাস মেয়েদের কাম্য ছিলো।

[Maison des Esclaves, Goree Island, Senega. শিশুদের রাখার কক্ষের সামনে আমদের guide।]

[Maison des Esclaves, Goree Island, Senegal]
অবাধ্যদের শাস্তির জন্য সেল। প্রতিটি Slave House এই অবাধ্য বা বিদ্রোহীদের শাস্তির জন্য এরকম সেল থাকতো। এই ছোট্ট গুমোট সেলটিতে এক সাথে ২০ জনকে পর্যন্ত আটকে রেখে শাস্তি দেয়া হতো, যাদের বেশির ভাগেরই মৃত্যু হতো দম বন্ধ হয়ে। Nelson Mandela তাঁর Goree Island সফরে এই সেলটি তে নিজেকে ৫ মিনিট এর মতো অবরুদ্ধ রাখেন, এবং বেরহয়ে তিনি অঝরে কেঁদেছিলেন সেই সব হতভাগ্যদের সাথে ঘটে যাওয়া অসহনীয় নির্মমতা উপলদ্ধি করে!
দাসদের দাম নির্ভর করত প্রধানত তাদের ওজনের উপর। যার বয়স যত কম এবং ওজন বেশী তাকে ততবেশী দামে বিক্রি করা হতো। আমাদের দেশে কোরবানীর হাটের মত একসময় এসব slave trade center গুলোতে হতো মানুষের হাট। বিভিন্ন জায়গা থেকে পণ্যের মত জড় করা হতো মানুষ, প্রদর্শিত হতো কেনাবেচার জন্যে। চিহ্নিত করার জন্যে তাদের গায়ে দেয়া হতো গরম লোহার সীল। বিদেশি বণিকরা আসত দাসদের বাণিজ্য করতে, পণ্যের মতই দাসদের গা টিপে দেখে যাছাই-বাছাই করে জাহাজ ভরে তারা মানুষ এর সওদা করে নিয়ে যেত।

[James Island, Juffureh, The Gambia - যে স্থানটি একসময় প্রকৃতই ছিল মানুষ বেচা-কেনার হাট! এটি ছিলো দ্বীপটির Slave yard]

[Accra Museam থেকে নেয়া চিত্র - দাসদের চিহ্নিত করতে ব্যবহৃত লোহার সীল! ]
অসুস্থ অথবা দুর্বলদের এতটাই অপ্রয়জনীয় মনে করা হতো যে, তাদের হাতে-পায়ে শিকল বেঁধে ফেলে দেয়া হতো সাগরে, সাথে পায়ে অথবা গলায় বেঁধে দেয়া হত ৫ কিলগ্রাম ওজনের গোলা। এই কারনে সহজ শিকার এর আশায় এই slave house গুলোর আশেপাশে হাঙ্গর ঘুরাফেরা করতো সবসময় এবং পানিতে তলাবার আগেই হয়তো সেই সব হতভাগ্য দের করুন পরিনতি হত হাঙ্গরের হিংস্রতায়। বস্তুত গাদাগাদি করে অস্বাস্থ্যকর পরিবেশে থাকা, খাদ্য ও চিকিৎসার অভাব, পয়ঃনিষ্কাশনের সুষ্ঠু ব্যবস্থার অভাবে অধিকাংশ দাসই অসুস্থ হয়ে পড়তো, আর চিকিৎসার চেয়ে তাদের হাঙ্গরের খাদ্য হিসাবে সাগরে ফেলে দেয়াই সহজ সমাধান ছিলো দাস প্রভুদের জন্যে। এছাড়াও ছিল এসব অঞ্চলে নানা রকম প্রাকৃতিক রোগবালাই যেগুলোর মধ্যে ম্যালেরিয়া, কালাজ্বর, গুটিবসন্ত ছাড়াও আরও নানা প্রকার জ্বরের প্রকোপ ছিলো অত্যন্ত বেশী। ফলে উল্লেখজনক হারে দাসদের প্রান হানি ঘটতো এই সব মহামারীর কারণেও। অবশ্য এই সব আফ্রিকান আঞ্চলিক প্রাণনাশক জ্বরের বিপক্ষে টিকে থাকা দুষ্কর হয়ে যেত পশ্চিমা দাস প্রভুদের পক্ষেও।

[Cape Coast Castle, Ghana]
ছবিতে যে সরু নালাটি দেখা যাচ্ছে মুলত তা ছিলো dungeon টির একমাত্র পয়ঃনিষ্কাশনের পথ, অর্থাৎ এই কক্ষে প্রতি তিন মাস অন্তর অন্তর ২০০ জনের বর্জের জন্য রাখা হয় এই উন্মুক্ত সরু নালাটি, যা দেখে সহজে অনুমান করা যায় ব্যাপারটি কতটা অস্বাস্থ্যকর ছিলো। পরবর্তিতে এই নালার মাটি পরীক্ষা করে দেখা যায় সেখানে খাদ্য, মল-মুত্র, রক্ত ও পুঁজ মিশ্রিত!

[The Door of No Return, Maison des Esclaves, Goree Island]
প্রতিটি slave house এ The Door of No Return নামে একটা দরজা থাকত। এই দরজার তাৎপর্য হলো slave house এ আনা প্রতিটি দাসকে অবশেষে এই একটি দরজা দিয়েই বের করা হবে, হয় জাহাজযোগে অজানার পথে নয়তবা সাগরে নিক্ষিপ্ত হয়ে সলিল সমাধিতে! The Door of No Return নামের অর্থ হলো যাকে একবার এই দরজা দিয়ে বের করা হবে সে আর কখনই ফিরতে পারবেনা তার প্রিয় জন্মভূমিতে আপনজনের কাছে! ১৯৮১ সালে France এর প্রধানমন্ত্রী Michel Rocard, Goree Island এর এই Door of No Return এর সামনে দাঁড়িয়ে বলেছিলেন, “It is not easy for a white man, in all honesty, to visit this Slave House without feeling ill-at-case.”
(চলবে)
---------------
রংতুলি

