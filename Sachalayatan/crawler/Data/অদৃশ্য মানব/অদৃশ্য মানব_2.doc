অল ইজ ওয়েল



থ্রি ইডিয়টস 
  (ইহা একটি হিন্দি সিনেমা বিষয়ক ভালোচনা(ভালো+আলোচনা)। হিন্দি সিনেমা নিয়ে যাদের এলার্জি আছে, তারা সপাং করে এই পোস্টের উপর অথবা নিচের পোস্টে টিপি দ্যান)
    হিন্দি সিনেমা দেখা যেমন একটি ফ্যাশন হয়ে দাঁড়িয়েছে, হিন্দি সিনেমা না দেখাও তেমনি একটা ফ্যাশন হয়ে দাঁড়িয়েছে। এবং মজার ব্যাপার হচ্ছে, জীবনের কোন না কোন এক সময়ে আমি দুই দলেরই সচল (একটিভ) সদস্য ছিলাম। এক সময় হিন্দি সিনেমা দেখেছি প্রচুর। তারপর একই ত্যানা প্যাচানি দেখতে দেখতে বিরক্ত হয়ে বাদও দিয়েছি। এখন বড়জোর বছরে ১ টা কি ২ টা হিন্দি সিনেমা দেখি।
  এই সিনেমা দেখার কারণ মূলত দুটিঃ আমির খান আর রাজু হিরানি (পরিচালক)। দুইজনরেই মোটামুটি ভালো ভক্ত আমি। তা, এই দুইজন এক সাথে জুটি বেধেছে, এখন ভেবে দেখলাম, এ বছরের হিন্দি সিনেমার কোটা তাহলে পূরণ করা যায়। সিদ্ধান্তটি ভুল হয়নি, বলাই বাহুল্য।
   রাজু হিরানির আগের দুটি মুভি, মুন্না ভাই এম বি বি এস ও লাগে রাহো মুন্নাভাই এম্নিতেই প্রত্যাশার পারদ আকাশে তুলে দিয়েছে। আগের দুই সিনেমার যাদু এই সিনেমাতেও ধরে রাখা সম্ভব হবে কিনা, তা নিয়ে আমি নিজেও ১০০% শংকায় ছিলাম। আর সিনেমার শুরুটাও মোটামুটি ম্যাড়ম্যাড়ে ছিল। দেখার সিদ্ধান্ত নিয়ে ভুল করেছি কিনা ভেবে যখন উশখুশ করা শুরু করেছি, তখনই আস্তে আস্তে সিনেমায় ঢুকে গেলাম।
   'যাদু কা ঝাপ্পি' এর পর হিরানি এবার হাজির হলেন 'অল ইজ ওয়েল' এর যাদুমন্ত্র নিয়ে।
   সিনেমাটি নিয়ে বিস্তারিত আলোচনায় গিয়ে যারা এখনও দেখেননি, তাদের মজা নষ্ট করতে চাচ্ছি না।
    শুধু এটুকই বলতে পারি, এ সিনেমাটি আপনাকে হাসাবে, কাঁদাবে, জীবনকে ভালোবাসতে শিখাবে। কখনও আপনি দিল চাহতা হ্যায় এর আমেজ পাবেন, কখনও মুন্না ভাই এমবিবিএস এর আমেজ পাবেন, আবার কখনও লাগে রাহো মুন্না ভাই এর আমেজ পাবেন।
   সাথে আরেকটু যোগ করি...এই সিনেমাটি দেখতে বসেছিলাম যতদূরসম্ভব ডাউন থাকা সম্ভব ততটুকু হয়েই। সিনেমাটি শেষ করে মনে হচ্ছে কাল জীবনযুদ্ধের জন্য আরো একবার ঘুম থেকে উঠতে পারবো।
  আরো প্যাচাল পাড়তাম, কিন্তু আমার আবার একটু 'মূত্র বিসর্জনে' যেতে হবে 
  সব শেষে একটা কথাই বলিঃ  যদি আপনি মুভি দেখে হাসতে ভালো না বাসেন তবে এই সিনেমাটি আপনার জন্য নয়।
   যাদের দেখার আগ্রহ হচ্ছে, কিন্তু ডিভিডিতে বা হলে গিয়ে দেখার উপায় নেই তারা নিচের লিংকটি ডলা দিতে পারেন
থ্রি ইডিয়টস
 
