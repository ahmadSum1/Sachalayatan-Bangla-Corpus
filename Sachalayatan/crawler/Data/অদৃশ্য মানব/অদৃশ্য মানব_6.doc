বন্ধু তানিমের ডিজিটাল ফিল্ম "ফিরে এসো বেহুলা"



    দুনিয়া কত এগিয়ে যাচ্ছে...৭ বছর একই স্কুলে একই ক্লাসে পড়া তানিম আজ সিনেমার ডিরেক্টর। তার নির্দেশনায় অভিনয় করে যাচ্ছে জয়া আহসান, হুমায়ুন ফরিদী, রাইসুল ইসলাম আসাদ, তৌকির আহমেদ, শহিদুজ্জামান সেলিম, জয়ন্ত চট্টোপাধ্যায়, মামুনুর রশীদের মত স্বনামধন্য অভিনেতারা। 
   বাকী কাউরে নিয়া তেমুন আফসুস নাই...কিন্তু স্বপ্নের নায়িকা জয়া আহসান তানিমের কথায় নাচছে, গাইছে, হাসছে কল্পনা করলেই মেজাজ চ্রম খারাপ হয়। যে জায়গায় আমি মাত্র একবার জয়ার শ্যুটিং দেখছিলাম...মনে আছে, ক্লাসে বাং মেরে জয়ার চেয়ারের ঠিক পিছনে দাঁড়িয়ে ছিলাম।  শ্যুটিংযের ফাঁকে ফাঁকে স্বপ্নকন্যা সেই চেয়ারটায় বসে, আর মেকাপ নেয়, জুস খায়, আর আমি পিছনে দাঁড়িয়ে দাঁড়িয়ে তার ঘন কালো কেশ দেখি ...সেটাই আমার জয়ার সবচেয়ে কাছাকাছি যাওয়া  আর হারামজাদা তানিমের বাচ্চা তানিয়া এখন তাকে নিয়া ফিল্ম বানায় 
  সে যাউকগা, মোটামুটি রাগন্ত অবস্থাতেই সিনেমার ট্রেলার দেখলাম, এবং দেখে বেশ মুগ্ধ (বন্ধুর কাজ বলে আমি বায়াসডও হতে পারি...আপ্নারা দেখে বিচার করেন।)
  তানিম সম্পর্কে একটু বলি...ঢাকা বিশ্ববিদ্যালয় থেকে স্নাতক, এর আগে ঢাকা কলেজ, এর আগে আমার সাথে স্কুলে। সচলের মধ্যে জিফরান, নিঝুম আর বিপ্লব ভাই তানিমকে বেশ ভালো ভাবে চিনে। স্কুল পর্যায়ে নিয়মিত অভিনয় করত, বেশ ভালো অভিনয়। খেলাধুলাতেও জব্বর।
  যাউকগা...হুদা প্যাচাল পাইড়া লাভ নাই...ইউটিউব থেকে প্রিভিউ দেখেন...ফিল্মের নাম...ফিরে এসো বেহুলা।
   শুভকামনা, দোস্ত।


