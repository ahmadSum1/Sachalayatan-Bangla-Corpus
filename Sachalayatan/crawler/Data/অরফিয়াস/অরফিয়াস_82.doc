হিমালয়কন্যা : অনুরাধা কৈরালা 



উপস্থাপিকার কন্ঠসর তখন আবেগে রুদ্ধপ্রায়, অডিটরিয়ামের কয়েক হাজার গন্যমান্য ব্যাক্তি তখন উঠে দাড়িয়েছেন শ্রদ্ধায়, টিভি ক্যামেরায় দেখা যাচ্ছে অধিকাংশ মানুষের চোখ অশ্রুসজল, করতালিতে কেঁপে উঠছে পুরো অডিটরিয়াম, ধীর পায়ে তিনি উঠে এলেন মঞ্চে, উপস্থাপিকা আবেগে জরিয়ে ধরলেন তাকে, সম্মানিত অথিতি তার বক্তব্যে তুলে ধরলেন নারী-পাচারের চরম কিছু অংশ, সবাইকে অনুরোধ করলেন, প্রত্যেকটা মেয়েকে নিজের সন্তান হিসেবে চিন্তা করে তাদের কষ্ট অনুধাবন করতে, যেনো নিজের মধ্যে জাগ্রত হয় আত্মশক্তি, যেনো পুরো সমাজ রুখে দাড়ায় মানুষ পাচারের মতো ঘৃণ্য অপরাধের বিরুদ্ধে, নমস্কার জানিয়ে যখন কথা শেষ করলেন, তখন আবার পুরো অডিটরিয়ামের দর্শক উঠে দাড়িয়েছেন, টপ টপ করে চোখ থেকে জল পরছে তখন অনেকেরই, করতালিতে আবার কেঁপে উঠলো পুরো হল| এই দৃশ্য CNN Hero 2010 Award অনুষ্ঠানের| শ্রদ্ধেয় সেই নারীর নাম "অনুরাধা কৈরালা"|
১৯৯৩ সাল থেকে শুরু, অনুরাধা কৈরালা প্রতিষ্ঠা করেন "Maiti Nepal", একটি সাধারণ সংস্থা কিন্তু অসাধারণ একটি লক্ষ্য, নারী-শিশু নির্যাতন, পাচার রোধ এবং নির্যাতিত নারীদের পুনর্বাসন| হিমালয়ের পাদদেশের ছোট্ট দেশ নেপাল, যার স্বর্গীয় সৌন্দর্য অজস্র পর্যটককে কাছে টানে, কিন্তু স্বর্গেও যেমন থাকে গড়ল, তেমনি এখানেও আছে কিছু অন্ধকার অধ্যায়| ভারত-নেপাল সীমানা দিয়ে পাচার হচ্ছে মানুষ| তারপরে হারিয়ে যাচ্ছে দুর্বিষহ অন্ধকার এক জীবনে| নাম না জানা অজস্র নারী শিকার হচ্ছে নারী-পাচারের মতো ঘৃণ্য একটি অপরাধের| এসব নারীকে ভারতের বিভিন্ন পতিতালয়ে বিক্রি করে দেওয়া হচ্ছে, সেখানে তারা শিকার হচ্ছে অমানবিক নির্যাতনের| অনুরাধা কৈরালা একটি নাম, একটি সাধারণ মানুষ, রুখে দাড়ালেন তিনি এর বিরুদ্ধে|
সেই থেকে যুদ্ধ শুরু, তার প্রতিষ্ঠিত সংস্থাটি ১২,০০০ এর বেশি মেয়েকে যৌনদাসত্বের হাত থেকে রক্ষা করেছে, ৪৫,০০০ এর বেশি নারী-শিশুকে বাচিয়েছে পাচারের হাত থেকে, তার একার উদ্যোগে তিনি এক অসম যুদ্ধ ঘোষণা করেছেন এই ঘৃণ্য অপরাধীদের বিরুদ্ধে| নেপালের পাচারকারী চক্রের কাছে তিনি পরিচিত "Terminator" নামে| তার সহযোগিতায় নেপাল পুলিশ ৬৮৮ জন অপরাধীকে ধরতে ও সাজা প্রদানে সক্ষম হয়েছে| তার এই অসম সাহসী উদ্যোগ নতুন জীবন দিয়েছে অজস্র মেয়েকে, শুধু তাই নয়, যারা এইডস এ আক্রান্ত হয়ে এখানে আসে, তাদের পুনর্বাসনেরও উদ্যোগ নেওয়া হয়েছে|
তার সংস্থার কিছু নারীর অভিজ্ঞতা শোনা যায় তাদের মুখ থেকে, যাদের অনেককেই ১০ বছরেরও কম বয়সে বিক্রি করে দেওয়া হয়, সেই বয়সেই তারা শিকার হয় পাশবিক নির্যাতনের, প্রতিদিন কমপক্ষে ২৫ থেকে ৩৫ জন মানুষের হাতে নির্যাতিত হয়ে যখন তারা মৃত্যুর অপেক্ষায়, তখন অনুরাধা কৈরালার অসম সাহসী উদ্যোগের সাহায্যে তারা নতুন করে বাঁচতে শেখে|
অনুরাধা কৈরালা নিজেও তুলে ধরেন কিছু অভিজ্ঞতা, যেখানে নেপালে সাধারণ দাহকার্যের জন্য নেওয়া হয় ৮৫০ নেপালি রুপি, সেখানে এইডস এ আক্রান্ত কোনো নারী মারা গেলে তার দাহকার্য সম্পন্ন করতে দিতে হয় ৮,০০০ নেপালি রুপি| অনুরাধা অশ্রুসজল চোখে বলেন, যেখানে সমাজে নারী অধিকার নিয়ে এত তোরজোর চলছে, সেখানে তার মৃত্যুর পরে যদি এইভাবে অবহেলার শিকার হতে হয়, এটা কেমন সমাজ???
অনুরাধা কৈরালার কথা লিখতে বসলে কোনো বিশেষণ যথেষ্ট নয়, এই পরম শ্রদ্ধেয় নারী ভূষিত হয়েছেন ৩০ টিরও বেশি জাতীয় ও আন্তর্জাতিক সম্মানে, যার মধ্যে CNN Hero 2010 Award, 2010	Shinning World Compassion Award , 2010	 Virag Social Service Award, 2010, “National Ideal Mother Award 2066” by Shishu Sewa Samittee, 2009	Outstanding Management Award, 2007 German UNIFEM Prize, 2007 Queen Sofia Silver Medal, 2006 The Peace Abbey, Courage of Conscience Sherborne, MA, USA, 2005 Eurasia Reiyukai Award, 2005	Rastriya Nari Samaan ইত্যাদি অন্যতম| এছাড়াও তিনি ২ বার নির্বাচিত হয়েছেন  Most Influential Women of Nepal by Boss Reader's choice| 
শুধু নারী-শিশুদের অধিকারের জন্যই নয়, সমাজ সেবাতেও তিনি রেখেছেন দৃষ্টান্তমূলক অবদান, নেপালের সরকারের পক্ষ থেকে তিনি আলোচনায় বসেছেন মাও বাদীদের সাথে, এছাড়াও তিনি জাতীয় ও আন্তর্জাতিক ক্ষেত্রে বিভিন্ন গুরুত্বপূর্ণ কমিটি ও সভায় অংশগ্রহন করেছেন, এর মধ্যে- 
১.2008	The Global Initiative to fight Human Trafficking; Vienna Forum to Fight Human Trafficking, Vienna, Austria 
২.7th International Congress on AIDS in Asia and the Pacific (7th ICAAP) Kobe, Japan July 2005
৩. 2003	Path breaking strategies in Global Fight against Sex Trafficking Washington D.C, USA, Feb 2003
৪.2000	Regional Co-operation Meeting, Action against Trafficking & Sexual Exploitation of Children (ATSEC) – Dhaka, Bangladesh
৫.1999	First Meeting of the NGO Planning Committee for the UN World Conference against Racism, Racial Discrimination, Xenophobia and Related Intolerance – Geneva, Switzerland
অন্যতম|
পেশায় ইংরেজি শিক্ষিকা অনুরাধা কৈরালার প্রতিষ্ঠিত "Maiti Nepal", শুধু একটি সংস্থার নাম নয়, এটি অজস্র নারীর জন্য জীবনের আশার প্রতীক| বর্তমানে ৩ টি prevention home, ৯ টি transit home, ২ টি hospice এবং একটি উচ্চবিদ্যালয় নিয়ে তার প্রতিষ্ঠান অবিরাম কাজ করে চলেছে অসহায় নারী-শিশুদের জন্য| বিভিন্ন অঞ্চলে জনসচেতনতা সৃষ্টি, জনসংযোগ, উদ্ধার অভিযান, পুনর্বাসন, নারী-শিশু নির্যাতনের বিরুদ্ধে সহায়তা প্রদান এর মাধ্যমে তিনি অবিরাম চেষ্টা করে চলেছেন নারীদের জন্য| পাচাকারীদের বিরুদ্ধে তার এই যুদ্ধ জারি রয়েছে তার জীবনের প্রতিটি মুহুর্তে|   
সারা বিশ্বের মানুষের কাছে তিনি পরিচিত একজন অসাধারণ সমাজ সেবিকা হিসেবে, একজন প্রতিবাদী যিনি রুখে দাড়িয়েছেন এই অন্যায়ের বিরুদ্ধে একা, তার সংস্থার মেয়েদের কাছে তিনি বড় বোন, তার স্নেহ যত্নে অসংখ্য নারী-শিশু ফিরে পেয়েছে তাদের হারানো জীবন| যেখানে বিভিন্ন দেশের সরকার, আইন শৃঙ্খলা রক্ষাকারী বাহিনী হিমশিম খাচ্ছে নারী-শিশু নির্যাতন ও পাচার রোধ করতে, সেখানে একা তিনি অসীম সাহসে রুখে দাড়িয়েছেন এই ঘৃণ্য অপরাধের বিরুদ্ধে, তিনি প্রমান করেছেন, দৃঢ় মনোবল আর সদিচ্ছা থাকলে একজন মানুষই পারে পুরো সমাজকে বদলে দিতে| ২৫ শে নভেম্বর, ২০১০ সারা বিশ্বের আরও ১০ জন এরকম যোদ্ধার সাথে CNN Hero 2010 Award এ ভূষিত অনুরাধা কৈরালার যুদ্ধ এখনো চলছে, শুধু পাচারকারীদের বিরুদ্ধেই নয়, ঘুনে ধরা এক সমাজ ব্যাবস্থার বিরুদ্ধে, যেখানে নারীকে মানুষ নয়, ভোগ পণ্য হিসেবে ব্যাবহার করে সভ্য সমাজ ব্যাবস্থার স্লোগান দেয় অনেক মুখোশধারী| 
আজকে এই লেখার মাধ্যমে এই মহিয়সী নারীর প্রতি সশ্রদ্ধ নমস্কার জানাই|

ছবি: 


 



