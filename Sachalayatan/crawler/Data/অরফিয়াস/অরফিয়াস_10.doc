শতভাগ মুসলমানের দেশ হতে আর কত দেরি, পাঞ্জেরী? 




খবর-গুজব রটিয়ে হিন্দু পল্লীতে হামলা
বিশ্বের সবচেয়ে নাজুক অনুভূতি সম্পন্ন নাগরিকদের দেশে জীবন-যাপন করা খুব একটা সহজ কাজ না। বাংলাদেশে এক টাকার জন্যও মানুষ খুন হয়, অনুভূতির মাত্রা এমনই চরম অবস্থায়।  তার উপরে দেশের শতকরা ৯০-৯২ ভাগ নাগরিক একই ধর্মালম্বি। এই ৯০-৯২ ভাগের মধ্যে অধিকাংশেরই অনুভূতি বাকি সকল ক্ষেত্রে নেতিয়ে থাকলেও মালাউন সংক্রান্ত যে কোন ক্ষেত্রেই ভায়াগ্রাপুষ্ট ঈমানদণ্ডের মত উত্থিত থাকে সর্বদা। এই তালিকায় যদিও নতুন সংযোজন ভয়ংকর জঙ্গি নাস্তিকরা, যাদের কলমের আঘাতে নিত্য ক্ষত-বিক্ষত হয় মুমিন মুসলমানের নাজুক হৃদয়। তবুও পুরনো চাল যেমন ভাতে বাড়ে, তেমনি বাপ-দাদার আমলের ইস্যু "মালাউন কোপানোর" একটা আলাদা আনন্দ। আর দু-চারটা মালাউন গনিমতের মাল পেলে তো ব্যস কোন কথা হবে না, শুধু একশন।
এহেন নাজুক অবস্থায় এদেশে বিপরীত একটি ধর্মের অনুসরন করা গর্হিত একটি অপরাধ তো বটেই। সেই হিসেবে এই দেশে অপরাধী কম করে হলেও মোট জনসংখ্যার ৮-৯ ভাগ মানুষ। রাষ্ট্রীয় সকল (!!!) সুযোগ-সুবিধা ভোগ করে এসকল অপরাধী নিত্য মুক্ত (!!!) বাতাসে শ্বাস নেয় ভাবতেই ভয় হয়। তাই দেশকে সকল প্রকার দুর্ঘটনা থেকে মুক্ত করতে অতি সত্বর সকল মালাউন অপসারন প্রয়োজন। 
পাটিগণিত হালকা-পাতলা মনে থাকা উচিত সবার, সোজা একটা ঐকিক নিয়মের অঙ্ক কষি। 
১৯৭৪ এ শতকরা ১৪ ভাগ থেকে যদি ৪০ বছরে মালাউন কমে ২০১৪ তে প্রায় ৮ ভাগ হয়, তাহলে সম্পূর্ণ সাফ হতে আর কত বছর লাগবে? 
আমি অঙ্কে খুবই কাঁচা, আশা করি জ্ঞানী ব্যক্তিরা খুব সহজেই এর উত্তর বের করে দিতে পারবে। 
সমস্যা হল, ফি-মাসে কিছু হিন্দু মালাউন কেলিয়ে এপারওপার করা হয়, কিন্তু তাও সব দ্রুত সাফ হয়না, এর উপরে কিছু বেয়াদব হাউ-কাউ করে দেশে শান্তি প্রতিস্থাপনের এই চমৎকার প্রক্রিয়ায় বাগড়া দেয়ার কুচেষ্টা করে। এরমধ্যে আবার "একখানা বিবৃতি না দিলে পাছে লোকে কিছু বলে" রোগে আক্রান্ত কিছু সুশীল সামাজিক যোগাযোগের মাধ্যমগুলোতে স্ট্যাটাস বিপ্লব ঘটিয়ে গরম আবহাওয়া আরও গরম করে তোলে। এত হাউকাউ অবশ্যই দেশের প্রগতি-প্রশান্তি-ঐক্য এসবের বিরুদ্ধে। সুতরাং যত দ্রুত মালাউন সাফ হয় ততই ভাল। 
মাঝখানে দেশের বিভিন্ন জায়গায় মালাউন্দের দৌড়ানি দেয়া দেখে অনেকেই সুধাংশু যাবে না, যাবে না করে বড় দুঃখিত হয়েছিল। হওয়াটাই স্বাভাবিক। কিন্তু সুধাংশু যে পাটিগণিতের মাইনকা চিপায় আছে তাতে তার পালানটাই স্বাভাবিক। না পালিয়ে জীবন্মৃত হয়ে থাকার মাঝে কোন আনন্দ নেই। 
আমি বলি, সুধাংশু তুমি বাবা পালাও। আজন্ম লালিত স্বপ্নগুলো নিয়ে তুমি চোখ বন্ধ করে পালাও। এই ভূমিতে তোমার নতুন প্রজন্মকে জন্ম দিয়ে অভিশপ্ত একটি জীবন তাকে উপহার দিও না।

