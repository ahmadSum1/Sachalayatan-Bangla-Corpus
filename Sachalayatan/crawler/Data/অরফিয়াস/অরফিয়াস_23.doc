গণজাগরণে উত্তাল শাহবাগ



উত্তাল জনসমুদ্রের ঢেউ আজ এসে মিশেছিল শাহবাগ। লক্ষ লক্ষ মানুষের মিলিত স্লোগানে বার বার কেঁপে উঠছিল সমগ্র এলাকা। শিশু থেকে বৃদ্ধ সবাই এসেছে, সবার একই দাবি "ফাঁসি চাই"। বিকেল তিনটার মহাসমাবেশ শুরু হওয়ার আগে থেকেই ভিড় বাড়তে থাকে ধীরে ধীরে। সচল সদস্যরাও অনেকেই এসে পৌঁছে যান গণগ্রন্থাগার এর সামনে। সেখানেই একসময় বসে শুরু হয় আমাদের স্লোগান। স্যামদা, তৈরী ব্যানার নিয়ে আসার পরে কয়েক ঘন্টা টানা স্লোগান আর দেশাত্মবোধক গান চলে। অনেকেই ছবি তুলে পোস্ট করবেন আমি ফোন থেকে তোলা কয়েকটা ছবি দিচ্ছি।















সাথে ছিলেন [এই মুহুর্তে যাদের নাম মনে পড়ছে] নজরুল ইসলাম, নূপুরের ছন্দ, নিধি, শাহেনশাহ সিমন, অকুতোভয় বিপ্লবী, তানিম এহসান, দুষ্টু বালিকা, সস্ত্রীক স্যাম, রায়হান আবীর, বুনোহাঁস, কল্পনা আক্তার, মনিকা রশিদ, ওডিন, খেকশিয়াল, জুন, উজানগাঁ, সুরঞ্জনা হোক, মৃদুল আহমেদ সহ আরও অনেকেই। সাথে থেকে অসংখ্য মানুষ উৎসাহ দিয়েছেন, সঙ্গ দিয়েছেন, স্লোগান এবং গানে গলা মিলিয়েছেন। স্বতঃস্ফুর্ত এই গণজাগরণ আসলেই অসাধারণ।
শাহবাগ এর জনসমাগম থেকে উঠে আসা কিছু দাবি- 
১. কাদের মোল্লা সহ সকল যুদ্ধাপরাধী (গোলাম আজম, নিজামী, সাইদী, মুজাহিদ) রাজাকার, আল-বদর, আল-শামস এর ফাঁসি।
২. জামাত-শিবির এর রাজনীতি নিষিদ্ধ এবং বহিঃস্কার।
৩. ধর্মভিত্তিক রাজনীতি নিষিদ্ধ।
৪. সাম্প্রদায়িক, মৌলবাদী, জঙ্গি গোষ্ঠীর সমূলে উৎপাটন।
৫. রাজনৈতিক কিংবা কোন কারণেই যুদ্ধাপরাধী গোষ্ঠীর সাথে কোন ধরনের আঁতাত করা যাবেনা।

