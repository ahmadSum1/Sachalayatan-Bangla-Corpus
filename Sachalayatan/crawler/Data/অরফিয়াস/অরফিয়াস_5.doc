#আমি_অভিজিৎ_রায়



না, আজকে হতাশার কথা লিখতে বসি নাই। এর আগে এই সচলেই বহুবার লিখেছি এই দেশের কিচ্ছু হবেনা। কথা সত্য, কিচ্ছু হবেনা, এই দেশের মূল সমস্যা মৌলবাদীরা না, মূল সমস্যা মধ্যপন্থা অবলম্বনকারী চুতিয়া নাগরিকেরা, যারা দুধে-গুয়ে মিলিয়ে থাকতে আগ্রহী। আমাদের দেশের ধার্মিকেরা ধর্মকে বুফ্যের মত মানে, যার পোলাউ ভাল লাগে সে পোলাউ নেয় যার বিরিয়ানি সে বিরিয়ানি, কিন্তু যখন মাদ্রাসার শিক্ষিত জঙ্গিরা ভাল মানুষের কল্লা নামায় তখন 'কিন্তু', 'তবে' এসব বলে নিজের বুফ্যে ধার্মিকতার পাছা বাঁচায়। যখন চার্লির অফিসে ইসলামি জঙ্গিরা মানুষ মারল তখন আমারই কিছু ধার্মিক বন্ধু এই 'কিন্তু', 'তবে' বয়ান রেখেছিল, কিছু বলা হয়ে উঠে নাই, খালি একদলা থুথু ফেলা হয়েছিল। এখন যখন অভিজিৎ রায়কে কুপিয়ে মেরে ফেলল আর তাঁর সহধর্মিণী বন্যাকে গুরুতর আহত করল তখনও এই দল 'কিন্তু', 'তবে'র পসরা নিয়ে বসবে। তার উপরে অভিজিৎ রায় মালাউন-নাস্তিক, সে ইসলামের বিরুদ্ধে লেখে, এরে কোপালে তো বেহেশত পাক্কা। সবই জানি, সব শালাকে চেনা আছে। তাই যুদ্ধটা এইবারে মুখোমুখি হোক। দেশের রন্ধ্রে রন্ধ্রে যে সাম্প্রদায়িকতা আর মৌলবাদের রাজত্ব তাকে বিনা প্রতিরোধে জয়ী হতে দেয়া যাবে না। 
একজন হুমায়ূন আজাদ, একজন রাজীব হায়দার, একজন অভিজিৎ রায়ের মূল্য বোঝার মত মেরুদণ্ড আর জ্ঞান বাংলাদেশের মানুষের আছে এ আমি বিশ্বাস করিনা, বাংলাদেশের মানুষ বরং পীর-হুজুরদের বেশি মানে। স্বাভাবিক, প্রত্যেকটা সরকার এই দেশে নিজেদের স্বার্থে মৌলবাদের প্রত্যক্ষ বা পরোক্ষ সমর্থক। এরা কোন দিনই এদের বিরুদ্ধে যাবেনা। যাবেই বা কিভাবে, যে দেশের শতকরা ৯০ ভাগ নাগরিক মৌলবাদের সমর্থক সে দেশে সরকার তো শুধুমাত্র তাদের প্রতিফলন। এই দেশ পাকিস্থানের থেকেও দ্রুত গতিতে একটি সন্ত্রাসী রাষ্ট্র হিসেবে আত্মপ্রকাশের পথে এগোচ্ছে। বিগত বছর দশেকের মধ্যে রাজনীতিতে যেভাবে ধর্মীয় মেরুকরণ হয়েছে এবং যেভাবে তা সফলভাবে দেশের তৃণমূল পর্যায় পর্যন্ত ছড়িয়ে দেয়া হয়েছে তাতে এই অগ্রগতিতে অবাক হওয়ার কিছু নেই।  কিন্তু এই মেরুকরণ যেভাবে বিভিন্ন দেশের জন্য ধ্বংস নিয়ে এসেছে ঠিক একইভাবে বাংলাদেশের কপালেও খুব একটা ভিন্ন পরিনতি আছে বলে মনে হয়না।
কিন্তু এই হুমকি আর খুনের ভয়ে মুক্তমনাদের পথ চলা বন্ধ হবেনা। ক্যাথলিক চার্চ ব্রুনোর মত বহু মানুষকে পুড়িয়ে মেরেছে তাদের বিরুদ্ধাচারনের কারনে, তাই বলে জ্ঞান-বিজ্ঞানের চর্চা থেমে থাকেনি। একইভাবে ইসলামিক দেশগুলোতে প্রতি বছর অসংখ্য মানুষকে হত্যা করা হচ্ছে বিরুদ্ধ মত প্রকাশের জন্য, তাই বলে মত প্রকাশ বন্ধ হয়ে যায়নি। কারন মুক্তবুদ্ধি চর্চার শক্তি মৌলবাদীদের জানা নেই, যারা মানুষকে হত্যা করা, বই পুড়িয়ে ফেলা, বিদ্যালয় বন্ধ করাকে শক্তিশালী মনে করে তারা জানেনা, পৃথিবীর ইতিহাস মৌলবাদীদের কথা বলে না, পৃথিবীর ইতিহাস মুক্তমনাদের কথা বলে কারন এই মানব সভ্যতার ভর তারাই বহন করে, মৌলবাদীরা নর্দমার কিছু কীট মাত্র। 
অস্ত্রের বিরুদ্ধে, চাপাতির কোপের বিরুদ্ধে, মৌলবাদীদের হুঙ্কারের বিরুদ্ধে, মুক্তবুদ্ধির চর্চা চলবে। একজন অভিজিৎ রায়ের রক্তের স্রোত থেকে আরও দশজন উঠে দাঁড়াবে। কুপিয়ে মানুষ মারা গেলেও, তার মুক্তচিন্তার প্রভাবকে মেরে ফেলা যায় না। অভিজিৎ রায় তাঁর কাজের মাধ্যমেই বেঁচে থাকবেন আমাদের মাঝে। নপুংসক জাতি যখন নিজেদের শ্রেষ্ঠ সন্তানদের শ্রদ্ধা করতে শিখে না, সেই জাতির দুর্যোগ অনিবার্য। কিন্তু তাই বলে হতাশায় কলম-কিবোর্ড বন্ধ থাকবেনা। মৌলবাদী শক্তির বিরুদ্ধে সরবে আন্দোলন চলবে। হত্যা-নির্যাতনের বিরুদ্ধে কলম চলবে, চলুক। 
সংযুক্ত ছবিটি একজন পাঠকের অবদান, নাম না জানা তাকে ধন্যবাদ।

ছবি: 


 



