বগা লেক রহস্য : শেষ পর্ব




বগা লেক রহস্য : পর্ব এক
বগা লেক রহস্য : পর্ব দুই
বগা লেক রহস্য : পর্ব তিন
অন্ধকারের মধ্যেই কোনমতে টর্চের আলোতে পাথুড়ে ভাঙাচোড়া অজানা রাস্তায় দৌড়ে চলেছে রাদ, তার ঠিক পেছনেই শুভ্র| পেছন থেকে ওর টর্চের আলোতেই যা দেখা যাচ্ছে, নিজের হাতের টর্চটা অনেক আগেই পড়ে গেছে। চোখা পাথড় এ  হঠাৎ পা হড়কে পড়লেও থামার উপায় নেই, পিছনেই অনেকগুলো পায়ের শব্দ প্রতিধ্বনিত হচ্ছে| মশালের কাঁপা-কাঁপা আলোয় দেখা যাচ্ছে দৌড়ে আসা মানুষগুলোকে। কতক্ষণ ধরে অনির্দিষ্ট ছুটে চলেছে আতংকে তার কোনো হিসেব নেই, শুভ্রর মনে হলো সামনের দিক থেকে গুমগুম একটা আবছা শব্দ ভেসে আসছে, চিত্কার করে সামনে দৌড়োতে থাকা রাদকে কিছু বলার চেষ্টা করেও কোনো লাভ হলোনা, তার আগেই অন্ধকারে হারিয়ে গেছে রাদ| 
রুদ্ধশ্বাস দৌড়তে দৌড়তে হঠাৎ রাদ বুঝতে পারলো, পিছনের টর্চের আলোটা নেই, কিছু বুঝে ওঠার আগেই সামনে জলের শব্দ, তারপরেই মনে হলো হঠাৎই পায়ের নিচের মাটি নেই হয়ে গেলো, শুন্যে ভেসে আছে সে, পতন ঠেকানোর জন্য হাত-পা ব্যবহার করার আগেই বুঝতে পারলো ব্যাপারটা আর সাথে সাথে মেরুদন্ড দিয়ে ভয়ের এক শীতল স্রোত বয়ে গেলো| গুহার এইদিকের পথটা আচানক শেষ হয়ে গিয়েছে আর সোজা চলে গেছে নিচের খাদে, জল পড়ার শব্দে মনে হলো বয়ে চলেছে কোনো নদী| প্রচন্ড গতিতে নিচের দিকে এগিয়ে যাওয়ার সময়টুকুতে রাদ কিছু একটা ধরার ব্যার্থ চেষ্টা করতে থাকলো, প্রায় কিছুক্ষনের মধ্যেই ঝপাস করে জলে পড়লো রাদ, পতনের জোরে অনেকটাই গভীরে চলে গেলো, হুশ করে সব দম বেড়িয়ে গেলো, চোখে অন্ধকার দেখলো| মনে হলো এই শেষ| স্রোতের টানে আবার ভেসে উঠলো উপরে, বা হাতটা শক্ত কিছুতে লেগে প্রায় অকেজো, কোনমতে দম নেওয়ার চেষ্টা করলো রাদ, অন্ধকারে ভেসে চললো। এর মাঝে কোনো শক্ত চোখা পাথড় এ লাগলেই আর বলতে হবেনা| ভাসতে ভাসতেই বুঝতে পারলো সামনে প্রতিধ্বনিত হচ্ছে জলের শব্দ, মানে পথ শেষ!!!! নিজেকে অজানা পরিণতির জন্য প্রস্তুত করার আগেই নিজের অজান্তেই ধাক্কা লাগা থেকে বাঁচতে ডুব দিলো, শুধুই সামনে এগিয়ে যাওয়ার চেষ্টা| এগোতে এগোতে মনে হচ্ছে দম বন্ধ হয়ে আসছে, বাতাসের জন্য আকুতি করছে ফুসফুস, ইচ্ছার কাছে প্রায় হার মানছে মনের জোর, ভালো করেই জানে এখন মুখ খুললেই গলগল করে ঢুকে পড়বে সব জল, ফুসফুস ভর্তি হয়ে ডুবে মরবে| অকেজোপ্রায় এক হাত নিয়ে কোনমতে ডুব সাঁতার দিয়ে এগিয়ে গিয়ে উপরে ভেসে ওঠার চেষ্টা করতে থাকলো, কিন্তু ওপরে খোলা জায়গা নেই !!! ফুসফুসের ক্ষমতা প্রায় শেষ, হার মানছে মস্তিস্ক, বুঝতে পারলো রাদ, আর বেশিক্ষণ বন্ধ রাখতে পারবেনা নাক-মুখ, মাথার ভেতরে চিনচিনে একটা ব্যাথা অনেক আগেই ছড়িয়ে পড়েছে| চোখ বন্ধ হয়ে আসছে প্রায়। শেষ পর্যন্ত হার মানলো শরীর, একই সাথে খুলে গেলো নাক আর মুখ, খালি ফুসফুস একসাথে টেনে নেওয়ার চেষ্টা করলো সব বাতাস, জল ঢোকা শুরু করলো আর সে সময়ই ভুস করে ভেসে উঠলো রাদ নিজের অজান্তেই| ঠান্ডা বাতাস আর জল একসাথে ঢুকে পড়ায় দম বন্ধ হয়ে আসলো ওর, অজ্ঞান হতে খুব বেশি বাকি নেই| অবচেতন মনেই সামনে এগোনোর চেষ্টা করলো, জানেনা কোথায়-কোনদিকে যাচ্ছে| হঠাৎ হাতে লাগলো শক্ত কিছু, সেটাকে  ভালো করে আকড়ে ধরার আগেই জ্ঞান হারালো। জ্ঞান হারানোর ঠিক আগেই নাকে এলো খুব পরিচিত একটা ঘ্রাণ, ভেজা মাটির স্যাতস্যাতে গন্ধ !!
বিকেলের দিকে যখন বগা লেক পৌঁছলো প্রায় ৯ ঘন্টার যাত্রা শেষে তখন কারো আর কথা বলার অবস্থা নেই| সাথে সাথেই মাটিতে বসে হাফাতে শুরু করলো ওরা, অঙ্কুর আর জামিল মাটিতেই শুয়ে পড়লো। একটু ধাতস্ত হয়ে যখন উঠে দাড়ালো বুঝতে পারলো ওদের সামনেই দাড়িয়ে আছে সেনাবাহিনীর পোশাক পড়া দুজন| হাসিমুখে ওদের দিকে তাকিয়ে সম্ভাষণ জানালো অফিসার, পরিচিত হলো সবাই, নাম ক্যাপ্টেন মাকসুদ আর রাফি| ওদের পৌঁছতে দেরি হচ্ছে দেখে খোঁজ নিতে তারা নেমে এসেছিলো নিচের গ্রামে| ওদের অবস্থা দেখে আর বেশিক্ষণ কথা বললোনা, ওদের ক্যাম্প ঘুরে দেখার আমন্ত্রণ জানিয়ে বিদায় নিলো| ঘর ঠিকঠাক করেই লেকের জলে স্নান করতে নামলো সবাই, দারুন সুন্দর লেক, পদ্ম আর শাপলা ফুটে আছে চারদিকে, জল বেশ উষ্ণ উষ্ণ। অঙ্কুর যখন
জামা খুললো ঠিক তার পেছনেই ছিলো রাদ, অঙ্কুরের পিঠের দিকে তাকিয়ে প্রায় চিত্কার দিলো ও| অঙ্কুরের পিঠে তিনটা জোক রক্ত খেয়ে প্রায় ইঞ্চি দুয়েক লম্বা হয়ে গিয়েছে, ভৌতিক দৃশ্য একটা| কোনমতে হাত দিয়ে জোকগুলো ছুড়ে ফেলতেই রক্ত পড়তে থাকলো অঙ্কুরের পিঠ থেকে, এই নিয়েই স্নান করে এলো সবাই, প্রায় আধ ঘন্টা ধরে চুইয়ে চুইয়ে রক্ত পড়লো অঙ্কুরের পিঠ থেকে| ক্লান্তিতে অবশ শরীর, খাবার এর পড়ে শুয়ে পড়লো সবাই, সন্ধার দিকে ওদের সবাইকে নিয়ে বসলো শুভ্র তার আসল প্ল্যান জানাতে| স্বাভাবিকভাবেই প্ল্যান শোনার পড়ে জামিল আর অঙ্কুরের চেহারা দেখার মতো হলো, অবিশ্বাসের দৃষ্টিতে রাদ আর শুভ্রের দিকে তাকাতে থাকলো দুজনেই| রাদ মাথা নাড়লো, শুভ্র বললো, "যেভাবেই হোক যেতে হবে ঐ আদিবাসীদের গ্রামে, আমি খোঁজ নিয়েছি এখানকার লোকেদের থেকে, খুব একটা দুরে নয় কিন্তু পথ দুর্গম, ঐদিকের লোকেরা জিনিসপত্র কিনতে মাঝে মাঝে এই গ্রামে আসে, তবে ওদিকের কেউই খুব একটা মিশুকে নয়, এখানকার লোকেরাও ওদিকে খুব একটা যায়না| তবে ঐ গ্রামে যাওয়ার জন্য সেনাবাহিনীর অনুমতি পাওয়া যাবেনা মনে হয়| আর গাইড নিজেও যেতে রাজি হবেনা, কোনো ভাবে এদিকের কোনো আদিবাসীকে টাকা দিয়ে রাজি করাতে হবে কালকে, যে করেই হোক অন্ধকারেই এই গ্রাম ছেড়ে বেরোতে হবে যাতে কেউ না দেখে|" রাতের বেলা খাবার পরে শুভ্র ঘুরে আসার কথা বলে বেড়িয়ে গেলো, এদিকে বাকি তিনজন নিজেরা এই প্ল্যানের দুঃসাহসিকতা আলোচনা করতে শুরু করলো, ভালো করেই জানে, ওরা না গেলেও একাই হয়তো চলে যাবে শুভ্র| অঙ্কুর বললো, "এতটা দূর যখন পাগলামী করতে করতে চলেই এলাম, তখন না দেখেই বা যাই কেনো??" জামিল বললো,"হুমম, ঠিক, দেখাই যাক কি হয় শেষমেষ, হয়তো কিছুই হবেনা, বেকার পরিশ্রম হবে|" রাদ ভাবলো শেষমেষ কিছু না হলেই ভালো হয়| ঘন্টাখানেক পড়ে ফিরে এলো শুভ্র, এসে জানালো, এক মাতালকে রাজি করিয়েছে টাকার লোভ দেখিয়ে| তবে সেই লোক শুধু ওদের পথ দেখিয়ে নিয়ে যাবে কিন্তু ওদের সাথে ঐ গ্রামে থাকবেনা, তবে এটাও নাকি জানিয়েছে, ঐ আদিবাসীরা নরখাদক নয় এটা সে নিঃশ্চিত। নরখাদক এর ব্যাপারটা মূল আলোচনায় এড়িয়ে গিয়েছিলো তখন শুভ্র, এখন সেটা বলতেই জামিল আর অঙ্কুর বুঝতে পারলো, না জেনেশুনেই এই প্রস্তাবে রাজি হয়েছে ওরা| আতংকিত হলো কিছুটা হলেও|
পরের দিনটা গ্রাম আর আর্মি ক্যাম্প ঘুরে কাটালো, বেশ গল্প হলো ক্যাম্পের সেনাদের সাথে, এরাও বাইরের মানুষ পেয়ে বেশ খুশিই হলো| দুর্গম জায়গাগুলোতে ডিউটি দিতে হয় রাতের অন্ধকারেও, টহলদল এই পথেও ঘুরে আসে রাতের বেলা, শুনেই অবাক হলো ওরা| দুপুরের মাঝেই ঠিক হলো, সন্ধ্যার অন্ধকার নামতেই বের হবে ওরা আর তাদের সাহায্যকারী| ব্যাগ থেকে দরকারী জিনিসপত্র আলাদা করে বাকিগুলো সরিয়ে রাখলো সবাই, শুভ্র বের করলো দুইটা বেশ শক্তিশালী টর্চ, সাথে আরও কিছু অতি প্রয়োজনীয় জিনিস| সব গুছিয়ে রেখে ওরা অপেক্ষা করতে থাকলো আসল সময়ের, অঙ্কুর এই পরিস্থিতিতেও বেশ ভালোই মাথা ঠান্ডা রেখেছে| সন্ধ্যা এগিয়ে আসতেই চারজনের মুখ গম্ভীর হয়ে গেলো, ঐ লোক ঘরে আসতেই বের হলো চারজন| প্রথমদিকে পথ বেশ ভালোই, কিন্তু কিছুক্ষণ পরেই শুরু হলো জঙ্গল| কাটা গাছের ঝোপ, বড় বড় লতা, কখনো লম্বা ঝুলে পড়া শাখা এর মধ্য দিয়েই টর্চের আলোতে কোনমতে এগিয়ে চললো ওরা| ওদের সাহায্যকারী হাতে বানানো মশালের আলোতে আগে আগে চলেছে, বোঝা গেলো সে এখনো মাতাল হয়েই আছে| ঘন্টা দুয়েক বিরামহীন চলার পরেই ওদের রাস্তা দেখিয়ে দিয়ে আর সামনে যেতে রাজি হলোনা সে| এবার ওদের নিজেদের পালা, সোজাসুজি আরও আধ ঘন্টা প্রায় চলার পড়েই রাস্তা কিছুটা মসৃন হলো, বোঝা গেলো পায়ে চলা রাস্তা| ওরা যখন আদিবাসী গ্রামে ঢুকলো ওদের দেখে অবাক হয়ে গেলো সেখানের সবাই, ছোটখাটো ভিড় তৈরী হয়ে গেলো সহজেই| হঠাৎ পাওয়া এই জনপ্রিয়তায় বেশ বেকায়দায় পড়ে গেলো চারজনেই|
ভিড়ের মাঝেই এগিয়ে এলো বেশ বয়স্ক একজন, সবাই জায়গা করে দিলো তাকে, বোঝা গেলো গ্রামের কোনো কর্তা| ওদের ভাঙ্গা ভাঙ্গা বাংলায় স্বাগত জানিয়ে এদিকে আসার কারণ জানতে চাইলো, শুভ্র কোনমতে বোঝাতে পারলো, ওরা জঙ্গলে ঘুরতে এসেছে, এদিকটায় কখনো কেউ আসে কিনা জানেনা, তাই ওরা চাইছে ওদের এই গ্রামটাও ঘুরে যেতে| হাসি মুখেই ওদের নিয়ে এগিয়ে গেলো সেই ব্যাক্তি| পরিচয় দিলো নিজেকে গ্রামের পূজারী হিসেবে| ওদেরকে একটা ছোট থাকার ঘর দেখিয়ে রাতের খাবারের ব্যাবস্থা করতে বেড়িয়ে গেলো সে| এবার ফুসরত মিললো চার জনের কথা বলার, রাদ বললো, "যদি উনিই পুজারী হয় তাহলে মন্দিরের কথা একে জিগ্গেস করা ছাড়া আর কোনো উপায় দেখিনা, আর আমাদের কাছে মন্দিরে যাওয়ার কোনো রাস্তা তো জানা নেই|" তার কথায় সায় দিলো বাকিরা| চিন্তিত মুখে কিছু একটা ভাবতে থাকলো শুভ্র| এদিকে রাতের খাবারের পর গ্রামের কয়েক জনের সাথে পরিচিত হলো ওরা, বাচ্চাদের দিলো নিয়ে আসা চকলেট| বেশ ভালো ভাবেই ওদের গ্রহণ করেছে আদিবাসীরা দেখে খুশি হলো রাদ একরকম| শুতে যাবার আগে পূজারীকে যখন মন্দিরের কথা ইনিয়ে বিনিয়ে জিগ্গেস করলো তখন সে জানালো কালকেই কোনো একটা উত্সব আছে তাদের, বিকেলে মন্দির দেখাতে নিয়ে যাবে সবাইকে তখনি|
পরের দিন সকালটা গ্রামের এদিক ওদিক আর জঙ্গলে ঘুরতে ঘুরতে সময় গেলো, তবে ওদের সাথে সবসময়ই কোননা কোনো ব্যাক্তি ছিল গ্রামের| বলতে গেলে, ওরা নিজেরাই বুঝতে পারলো নজর রেখেছে ওদের ওপরে আদিবাসীরা| দুপুরে খাবারের পরে পূজারী এসে ওদের মন্দিরে নিয়ে যাওয়ার কথা বললো, খুশি হয়েই রাজি হলো ওরা| যখন কিছুটা হেঁটে জঙ্গলের ভেতরে একটা জায়গায় ওদের মন্দিরের ভেতরে নিয়ে গেলো পূজারী, বুঝতে পারলো জায়গাটা বেশ পুরনো| কিন্তু শুভ্র ফিসফিস করে রাদের কানের কাছে বললো, "এটা এতটাও পুরনো লাগছেনা, মনে হচ্ছে কিছু একটা গন্ডগোল আছে|" মন্দিরের বিগ্রহ যখন দেখাতে নিয়ে গেলো ওদের, তখন ওরা সেটা দেখে বেশ অবাক হলো| অদ্ভুত একটা মূর্তি, আধা সিংহ-আধা মানুষ, বসে আছে একটা বেদীতে। এগিয়ে বেশ ভালো করে লক্ষ্য করলো ওরা, ঘুরে ফিরে দেখে বুঝতে পারলো, কাঠ খোদাই করে বানানো মূর্তি, বেশ পুরনো দেখলেই বোঝা যায়| ভারী কাঠ কালো হয়ে আছে, তাতে নানা রকম রং লেগে আছে, তবে যেই জিনিসটা ওদের দৃষ্টি আকর্ষণ করলো সেটা হলো সিংহ-মানবের বুকে খোদাই করা একটা ঢালের প্রতীক, যাতে আরও কিছু প্রতীক চিহ্ন আছে| মন্দির দেখা শেষে ওদের ঘরে পৌঁছে দিলো পূজারী, সন্ধ্যায় উত্সবে যোগ দেওয়ার আমন্ত্রণ জানিয়ে বিদায় নিলো|
এইবার মুখ খুললো অঙ্কুর, বললো, "জানতাম প্রাচীন মিশরে এধরনের আধা পশু আধা মানুষের মূর্তি বা প্রতীকের চল ছিলো কিন্তু এখানে সেটা কি করে এলো, আর আধা সিংহ-আধা মানুষ এরকম অদ্ভুত কোনো মূর্তি তো আমার চোখে পড়েনি কোনো ইতিহাস বইতেই|" জামিলও সম্মতি জানালো, রাদ প্রশ্ন করলো শুভ্রকে, " দেখ যে করেই হোক তোর কথা অনুযায়ী তো মনে হয়না এটা সেই মন্দির, নাহলে পূজারী এতো সহজে বিগ্রহ দেখানোর জন্য নিয়ে যেতোনা, আর যদি এটাই সেই মন্দির হয় তাহলে এতে কোনো দামি কিছুই নেই, তাই আসাটাই বৃথা, আর সব থেকে অবাক করা বিষয় হলো এর বিগ্রহ| কি করে এরকম অদ্ভুত আকৃতির বিগ্রহ এলো?? এর পেছনে কারনটাই কি??" শুভ্র বললো, "দেখ, এতটুক বলা যাচ্ছে যে, এটা সেই মন্দির নয়, কিন্তু এটাও বুঝতে পারছিনা সিংহ-মানবের বিগ্রহ কি হিসেবে এলো, এই অঞ্চলে কখনো সিংহ ছিলো বলে তো জানা নেই, তাই এদের সংস্কৃতিতে সিংহ প্রতীকের প্রচলন থাকার কথা না, তাও একদম বিগ্রহ বানানোর মতো| যদি শক্তিশালী কোনো কিছুর প্রতীক বিবেচনায় আসে তাহলে অন্তত বাঘের মাথা হলেও মানতে পারতাম, এখানেই খটকা লাগছে, আর একটা জিনিস বুকে খোদাই করা ঐ ঢাল কোনভাবেই মেলানো যাচ্ছে না।" নানারকমের প্রশ্ন আর না পাওয়া জবাব নিয়ে মাথা ঘামাতে শুরু করলো সবাই, অদ্ভুত নিরবতা ঘরের মাঝে। অনেকক্ষণ পড়ে যখন সময়ের দিকে ধ্যান নেই কারো, শুভ্র বলে উঠলো, "হ্যাঁ, খাপে খাপে মিলে যাচ্ছে সব এখন।" চমকে উঠে বাকি তিনজন ঘুরে তাকালো ওর দিকে|
শুভ্র ওর পুরনো সেই ডায়রির পাতা ওল্টাতে ওল্টাতে বললো, "লিয়ান্দ্র কার্ভালহো ছিলো ক্ষমতা প্রিয় মানুষ, প্রচন্ড ক্ষমতাধর ব্যাক্তি হতে চেয়েছিলেন, আর এখানেই লুকিয়ে আছে আমাদের বিগ্রহের সমাধান।" কিছু না বুঝেই ওর দিকে তাকিয়ে থাকলো বাকিরা, শুভ্র বলতে থাকলো, " যেহেতু ওর নাম লিয়ান্দ্র, এর অর্থ জানা দরকার ছিলো আমাদের, এই ডায়রিতেই এক জায়গায় উল্লেখ আছে, লিয়ান্দ্র কার্ভালহো এর দাপটের জন্য ওর সঙ্গীসাথীরা ওকে সিংহ-পুরুষ বলতো, আর এক জায়গায় লেখা আছে "লিয়ান্দ্র" এর মানে পর্তুগিজ ভাষায় "সিংহমানব", এখানেই মিলে যাচ্ছে সব, মন্দিরে যে বিগ্রহ আমরা দেখলাম তা অবশ্যই লিয়ান্দ্র কার্ভালহো এর রূপক, একারণেই আধা সিংহ-আধা মানুষের মূর্তি, সিংহ-মানব|" চোখ চকচক করছে শুভ্রর, প্রশ্ন করলো জামিল, "কিন্তু ঢাল??" শুভ্র বললো, "এটাও মিলছে, পর্তুগিজদের পতাকা বা জাহাজে ঢালের চিহ্ন ব্যবহার হয়, তাই লিয়ান্দ্র কার্ভালহো অবশ্যই তার পরিচয় এর স্মারক হিসেবে এই প্রতীকই খোদাই করতে চাইবে, শুধু তাই নয়, ঢালের ভেতরে যে চিহ্নগুলো খোদাই করা ছিলো সেটা আর কিছুই নয়, পর্তুগিজ ভাষায় ৬০০ !!" অঙ্কুর অবাক হয়ে বললো, "৬০০ !!" "হ্যাঁ, ৬০০, আর এটাই হচ্ছে আরাকান রাজার আক্রমনে সেসময়ে নিহত পর্তুগিজ বাসিন্দাদের সংখ্যা", বললো রাদ| ওর দিকে তাকিয়ে হাসি মুখে সম্মতি জানালো শুভ্র| "কিন্তু পর্তুগিজ সংখ্যা সম্পর্কে কি করে নিঃশ্চিত হওয়া যাচ্ছে??" বললো জামিল| ওর দিকে ডায়রি এগিয়ে দিলো শুভ্র, এগিয়ে গিয়ে বাকি দুজন দেখতে পেলো, এক পাতায় জ্বলজ্বল করছে পর্তুগিজ সংখ্যা গণনার দশটি চিহ্ন| বুঝতে পারলো ডায়রির লেখক প্রায় সব ধরনের ইতিহাসই ঘেঁটে দেখার চেষ্টা করেছেন এমনকি প্রাচীন পর্তুগিজ সংখ্যা প্রতীক পর্যন্ত| "নিজের দেশের লোকেদের স্মরণ ঠিকই করে রেখে গেছে  লিয়ান্দ্র কার্ভালহো, আর এতগুলো মিল কাকতালীয় হতে পারেনা, তার মানে আসল মন্দির লোকচক্ষুর আড়ালে যা আমাদের নিজেদের খুঁজে বের করতে হবে সুযোগ মতো|" -বললো শুভ্র| 
সন্ধ্যায় আদিবাসীদের উত্সবে যোগ দিলো ওরা, ওদের ভাষার গান আর নাচে বেশ ভালোই সময় কাটলো, পূজারী দলবল নিয়ে মন্দিরে চলে গেলেন, ওরা রাতের খাবার খেয়ে বিদায় নিয়ে চলে এলো ঘরে| কথা বলতে বলতে কখন চোখ লেগে গিয়েছিলো জানেনা রাদ, ধাক্কায় জেগে উঠলো, ওকে ইশারায় চুপ থাকতে বলে সাথে যাওয়ার ইঙ্গিত করলো শুভ্র, ঘর থেকে ধীরে ধীরে বের হতেই শুভ্র রাদ কে বললো, "আমি চোখ রেখেছিলাম পূজারীর উপর, তোরা ঘুমিয়ে পড়ার পড়ে আমি লুকিয়ে ওর ঘরের উপর নজর রাখি, গ্রামের সবাই ঘুমিয়ে পড়ার পড়ে দেখি পূজারী আর সাথে কিছু লোক নিঃশব্দে কোথায় জানি চলেছে, বুঝতে পারলাম কোনো গোপন জায়গায়, ওদের পিছু নিতে হবে জলদি চল|" দুজনেই বেশ কিছুটা দূর থেকে আদিবাসীদের সেই দলটাকে অনুসরণ করে চললো, টর্চ ব্যবহার করার ঝুঁকি নিচ্ছেনা, কোনমতে সামনে এগিয়ে যাওয়া দলটার রাস্তা ধরেই চলার চেষ্টা করছে, অনেকটা চলার পরে সামনে থেকে ভেসে এলো জলের শব্দ| বুঝতে পারলো কোনো ঝর্নার সামনে আছে ওরা, কিন্তু সামনে যেতেই দেখলো যেনো জাদুবলে সামনের আদিবাসীদের দলটা অদৃশ্য হয়ে গেছে| অবাক হয়ে বোকার মতো পথরোধ করে দাড়িয়ে থাকা ঝর্নার দিকে চেয়ে রইলো ওরা, সামনে রাস্তাও দেখা যাচ্ছেনা কোনো। এবার ওকে অবাক করে দিয়ে শুভ্র এগিয়ে গেলো ঝর্নার দিকে, পিচ্ছিল পথে সাবধানে পিছে গেলো রাদ, কিছুক্ষণ ভেবে ঝর্নার জলের মধ্যেই ঢুকে গেলো শুভ্র ওকে অনুসরণ করে নিজেও ঢুকে পড়লো, ভাবছিলো এই পাথুড়ে দেয়ালে ধাক্কা লাগে, কিন্তু অবাক হয়ে দেখলো, পৌঁছে গেছে ঝর্নার পেছনে, সামনে একটা গুহার রাস্তা দেখা যাচ্ছে যা ঝর্নার জলে আড়াল হয়ে ছিলো পুরোটাই, বাইরে থেকে কোনভাবেই বোঝার উপায় নেই !!
নিঃশব্দে এগিয়ে চললো ওরা দুজন সামনে থেকে কথার আওয়াজ আসছে, কিছুটা আন্দাজে এগিয়ে যেতেই পাথড়ের আড়াল থেকে দেখতে পেলো সামনে একটা প্রশস্ত জায়গা ঘিরে দাড়িয়ে আছে আদিবাসীরা, মাঝখানে পূজারী, ওদের দিকে পেছন ফিরে আছে| আর চোখে পড়লো সেই সিংহ-মানবের বিগ্রহ| কিন্তু আগেরটার চাইতে অনেক অনেক বড় আর আবছা অন্ধকারে জ্বলন্ত মশালের আলোতে এটাও বুঝতে অসুবিধে হলোনা যে এই বিগ্রহ কাঠের নয়| এবার আর সন্দেহ রইলোনা ওদের দুজনের, বুঝতে পারলো এটাই সেই আসল মন্দির, রুদ্ধশ্বাসে দেখতে লাগলো আদিবাসীদের বিচিত্র প্রথা, একই সাথে চোখ ঘুরতে লাগলো চারিদিকে, পুরো জায়গাটায় উপরে উঠে গেছে পাথড়ের দেয়াল, সামনে আরও কিছু গুহার রাস্তা দেখা যাচ্ছে, ওদের পাশেও একটা প্রশস্ত গুহামুখ দেখতে পেলো| শুভ্র ইশারায় রাদকে নির্দেশ করলো বিগ্রহের বেদীর দিকে, রাদ কিছুক্ষণ তাকিয়েই বুঝতে পারলো ব্যাপারটা, সাধারণ বেদীর মতো নয় এটা, কিছুটা বর্গাকৃতির সিন্দুকের মতো, ঠিক সামনেই খোদাই করা একটা চিহ্ন, সেই ঢাল!! ভালো করে দেখতে যেতেই হঠাৎ পা হড়কে গেলো, পাথড় গড়ানোর শব্দটা মনে হলো ডিনামাইটের মতো, একসাথে সবগুলো আদিবাসী মানুষের চোখ ঘুরে গেলো ওদের দিকে, রাদ বুঝতে পারলো শরীরের ভর বদল করতে গিয়ে কি বোকামিটাই না করেছে আলগা পাথরে চাপ দিয়ে| সাথে সাথেই দৌড়ে আসতে শুরু করলো আদিবাসীরা ওদের দিকে, কিছু না চিন্তা করেই শুভ্র টান দিলো রাদকে, টাল সামলাতে না পেড়ে হাত থেকে টর্চটা খসে পড়লো রাদ এর, শুভ্রের সাথে সাথে দৌড় দিলো, বুঝতে পারলো ঢুকে পড়েছে পাশের গুহার ভেতরে|
শুভ্র টর্চ জ্বলিয়ে প্রানপনে দৌড়ে চললো, সাথে রাদ, পথ আস্তে আস্তে নিচের দিকে নামছে, ঢালু পথে পা পিছলে পড়লো কয়েকবার, কিন্তু থামার উপায় নেই, পেছনে তেড়ে আসছে ক্রুদ্ধ আদিবাসীরা| ধরতে পারলে কি করবে কে জানে, অজানা পথেই দৌড়ে চললো দুজনে, রাদ অনেকটা এগিয়ে গেছে শুভ্রের থেকে| শুভ্র দেখতে পেলো, রাদকে এখন আর টর্চের আলোতে দেখা যাচ্ছেনা শুধু পায়ের আওয়াজ আসছে, এরই মাঝে গুমগুম শব্দ প্রতিধ্বনিত হতেই মাথায় এলো কথাটা, বয়ে যাওয়া পাহাড়ি নদী !!! রাদকে সাবধান করতে যাওয়ার আগেই শুনলো চিত্কার আর তারপর সামনে থেকে আসা পায়ের আওয়াজটা হারিয়ে গেলো, টর্চের আবছা আলোতে যা দেখলো তাতে মাথা খারাপ হয়ে গেলো শুভ্রর, যা ভেবেছিলো তাই, সামনে শেষ হয়ে গেছে গুহা চলে গেছে সোজা নিচে বয়ে চলা নদীর দিকে, কিছু ভাবতে পারলোনা এইমুহুর্তে, সামনে রাদ পড়ে গেলো নদীতে আর পেছনে ধেয়ে আসছে আদিবাসীরা, চোখ বন্ধ করে কিছুটা দৌড়ে গিয়ে ঝাপিয়ে পড়লো নিচে, জানে শক্ত পাথড় এ পড়লে নিঃশ্চিত মৃত্যু| 
হাতের টর্চটা কাছ ছাড়া করলোনা শুভ্র ধরে রাখলো শক্ত করে, পতন কোনো বিপদ ছাড়াই হয়েছে, স্রোতের টানে কোথায় ভেসে চলেছে জানেনা, উপরে তাকিয়ে দেখার চেষ্টা করলো, মুহুর্তেই হারিয়ে গেলো মশালের আলো ধার থেকে| সামনে দেখার চেষ্টা করতে লাগলো রাদকে, দেখলো পাথুড়ে দেয়াল এগিয়ে আসছে, দম নিয়েই ডুব দিলো, ডুব সাঁতারে এগিয়ে চললো সামনে, শেষ পর্যন্ত যখন ওপরে ভেসে উঠলো তখন বুঝতে পারলোনা কোথায় এসে পৌঁছলো, সামনে শব্দ শুনে তাকালো। দেখলো একটা ছায়া এগিয়ে যাচ্ছে, বুঝলো রাদ, পিছু নিলো, সামনেই ঘোলাটে একটা রেখা দেখতে পেলো, বুঝলো পাথড়। এগিয়ে কোনমতে উঠে এলো পাড় এ, জ্ঞান না হারালে রাদ দেখতে পেত ওর প্রায় সাথে সাথেই তীরে উঠে এসেছে শুভ্রও। রাদকে টেনে তুলে এগিয়ে যেতে থাকলো শুভ্র, জানে যেভাবেই হোক পৌঁছতে হবে সেনাবাহিনীর ক্যাম্পে, সাহায্য দরকার, কারণ ঐ গ্রামে এখনো রয়ে গেছে অঙ্কুর আর জামিল, ঘুমের মধ্যে ওরা জানেও না কি ঘটে গেছে| 
এদিকে রাদ আর শুভ্রকে চুপিচুপি ঘর থেকে বের হতে লক্ষ্য করেছিলো জামিল, সে নিজেও একটু পরে ওদের পিছু নিয়েছিলো, আদিবাসীদের দলটা যখন গুহার মধ্যে শুভ্র আর রাদ এর দিকে ধাওয়া করে এলো তখন অন্ধকার এর সুযোগে দেয়ালের সাথে সেঁটে গিয়েছিলো সে, যখন বুঝলো যে করেই হোক বের হতে হবে এখান থেকে ঘুরে দাড়াতেই চমকে উঠলো সে, সামনেই ওর দিকে তাকিয়ে দাড়িয়ে আছে পূজারী| 
ওরা তিনজন ঘর থেকে বের হওয়ার বেশ কিছুক্ষণ পড়ে হঠাৎ ঘুম ভাঙ্গলো অঙ্কুরের, দেখলো কেউ নেই আশেপাশে| ঘর থেকে বের হতে যাওয়ার আগেই কানে এলো হইচই এর শব্দ, সাবধানে দরজা ফাঁক করে উঁকি দিতেই দেখলো জামিলকে ঘিরে ধরে এদিকেই এগিয়ে আসছে আদিবাসীদের একটা দল, আর অসহায়ভাবে ঘরের দিকে তাকাচ্ছে জামিল| দরজা বন্ধ করে দুঃসাহসিক একটা সিদ্বান্ত নিলো অঙ্কুর, জানেনা কি ঘটেছে, তবে অনুমান করতে কষ্ট হলোনা| যে করেই হোক পালাতে হবে, ব্যাগ থেকে বের করলো ছোট্ট অল্প পাওয়ারের একটা টর্চ, পেছনের খোলা জানালা দিয়ে টপকে বাইরে এলো, নিঃশব্দে দৌড়ে বেড়িয়ে গেলো গ্রাম থেকে, এগিয়ে চললো বগা লেকের আদিবাসীদের গ্রামের দিকে| সাহায্য আনতে হলে এখন এটাই ভরসা| প্রায় অনুমানের উপর ভরসা করে এগিয়ে চললো অঙ্কুর, জানে ওর উপর নির্ভর করছে বাকিদের ভাগ্য|
কোনমতে রাদকে টানতে টানতে শুভ্র এগিয়ে চললো, দেখলো সামনেই টিমটিম করে জ্বলছে আলো, পৌঁছতেই মনে হলো জায়গাটা পূর্বপরিচিত| সময় নেই, তাই প্রায় চিত্কার করে উঠলো, কয়েকটা ঘরের দরজা খুলে গেলো সাথে সাথেই, ওকে দেখে অবাক হয়ে এগিয়ে এলো গাইড জাহিদ| তার থেকেও বেশি অবাক হলো শুভ্র ওকে দেখে| সংক্ষেপে ঘটনা বলে শেষ করার আগেই দেখলো ক্যাম্প থেকে নেমে এসেছে ক্যাপ্টেন মাকসুদ আর রাফি সাথে আরও কিছু সাথী নিয়ে| ওদের কে ঘটনা জানাতেই ক্যাপ্টেন নির্দেশ দিলো বাকিদের তৈরী হতে, সার্চ পার্টি যাবে এখনি, ওয়ারলেস এ বার্তা চলে গেলো রুমা বাজারের ক্যাম্পে| রাদকে একটা ঘরে শুইয়ে দিলো ওরা, ওর জ্ঞান ফেরানোর চেষ্টা চললো, এদিকে প্রায় জনা বিশেক সৈন্য তৈরী, শুভ্র আর গাইড এগিয়ে চললো ওদের সাথে, দ্রুত পৌঁছতে হবে ওখানে| কিছুটা এগিয়ে যেতেই সরসর শব্দ কানে এলো, পজিশন নিলো সৈন্যরা, দেখলো টিমটিমে একটা আলো নিয়ে এগিয়ে আসছে কেউ একজন, শক্তিশালী টর্চের আলো পড়তেই দেখা গেলো অঙ্কুরকে| ওর থেকে অবস্থা জেনেই প্রায় দৌড়ে চললো সবাই, গ্রামে পৌঁছতেই দেখলো, একটা খুঁটির সাথে বাঁধা রয়েছে জামিল আর তাকে ঘিরে উত্তেজিত আদিবাসীরা বিচিত্র ভাষায় তর্ক করে চলেছে| অস্র হাতে সুসজ্জিত সৈনিকদের দেখেই কিছুটা পিছিয়ে গেলো সবাই, এগিয়ে গেলো আদিবাসী গাইড আর ক্যাপ্টেন| শুরু হলো তর্ক ওদের সাথে|
শেষপর্যন্ত বড় কোনো দুর্ঘটনা ছাড়াই ফিরে এসেছিলো ওরা চারজন, তবে ওদের খুঁজে পাওয়া প্রাচীন মন্দিরের ধ্বংসাবশেষ বেশ ভালোই সাড়া জাগিয়েছে বাংলাদেশের প্রত্নতাত্ত্বিক গবেষনায়| জামিলকে উদ্ধার করেছিলো ওরা অক্ষত ভাবেই, তারপরে গ্রামে ফিরে দেখেছিলো রাদ এর জ্ঞান ফিরেছে, সেনাবাহিনীর ডাক্তারের ভাষ্য অনুযায়ী বা-হাতের ফ্র্যাকচার আর শক থেকে সেরে উঠতে ভালোই সময় লাগবে। ওদের তথ্য অনুযায়ী পরেরদিনই সংবাদ যায় ঢাকাতে উচ্চ পর্যায়ে, সেখান থেকে  ছুটে আসেন গবেষকরা। শুভ্র ওদের সাহায্য করতে থেকে যায় আরও কিছু দিন বগা লেকে| ফেরত আসে বাকি তিনজন, ওদের পৌঁছে দেয় সেনাবাহিনীর মেডিকেল হেলিকপ্টার| পরে সপ্তাহখানেক পরে ঢাকায় পৌঁছে শুভ্র, ওর মুখ থেকেই বাকিটুকু শোনে ওরা| এদিকে ওদের সব বাসাতেই এই ঘটনার খবর বিশদ ভাবে পৌঁছে গেছে, পরিবারের সদস্যদের কোনভাবেই বিশ্বাস হচ্ছেনা এতো কিছু| পত্রিকার পাতায়ও বেশ বড় করে খবর ছেপেছে ওদের সবার ছবি সহ।
শুভ্র জানায়, ঐ আদিবাসী গ্রামের বাসিন্দাদের সাথে আলোচনার পরে চুক্তি হয়যে প্রত্নতাত্ত্বিক খনন কিংবা গবেষনায় তাদের কোনো ক্ষতি বা মন্দিরের কোনো ক্ষতি হবেনা, আর সে অনুযায়ী ওরা প্রাচীন সেই মন্দির ভালোভাবে খোঁজার সুযোগ পায়| অনুসন্ধানকারী দলের সাথে ছিলো শুভ্র, তার দেয়া ডায়রির তথ্য এর সাহায্যে আর খনন করে উদ্ধার করা হয় প্রাচীন পর্তুগিজ আমলের নানা জিনিসের ধ্বংসাবশেষ। এতটুক তথ্য জানিয়ে থামে শুভ্র, ওরা প্রায় হল্লা করে বলে উঠে তাহলে দামি ধাতু বা রত্নের কি হলো?? শুনে হাসে শুভ্র, তারপর শুরু করে, "যেই বিগ্রহটা ঐ গুহায় ছিলো সেটা ছিলো সম্পূর্ণ সোনার তৈরী, ধারণা করা হচ্ছে, লিয়ান্দ্র কার্ভালহো তার নিয়ে আসা জিনিসপত্রর অল্প কিছু দিয়ে আদিবাসীদের হাত করার পরে লুকিয়ে রাখা সোনার পুরোটাই গলিয়ে এই মূর্তি বানায়, আর সিংহের চোখ এবং নখ গুলো ছিলো সব দামি পাথড়ের, এছাড়াও যে বেদীতে সেটি দাড়িয়ে ছিলো সেটা আসলে একটা চৌকো সিন্দুক, খননের সময় বেদীটা সরানো হয়, আর তার ভেতরে মেলে আরও দামি কিছু জিনিস, যেমন ধাতুর তৈরী কিছু সীলমোহর, স্মারক, ছুরি ইত্যাদি ইত্যাদি| আর সিংহের বুকের ঐ ঢালের প্রতীকেও খোদাই করা ছিলো পাথড় !!! এখনো খনন চলছে, আশা করা হচ্ছে আরও মূল্যবান জিনিস আর তথ্য আবিষ্কৃত হবে যা কিনা ইতিহাস বদলে দিবে এই অঞ্চলের|।" "তাহলে আদিবাসীরা বংশানুক্রমে সিংহ-মানব ওরফে  লিয়ান্দ্র কার্ভালহোকেই সেবা করে এসেছে", বলেই হাসতে থাকে বাকিরা| "কিন্তু তোরা দুজনে সোজা বগালেকে কি করে পৌঁছে গেলি গুহা থেকে নদীতে পড়ে??"- প্রশ্ন করলো জামিল| "আসলে গভীরে কোনভাবে গুপ্তপথে, বয়ে চলা পাহাড়ি নদীর সাথে যোগ আছে বগা লেকের, আর সেই পথেই আমরা ডুবে ডুবে চলে আসি লেকের অংশে, তারপরের ঘটনাতো জানিস সবাই|"- বললো রাদ।
"বাংলাদেশ প্রত্নতাত্ত্বিক গবেষণাকেন্দ্র থেকে আমাদের চারজনকেই বিশেষ অতিথি হিসেবে আমন্ত্রণ জানিয়েছে খননকার্য দেখে আসার জন্য, যাবি নাকি??", বলে উঠে শুভ্র| একে অন্যের দিকে চেয়ে একসাথে মাথা নেড়ে না করে দেয় বাকি তিনজন| "যখন সব জিনিস মিউজিয়াম এ প্রদর্শনীর জন্য আসবে তখন না হয় দেখে আসা যাবে, কিন্তু ঐ জঙ্গলে কোনভাবেই আর একবার নয়", বললো জামিল| হাসতে থাকে শুভ্র ওদের কথা শুনে|
পরিশিষ্ট :
কয়েকমাস পরে একটা ভারী পার্সেল পায় রাদ নিজের ঠিকানায়, সাথে একটা চিঠি, পার্সেলটা খোলার পরেই দেখে পুরনো কাঠের একটা বাক্স, তাতে কারুকাজ করা| খোলার পরেই মুখ হা হয়ে যায়, ভেতরে শুয়ে আছে, ধাতুর বাঁটের কারুকার্যময় একটা বিচিত্র দর্শনের ছুরি| ছুরির বাঁটে আধাসিংহ-আধামানুষের অলঙ্করণ খোদাই করা, সাথে সাথে চিঠিটা খোলে রাদ, তাতে বড় বড় করে লেখা- 
"যে ডাইভখানা তুই মেরেছিলি, আর যে পরিমান নাকানিচুবানি খেয়েছিলি, সে হিসেবে এই স্মারকটা তোরই প্রাপ্য, বগালেকের গভীরে গুপ্তপথের প্রথম যাত্রী, হাজার হলেও সিংহমানব লিয়ান্দ্র কার্ভালহো এর ছুরি আরেক সিংহমানবকেই শোভা পায়, কি বলিস ??
পুনশ্চঃ আচ্ছা, কখনো ভেবে দেখেছিস, লিয়ান্দ্র কার্ভালহো যে জাহাজ করে এখানে এসেছিলো সেটার কি হলো?? আর ওর বিপুল সম্পদের বাকিটাই বা কোথায় গেলো?? বঙ্গোপসাগরে ডুবে যাওয়া প্রাচীন জাহাজের ব্যাপারে আগ্রহ আছে তোর ???? !! -- শুভ্র"
রাদ ফোন করে  শুভ্রকে প্রায় সাথে সাথেই, ওপাশ থেকে আওয়াজ এলো, "হ্যালো, হ্যাঁ বল"। 
শুভ্রকে উপহারের জন্য ধন্যবাদ জানিয়ে প্রশ্ন করে রাদ, "এতো  সো সো শব্দ কিসের, কোথায় তুই ?? "
ওপাশ থেকে উত্তর আসে- " সন্দ্বীপ !! "
     ------------------------------------------------------ সমাপ্ত !! ??  ---------------------------------------------------------------

