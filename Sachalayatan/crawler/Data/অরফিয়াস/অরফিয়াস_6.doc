ফয়সালা অন দ্যা স্পট



গনতান্ত্রিক রাষ্ট্রে রাজনৈতিক অধিকারের চর্চা করা কোন অযৌক্তিক কিছুনা। সরকারের বিরুদ্ধে আন্দোলনে হরতাল/অবরোধ এর ডাক দেয়া সেই রাজনৈতিক অধিকার চর্চারই অংশ। যদি সেই আন্দোলনের ডাকে সাধারন জনগনের অংশগ্রহনের ইচ্ছা থাকে তাহলে সে নিবে, না থাকলে নেই। বাংলাদেশে হরতাল-অবরোধের মত রাজনৈতিক কর্মসূচীর বহু ইতিহাস আছে। তাতে আপামর জনগনের স্বেচ্ছায় অংশগ্রহনেরও উদাহরন আছে যথেষ্ট। পাকিস্তানি শোষক সরকারের বিরুদ্ধে গণঅভ্যুত্থান থেকে শুরু করে স্বাধীনতা পরবর্তী সামরিক শাসক এরশাদের বিরুদ্ধে গনআন্দোলন, সবখানেই জনগনের অংশগ্রহন ছিল স্বতঃস্ফূর্ত। কিন্তু আজকে হরতাল-অবরোধের নামে, রাজনৈতিক-গনতান্ত্রিক অধিকার চর্চা করার নামে, যানবাহনে পেট্রোল বোমা মেরে যে সহিংসতার সৃষ্টি করা হচ্ছে, তা কোন ভাবেই মেনে নেয়া যায় না। প্রত্যেকদিন সাধারন মানুষকে যে মানসিক ভীতির মধ্যে জীবিকার তাগিদে চলাচল করতে হচ্ছে, যেভাবে আগুনে পুড়িয়ে নিরুপায় মানুষকে হত্যা করা হচ্ছে, যেভাবে ত্রাসের রাজত্ব কায়েম করা হচ্ছে, তা কোন স্বাভাবিক বোধ সম্পন্ন নাগরিকের পক্ষে মেনে নেয়া সম্ভব না। দেশকে মৃত্যুপুরীতে রূপান্তর করে আর যাই হোক কোন রাজনৈতিক অধিকারের চর্চা হয়না। সাধারন মানুষকে আগুনে পুড়িয়ে কয়লা বানিয়ে কোন ভাবেই গনতন্ত্রের চর্চা হয়না। বিএনপি-জামাতের এই নির্বিচারে মানুষ নিধন কর্মসূচী কোন রাজনৈতিক কর্মকাণ্ড নয়। 
পত্রিকার পাতায় এক একটি সংবাদ যে কি পরিমান ক্রোধের জন্ম দেয় তা লেখার মাধ্যমে বোঝানো সম্ভব না। সন্তানকে বাঁচাতে তাকে আঁকড়ে ধরে মা এবং সন্তান দুজনেই পুড়ে কয়লা হয়ে যাচ্ছে, শিক্ষার্থীর চোখ উড়ে যাচ্ছে বোমার আঘাতে, অন্ধ মায়ের অন্ধকার জীবন আরও নির্মম হচ্ছে বাসে ছোড়া পেট্রোল বোমায় তার একমাত্র সন্তানের মৃত্যুতে, কোলের শিশু আগুনে পুড়ে যন্ত্রণায় কাতরাচ্ছে বার্ন ইউনিটের বিছানায়, একের পর এক ঘটনায় সাধারন মানুষ দগ্ধ হচ্ছে, ধ্বংস হয়ে যাচ্ছে কত মানুষের সবকিছু। এভাবে চলতে দেয়া যায় না। শ্রমজীবী মানুষ যাদের জীবিকার তাগিদে ঘর থেকে বের হতে হয় তাদের উপর এধরনের হত্যাযজ্ঞ যে কোন উপায়ে প্রতিরোধ করতে হবে। 
সরকার তার ক্ষমতার প্রয়োগে জনগনের জীবনের নিরাপত্তা দিতে বাধ্য। দেশের সব ধরনের নিরাপত্তা বাহিনীর প্রয়োগ করা হোক। যে কোন মূল্যে মানুষের স্বাভাবিক জীবন নিশ্চিত করতে হবে। এভাবে মানুষকে আগুনে পুড়িয়ে যে রাজনৈতিক দল বিএনপি এবং জামাত তাদের ত্রাসের রাজত্ব কায়েম করে তাদের সমাজের সকল স্তর থেকে বয়কট করতে হবে। পাড়া-মহল্লায় সকল বোমাবাজ এবং রাজনৈতিক সন্ত্রাসিদের বিরুদ্ধে কঠোর অবস্থান নিতে হবে। আজকে যে মানুষের আগুনে পুড়ে মরার সংবাদ আমি দেখছি কালকে সেই সংবাদে আমার নামও থাকতে পারে। প্রত্যেক নাগরিককে তার নিজ নিজ অবস্থান থেকে এই রাজনৈতিক সহিংসতার বিরুদ্ধে অবস্থান নিতে হবে। জামাত একটি সন্ত্রাসি সংগঠন, একে নিষিদ্ধ করা অনেক পুরনো একটি দাবী। সরকার এদিকে দৃষ্টি দিক। বিএনপি দিনে দিনে আস্তাকুড়ে পরিনত হওয়া একটি দল, এদের বর্জন করা উচিত। মানুষের জীবনের মূল্যের থেকে আর কোন কিছু বেশি গুরুত্ব পেতে পারে না।
পুলিশ-বিজিবি-র‍্যাব ইত্যাদি সকল নিরাপত্তা বাহিনীকে বোমাবাজদের দেখা মাত্র গুলির নির্দেশ দেয়া হোক। দরকার হলে বিভিন্ন গুরুত্বপূর্ণ স্থানে ভবনের উপরে স্নাইপার নিয়োগ দেয়া হোক। যে কোন মূল্যে যানবাহনে পেট্রোল বোমা হামলাকারীদের রুখতে হবে। কোন রাজনৈতিক দল যদি দেশে যুদ্ধাবস্থা তৈরি করে, সহিংসতার মাধ্যমে জনজীবন বিপর্যস্ত করতে চায়, তাদের দাঁতভাঙ্গা জবাব দেয়া হোক। আলোচনা আর মৌন মিছিলে নয়, যারা বোমা মেরে নির্বিচারে মানুষ হত্যা করে, সে সকল নরপিশাচকে তাদের যোগ্য ভাষায় জবাব দেয়া হোক।
 
বোমার বদলে গুলি চলুক। ফয়সালা হোক অন দ্যা স্পট।

