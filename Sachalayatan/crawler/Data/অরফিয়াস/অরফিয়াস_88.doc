দুঃস্বপ্ন



স্মৃতিরা ঘোরে আশেপাশে অশরীরী হয়ে,
মাথার ভেতরে প্রেতাত্মার দীর্ঘনিঃশ্বাস-
দুঃস্বপ্ন বাস্তব হয়ে গিলে খেতে চায় সরল অস্তিত্ব,
রাতের ঘুম সেও হয়ে যায় দোজখের অগ্নিকুন্ড|
বাস্তব ধুসর হয়ে হারিয়ে যায় চোখের পলকে
ধংসস্তুপে জেগে ওঠা ঘাস ফুলের মতো,
অতীতগুলো রঙিন অনেক,
তাও ঘুন পোকাদের সাথে যুদ্ধ করে বেঁচে থাকা
কিছু আকড়ে ধরার ব্যার্থ চেষ্টা,
মাটির সোদা গন্ধে হঠাৎ মনে-পড়া তুমি,
বিস্মৃতির অতলে তলিয়ে যেতে যেতে
হঠাৎ লোভী হয়ে উঠি,
আবার নতুন করে বাঁচতে ইচ্ছা করে,
মানুষ না স্মৃতির ফসিল হয়ে|

