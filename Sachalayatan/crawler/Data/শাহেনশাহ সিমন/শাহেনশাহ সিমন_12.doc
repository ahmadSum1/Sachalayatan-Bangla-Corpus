ঈদ মোবারক



১।
ভোর রাত থেকেই বৃষ্টি। এখনো ঝরঝর করে ঝরছে। বেশ সমস্যা হয়েছিল নামাজে যেতে। তারপরেও গেলাম। ঈদের জামাতরে আমি খুব ভালো পাই। সারা বছরে যা 'গুনাহ' করছি, তা কোনো এক মমিন বান্দা'র হাতের উছিলায় ধুয়ে মুছে সাফ হয়ে করে দেয়ার জন্য কান্নাকাটি হয় জামাতে। এরকম জ্যাকপট সুযোগ (!) আর কই পাবো। তাই আমি নিয়মিত ঈদের নামাজ আদায় করি 
২। 
এবারের ঈদ অন্যরকম লাগছে আমার কাছে। প্রতিবছরের চেয়ে একটু আলাদা। আয়ান, মানে আমার সাড়ে চার মাস বয়সি ভাতিজা'ই এ অপকর্মের খলনায়ক। কষ্ট করে কেনা সবেধন এক পিস পাঞ্জাবীতে 'পিস' করে দেয়ার পর সিজফায়ারের জন্য ফাজিলটা যে পীসফুল হাসি দিলো, সেটাতে সামান্য যে মেজাজ খারাপ হচ্ছিল, সেটাও চলে গ্যালো  । অন্যান্য বছরের মত বাসায় এসে আব্বা আর গম্ভীরভাবে বসে নাই,  আয়ানকে কোলে নিয়ে হাটলো। আম্মার পায়েস হয়েছে, নাতি'র মুখে না দিলে কি হয়? ছোট ভাই ভাতিজার জন্য ঈদ খেলনা নিয়ে বসে। এমনকি আমি এখন ব্লগ লিখছিও ওকে কোলে বসিয়ে। বয়স বাড়ছে, পেটের চর্বি পুরু হচ্ছে! কয়দিন পর এই পিচ্চি-ই সালাম করবে আমাকে। সালামি'র দিনগুলোতে স্থায়ী বিরাচিহ্ন বসানোর সময় চলেই এলো প্রায়। 
৩।
কচকচানি আর না করি। এ কয়দিনে দেশি-বিদেশি বহু সচলের অভিশাপ কামাইছি। জিএমটি তো আমার বিশাল লম্বা এক লাইনের অভিযোগে অভিযোগান্বিত করেছে, ফটো সহ। মুমিন বান্দাদের পেছনে ফেউ লাগবেই। কিন্তু কেউ না কেউ মর্যাদা (  ) ঠিক-ই দেয়। বিশ্বাস না হইলে আমার নামের শেষে তাকান 
৪।
বিশাল জাম্বো সাইজের পোস্টাবো ভাবলাম। হলো না! সবাইরে দিয়ে কি সব হয়? আমি না হয় আড্ডাই মারি গিয়ে। আড্ডা দীর্ঘজীবি হোক। আর সবাইকে ঈদ মোবারক।

