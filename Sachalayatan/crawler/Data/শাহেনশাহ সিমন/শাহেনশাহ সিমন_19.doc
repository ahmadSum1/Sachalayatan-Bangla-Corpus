মৃত্যুদূত



হয়েছে, আর ফ্যাচ ফ্যাচ করিসনা, গাঁজাটাজা খেয়েছিস। আর এখন উল্টাপাল্টা বকছিস।
না স্যার, আমি সত্য বলিতেছি।
মর জ্বালা! এ অবস্থায় তো তোকে দিয়ে কাজ ও হবে না। আচ্ছা ঠিকাছে, ব্যবস্থা করছি।
ঘটনাটা হয়েছে আজ সকালে। এসিসট্যান্ট জাকের কে বাজারে পাঠিয়েছিলেন মকবুল সাহেব। বের হওয়ার খানিকক্ষণের মধ্যেই সে ফেরৎ আসল বাসায়। পা ঠকঠক করে কাঁপছে। ফ্যাকাশে মুখে বলতে লাগলো বাজারের ঘটনা। সেখানে ভিড়ের মাঝে এক মহিলার সাথে ধাক্কা খায়। ঘুরে 'চরি' বলতে যেয়েই সমস্যা শুরু। সে কোন মহিলার সাথে না, বরঞ্চ মৃত্যুদূতের সাথে ধাক্কা খেয়েছে। সেই মহিলার ক্রুদ্ধ বরফ শীতল চাহনিতে জাকেরের ভেতরে আতঙ্কের এক কুলকুল স্রোত বয়ে গেলো। মহিলা বা মৃত্যুদূতের চেহারায় ছিল প্রচ্ছন্ন হুমকি। মকবুল সাহেব কিন্তু ক্ষেপে লাল। এসব আজগুবি কথাবার্তায় তাঁর কোন আগ্রহ নেই। তবে জাকেরের ভীতাবস্থা দেখে নিমরাজি হলেন। জাকের তাঁর বাড়ি শরীয়তপূর চলে যাবে এই মূহুর্তেই। এভাবে যদি মৃত্যুকে এড়াতে পারে! 
এই নে কিছু পয়সাপাতি। সোমবারের মধ্যে যেন তোর চেহারা দেখি। এইবার ভাগ! (বিড় বিড়) ফাজিলের হাড্ডি!
কৌতুহল আর ক্ষিপ্ত মেজাজ বাগে আনতে মকবুল সাহেব বাজারে গেলেন। সেখানে আমাকে দেখলেন। দাড়িয়ে আছি এক জটলার পাশে। মজা করে ঝগড়া দেখছি। সরাসরি জিজ্ঞেসঃ
আমার চাকরটারে সকালে এমন ভয় দেখাইছেন ক্যান?
হুমম। ভয় তো আসলে দেখাই নাই। বরং আমি নিজেই হতভম্ব, মানে তোমরা যাকে 'টাশকি' বলো আর কী, হয়ে গেছি! ওভাবটাই চেহারাতে ফুটে উঠেছিলো বোধহয়। ওকে এখানে দেখে খুবই হতবাক হয়ে গেছি আমি! ওর সাথে তো আমার আজ রাতেই শরীয়তপুরে দেখা হওয়ার কথা!
(সমারসেট মম'র 'অ্যাপয়েন্টমেন্ট ইন সামারা' - এর ছায়া অবলম্বনে)

