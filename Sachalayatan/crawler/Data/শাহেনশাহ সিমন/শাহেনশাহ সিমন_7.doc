আমাদের দেশটা স্বপ্নপূরী



বাংলা ব্লগের ইতিহাস ২০০৬ থেকে। শুরু থেকেই সেখানে ছাগুরা মুখ দিয়ে, ল্যাদায়ে, বেসবল ব্যাটের ও জাহান্নামের অনন্ত আগুনের ভয় দেখায়ে এটাকে নিজের টার্ফ বানাতে ব‌হু চেষ্টা করছে। ইতিহাস সাক্ষী, রাতের পর রাত জেগে আম ব্লগাররা পেইড ব্লগারদের সেই ল‌্যাদানি ছাগুদেরকেই গিলাইছে, অনলাইন ময়দান ছাগুময়দান হতে পারেনাই। এক প্ল্যাটফর্ম থেকে অনেক প্ল্যাটফর্ম হইছে, ছাগুদের ও একটা বানানো হইছে; কারন ততোদিনে তারা জানে ব্লগ কি, আর কেমনে কী। ব্লগে গালাগালি হয়, ভার্চুয়াল মারামারি হয় ছাগুদের বিরুদ্ধে (লার্জ স্কেলে)। খুব গর্বের সাথেই বলি, "আমরা" একটা অসাধারন ভার্চুয়াল দুনিয়া গড়ে তুলেছি, যেখানে সবাই সবার কথা বলতে পারতো, সবার বাক-স্বাধীনতা ছিলো, তবে ছাগস্বাধীনতার ব‌্যাপারে আমরা কঠোর! 
আজকে এই কথা স্পষ্ট বলতে চাই, শাহবাগ আন্দোলন আমাদের ব্লগারদের গত সাত বছরের রাত-দিন খাটনির ফসল। এইটা মানতে কষ্ট হইলে বিশেষ কর্মের পূর্বে-পরে বা না কইরে মুড়ি খাইতে পারেন!!!! ব্লগাররা ইতিহাস রিইন্সটেইট করছে, রিফার্বিশ করছে, তাই আজকে ক্লিক ও কপি-পেস্টে ছাগু হওয়া কমানো যাইতেছে। আমাদের ব্যার্থতাও আছে, সেইটা হইলো, সুশীল ভোদাই, কনফিউজড আর নিরপেক্ষ সংখ্যা ও বাড়ছে। আমরা ছাগুচীফ গং এবং ফলোয়ারদের মত ২৪/৭/৩০/৩৬৫ পারিনাই; পেইড না তো রে ভাই! বুঝতে হবে।
গতকাল রাত থেকে স্তব্ধ হয়ে বসে আছি ৩ ব্লগারের নিরুদ্দেশ হওয়ার খবরে । সকালে হরতালের আপিসে কোনোমতে হাজিরা; তারপরের রুটিনওয়ার্ক। ঠিক পৌনে একটার সময় বিডিনিউজ দেখে মনে হলো মাথায় বাজ পড়েছে। নিজের ঈমানের কসম (!), ডটু রাসেল কে চেহারায় যদি না চিনতাম, ভাবতাম যে কয়েকটা ছ্যাচ্চর কে গায়ে লাঠি বুলিয়ে মিডিয়ার সামনে দাঁড় করিয়েছে। সাথে শুভ আর বিপ্লব! 
বেশি না কপচাই, এইটাই বলি, আমরা ঝামেলায় আছি। আমাদের কথা বলতে বাঁধা আসছে। কারন আমরা কথা বললে রাষ্ট্রযন্ত্র নড়তে বাধ্য হয়, তাদের আয়ে ঝামেলা হয়, তাদের বিপক্ষে কথা বেড়ে যায়। মুক্তিযোদ্ধাদের বেসবল ব্যাট দিয়ে পিটানোর হুমকি তে কারো অনুভূতি দাড়ায়না, মুক্তিযোদ্ধাদের লাথি মারলে তার বেইল নাই, চান্দে ব‌হুকামী সাইদীকে দেখা গেলে ধর্মের অবমাননা হয়না, মসজিদ-মন্দির-প্যাগোডা পুড়াইলে ধর্মহানি ঘটেনা; ক্যানো? আজকে ব্লগাররা যুক্তির কথা বলে, খুন কে খুন বলে- মৃদু পিটুনি বলে না তাই কি তারা এতো ভয়ঙ্কর? মুক্তিযুদ্ধের বড় আর্কাইভওয়ালা ব্লগ কে বন্ধ করে দেয়া হলো, রাসেল-শুভ-বিপ্লবদের গ্রেপ্তার করা হলো অথচ রাষ্ট্রীয় সম্পদ ধ্বংসের হুমকি এবং সেটার সত্যতা প্রমানের পরেও কেনো বাঁশেরকেল্লা ও সোনাব্লগের লোকদের ধরা হলোনা? কাবার গিলাফ নিয়ে বিশাল মিথ্যাচার করার পরেও কেনো আমারদেশের সম্পাদক কে ক্ষমা চাইতে হয়না? দিনশেষে কি তবে সত্যের কোনো দাম নাই? মুক্তিযুদ্ধের জন্যে রাত-দিন এক করা ব্লগার আজ ক্ষমতার ছাদনাতলায় নেই বলেই কি আমাদের তিনজনকে চোর-ছ‌্যাচ্ছরের মত মিডিয়ার সামনে আনবে আর সাত দিনের রিমান্ডে পাঠাবে?
জাতির জনক বঙ্গবন্ধুর সাথে কখনো কথা বলার সুযোগ পেলে বলতাম; লিডার, আপনার আওয়ামী লীগ আজ জামায়াতে হেফাজতে লীগ হয়ে গেছে। আপনার নেতৃত্বে আওয়ামী লীগ বাহাত্তরে একটা ধর্মনিরপেক্ষ সংবিধান করেছিলো। আজ আপনার দল, ৪১ বছর পরে এসে এই দেশকে আবারো পাকিস্থান বা তার চেয়েও খারাপ বানিয়ে ফেলছে। 
গোলাম আজমের মত কুখ্যাত রাজাকার কে মাল্টিকোর্সের ব্রেকফাস্ট, লাঞ্চ, ডিনার করানো হয় - তাঁর স্বাস্থ‌্যের জন্যে। সত্যের মুখ চেপে ধরা হচ্ছে... নাহ আমিও জেল কে ভয় পাই!
এই দেশটা মানুষের জন‌্যে সৃ্ষ্টি হয়েছিলো, সে ভাবাদর্শ কোমায় চলে গেছে।

