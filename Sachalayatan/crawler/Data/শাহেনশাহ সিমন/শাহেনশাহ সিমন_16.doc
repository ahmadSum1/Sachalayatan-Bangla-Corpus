এক মুভি ডিরেক্টরের মৃত্যুতে আমার নস্টালজিয়া



একটু আগে রয়টার্সে জন হিউহেস এর মৃত্যুর খবর দেখলাম। খুব-ই নিস্পৃহভাবে দুই প্যারায় লেখা আছে "বৃহস্পতিবার মুখপাত্রের বরাতে জানা যায়, চলচ্চিত্র লেখক ও পরিচালক জন হিউজহেস, যাঁর নামজাদা চলচ্চিত্রের মধ্যে অন্যতম 'দ্য ব্রেকফাস্ট ক্লাব' এবং 'ফেরিস বুয়েলার্স ডে অফ' হৃদযন্ত্রের ক্রিয়া বন্ধ হয়ে মাত্র ৫৯ বছর বয়সে মারা গেছেন।
মুখপাত্রের বরাতে আরো জানা যায়, নিউইয়র্কে প্রাতঃভ্রমনের সময় তাঁর মৃত্যু ঘটে।" 
শৈশবের যে মুভি দেখে আমি খিলখিল করে হাসতাম, বারবার দেখতাম, সেই 'হোম অ্যালোন' এর লেখক ছিলো। 'দ‌্যা ব্রেকফাস্ট ক্লাব' ছিলো আরেকটা মুভি। দেখেছিলাম কলেজে থাকতে। আর এ মুভি দেখে অনেকবার-ই আমি ভেবেছি, ভার্সিটিতে আমার কার্লের মত একটা নার্ড বন্ধু থাকবে। অ্যালিসনের মত একজনের সাথে মিষ্টি সম্পর্ক হবে। একটু ভিন্ন হবার ইচ্ছা, একটু অন্যকিছু  পাওয়ার আকাঙ্খা, যা হিউজহেসের মুভি দেখে চাগিয়ে উঠেছিলো। আর উইয়ার্ড সাইন্সের লিসা!   (ফটো খুজে পেলাম না কোনো  ) 
মোদ্দা কথাটা হচ্ছে, হিউজহেসের এমন কিছু মুভি দেখেছি আমি যা আমাকে নাড়া দিয়েছিলো সেসময়টাতে। আমার নিজের চিন্তা, নিজের ইচ্ছা- এগুলোই যেন দেখেছি সেইসব 'টিন মুভি'তে যা অন্যান্য মুভিগুলো থেকে স্বতন্ত্র। কমেডি ঘটনার সাথে সিরিয়াস চিন্তাভাবনার এই মিশেলটা ছিল অসাধারন!। প্রায় ১০ বছর হতে চললো, এখনো আমার প্রিয় মুভি, যা আমি আরেকবার ও দেখতে চাই, এর মাঝে দ্য ব্রেকফাস্ট ক্লাব আছে। থাকবে আরো অনেকগুলো দিন। 
আফসোস, এই লেখকের লেখনী নিয়ে নতুন ছবি পেলাম না। আর পাওয়া সম্ভব ও নয়। সৃজনশীলতার সাথে খামখেয়ালিপনার কি নিদারুন সখ্য!
 
.
.
.
.
.
.
.
.
.
.
.
.
.
.
জন হিউহেস

