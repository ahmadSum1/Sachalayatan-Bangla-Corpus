সাকিব - হিরো ইজ বিকামিং ভিলেইন 



নেইমারের ও ডি মারিয়ার সেমিফাইনাল খেলার অনিশ্চয়তা বা বিভিন্ন ফুটবলদদের ভীড় ঠেলে পত্রিকায় জায়গা করে নিলেন ক্রিকেটার সাকিব আল হাসান। এবং স্বাভাবিক ভাবেই সোশ্যাল মিডিয়াতে শুরু হয়ে গেছে তার পক্ষ ও বিপক্ষ নিয়ে কথার তুবড়ি। আমিও ব্যাতিক্রম নই। আর সচল-ই বা বাদ থাকবে কেন এই আলোচনা থেকে? 
গত আট মাসে সাকিব বেশ কয়েকবার সমালোচনার শিকার হয়েছেন। একটু চোখ বুলিয়ে নেই সেখানেঃ
১. গত বছরের ২৬ ডিসেম্বর বিজয় দিবস টি টোয়েন্টি ক্রিকেট টুর্নামেন্ট চলাকালে এক দর্শক সাকিবের কাছে অটোগ্রাফ চান। কিন্তু অটোগ্রাফ দিতে অস্বীকৃতি জানান তিনি। এতে কটূক্তি করলে ক্ষুব্ধ হয়ে গ্যালারিতে গিয়ে ওই দর্শকের কলার চেপে ধরেন সাকিব। পরে পুলিশ এসে বিষয়টি সমাধান করেন। 
২. বাংলাদেশের ক্রিকেটের ইতিহাসে ঘটে গেল আরেকটি অপ্রীতিকর ঘটনা। টিভি ক্যামেরার সামনে অশোভন আচরণ করে শাস্তি পেলেন দেশের সেরা ক্রিকেট তারকা সাকিব আল হাসান। তাকে তিন ম্যাচের জন্য নিষিদ্ধ করা হয়েছে। পাশাপাশি জরিমানা করা হয়েছে তিন লাখ টাকা। ২১ ফেব্রুয়ারি - রেডিও তেহরান 
৩. গ্যালারিতে টিজিংয়ের শিকার শিশির, বখাটেদের পেটালেন সাকিব – বাংলানিউজ২৪.কম। এরপরে বিসিবি তদন্ত করেছে, আর্থিক জরিমানা করেছে। পরবর্তীতে সাকিব বলেছেন যে তিনি জানতেন না যে খেলা চলাকালীন গ্যালারিতে যাওয়া যায় না।  
৪. “একের পর এক শৃঙ্খলা ভঙ্গের ঘটনায় সাকিব আল হাসানকে সব ধরণের ক্রিকেট থেকে ছয় মাসের জন্য নিষিদ্ধ করেছে দেশের ক্রিকেটের নিয়ন্ত্রক সংস্থাটি।“ বিডিনিউজ২৪.কম 
উপরের তিনটি ঘটনা পরস্পর সাজালে বোঝা যায় যা সাকিব গত সাত মাসে ৩টি শৃঙ্খলা বিরোধী কাজ করেছেন। যার ফলে বিসিবি অনেকটা বাধ্য হয়ে ই এবারের কঠোর অবস্থান নিয়েছে। এ ব্যাপারে বিসিবি সভাপতি বলেছিলেন যে “বুধবার ক্রিকেট পরিচালনা বিভাগ দেখে, বোর্ড থেকে এনওসি (অনাপত্তিপত্র) নেয়া হয়নি। আমাদের প্রশ্ন, তাকে থাকতে বলার পরও সে কেন চলে গেল? আমি যদি আজকে রাতে আবেদন করে, কোনো কিছু কেয়ার না করে চলে যাই, সেটা তো মেনে নেওয়া হবে না। আর তার তো ২ তারিখ না গেলেও হতো।”(৫) 
বোর্ডের সিদ্ধান্তে ক্ষিপ্ত অনেকেই। অনেকে প্রশ্ন তুলেছে যে বোর্ড তার খেলোয়াড়ের পাশে নেই, বরং বোর্ডের সাথে সাকিবের ইগোর লড়াই চলছে। নয়তো অভিযোগের ২৪ ঘণ্টার মধ্যে দেশে ফিরে এসে কৈফিয়াত দেয়ার পরও ছয় মাসের জন্য ব্যান হয় জাতীয় দল থেকে, দেড় বছরের জন্য যে কোনো ক্রিকেট থেকে; সেখানে তামিম কিভাবে দিনের পর দিন নন-পারফর্মার হয়েও দলে টিকে আছে। দেড় বছরের জন্য প্রফেশনাল ক্রিকেট থেকে ব্যান করার ক্ষেত্রে “রুল” এর সন্ধানেও আছেন। আচরণবিধির জন্য সাধারনত ম্যাচ ফির একাংশ কেটে রাখা হয় বা প্রাইজ মানির একটা বড় অংশ জরিমানা করা হয়; কিংবা আর্থিক জরিমানা হয় বা বড়জোর কয়েক ম্যাচ সাসপেনশন। কিন্তু সাকিব গত সাত মাসে আইসিসি আচরণবিধির ২.২.৪ অনুচ্ছেদ ভঙ্গের দায়ে জরিমানা প্রদান করেছেন ১ বার (টিটুয়েন্টি বিশ্বকাপ, আফগানিস্থান ম্যাচে), তিন ম্যাচ নিষিদ্ধ ও ৩ লাখ টাকা জরিমানা হয়েছে বাংলাদেশ-শ্রীলংকা সিরিজে। পরে আরো ১০ লাখ টাকার জরিমানা করা হয়েছিলো ম্যাচ চলাকালীন গ্যালারিতে যাবার জন্যে। অনুমতি না নিয়ে খেলতে যাওয়ায় তার বিরুদ্ধে শাস্তিমূলক ব্যবস্থা গ্রহণ করার ব্যাপারে কথা উঠলেও মূলতঃ শাস্তি হয়েছে জাতীয় দলে আর না খেলতে চাওয়ার হুমকি দিয়ে। দলের সাবেক ক্যাপ্টেন ও আইকন খেলোয়াড় যখন এভাবে বার বার নিয়ম ভাঙে, তখন দলের মধ্যে শৃঙ্খলা থাকে না। এরকম ক্যাওটিক অবস্থানের জন্যেই ১০৫ রান চেজ করতে গিয়ে দল ৫৮ রানে অলআউট হয়। 
সাকিবের ৬ মাসের সাসপেনশনের জন্যে সমালোচনামুখর, তাদের ঊদ্বেগের কারন হচ্ছে সাকিব একজন জিনিয়াস ও স্টার প্লেয়ার; যাকে বাংলাদেশের দরকার আছে। ৭ মাস পর বিশ্বকাপ। এই সময় দলের অন্যতম স্টার পারফর্মারকে এভাবে সব ধরনের ক্রিকেট থেকে বহিষ্কার এই দেশের প্রেক্ষাপটে পুরাই খ্যাপাটে সিদ্ধান্ত।  সাকিব ছাড়া বাংলাদেশের সামনের সিরিজগুলোতে ফল খারাপ হতে পারে। এ ব্যাপারে লক্ষ করা যায় বাংলাদেশের গত কয়েকটি সিরিজের ফলাফল:
ভারতের সাথে হার: ২-০, সাকিব খেলেছে
শ্রীলংকার সাথে হার: ৩-০, সাকিব খেলেছে
নিউজিল্যান্ডের সাথে জয়: ৩-০, সাকিব খেলে নাই 
জিম্বাবুয়ের সাথে হার: ২-১, সাকিব খেলেছে
শ্রীলংকার সাথে ড্র: ১-১, সাকিব খেলে নাই
ওয়েস্ট ইন্ডিজের সাথে জয়: ২-১, সাকিব খেলে নাই
অর্থাৎ, স্টার প্লেয়ার ছাড়া ও বাংলাদেশ সিরিজ জিততে বা ড্র করতে পারে। (৬)  
বর্তমানে খেলার কন্সেপ্ট বদলে গেছে। দলীয় সংহতি, ঐক্য ও সাথে নিজস্ব স্কিলের সংযোজনের ফলে তৈরী হয় একটি স্টার টিম। স্টার টিমে স্টার প্লেয়ার থাকলেও তাকে হতে হয় দলীয় সিদ্ধান্ত ও মতের একজন। সাকিবের গত আট মাসের কার্যক্রম দেখলে দল ও দর্শকের প্রতি দায়বদ্ধতার অভাব প্রকট ভাবে চোখে লাগে।  
ব্যাক্তিগতভাবে আমি বিশ্বাস করি, সাকিবের এই শাস্তি কমানো উচিত। অন্তত ৬ মাস খেলার নিষেধাজ্ঞা সম্পূর্ণ বা আংশিক উঠিয়ে ফেলা উচিত। আর সাকিব কে দলের সাথে রাখা উচিত। দলীয় মিথস্ক্রিয়ায় অংশ নেয়া উচিত। এবং নিজের ইমেজ কে পালটানো উচিত। যাতে পরে যেই ম্যাচে বাংলাদেশের জার্সি গায়ে সাকিব নামবে, সে ই ম্যাচে গ্যালারিতে আমরা সবাই সুপারম্যান রিটার্ন্স বলে চেচিয়ে উঠতে পারি।  
সূত্রঃ
১. http://www.banglanews24.com/beta/fullnews/bn/305183.html
২. http://bangla.irib.ir/2010-04-21-08-29-09/2010-04-21-08-33-30/item/59067-%E0%A6%85%E0%A6%B6%E0%A7%8B%E0%A6%AD%E0%A6%A8-%E0%A6%86%E0%A6%9A%E0%A6%B0%E0%A6%A3-%E0%A6%B8%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%A6%E0%A7%8B%E0%A6%B7-%E0%A6%B8%E0%A7%8D%E0%A6%AC%E0%A7%80%E0%A6%95%E0%A6%BE%E0%A6%B0,%E0%A6%A4%E0%A6%BF%E0%A6%A8-%E0%A6%AE%E0%A7%8D%E0%A6%AF%E0%A6%BE%E0%A6%9A%E0%A7%87-%E0%A6%A8%E0%A6%BF%E0%A6%B7%E0%A6%BF%E0%A6%A6%E0%A7%8D%E0%A6%A7
৩. http://www.banglanews24.com/beta/fullnews/bn/299283.html#sthash.BozLy2y0.dpuf
http://www.jugantor.com/current-news/2014/06/16/111887
http://bangla.bdnews24.com/cricket/article807618
৪. http://bangla.bdnews24.com/cricket/article817188.bdnews
৫. http://bangla.bdnews24.com/cricket/article816254
৬. http://www.espncricinfo.com/bangladesh/content/team/25.html?template=results

