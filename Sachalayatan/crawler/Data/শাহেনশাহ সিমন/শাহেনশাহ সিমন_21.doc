বাজেগল্পঃ হঠাৎ 



বাস থেকে নামতেই দমবন্ধ লাগতে থাকল। এত্তো মানুষ! অফিস ছুটির এ সময়টা সবসময়ই বিরক্তিকর। জমে ওঠা মেজাজটা একদলা থুথু'র মাধ্যমে বের করার অপচেষ্টা করলাম। হাটা ধরলাম কাকলি টু গুলশান-২। টিকিটের টাকাটা পুরাই জলে। টাকার কষ্ট আর আফটার লাঞ্চ মৌখিক হাতাহাতি'র কথা মনে পড়তেই মনের গজগজানি বেড়ে গেলো। মাত্র ধরানো সিগারেট ছুড়ে ফেলার সাথে সাথে একটা ইটের টুকরায় লাথি - নাহ! আজ মঞ্জুর বারে মানে বাড়িতে যেতে হবে। মাসের শেষ ২২ দিন কাটানোটা বেশ কষ্টের হবে। 
গুলশান-বনানীর নতুন ব্রীজটার কাছে আসতে আসতে মেজাজটা ভালো হতে থাকলো। বৃষ্টিহীন বর্ষাকালের উজ্জল বিকেল থেকে সন্ধ্যা হওয়া, উজ্জল নীল আকাশে সোনালী কমলার এই কেমিস্ট্রিটা আমার খুব সুইট লাগে। আশে-পাশের গাবর গাড়িয়াল ভাইদের সাথে মিষ্টি আপামনিদেরও বেশ মানিয়ে যাচ্ছে। হাতের কাফটা খুল্লাম, টাইয়ের নট চিলা করলাম। শার্টের ইন্টা খুলব? থাকগে, যা চলছে চলুক। বেশ খুশি খুশি লাগছে। শার্টটা খুলে মুক্ত -হালকা হওয়ার অর্বাচীন ইচ্ছাটাকে পাত্তা দিলামনা। এলিট এরিয়ার এলিট ফোর্সের লোকজনের ধোলাই খাওয়ার ইচ্ছা নাই। 
গুলশান-২ এ, সন্ধ্যা মিলিয়ে রাত আটটা। অন্ধাকার কে ঢেকে ফেলেছে রাস্তার আর গাড়ির উজ্জল বাতি। টিভি চলছে। দীর্ঘশ্বাস ফেলে ডিওএইচএস এর দিকে এগোলাম। একজনকে দেখলাম, বোধ হয় রাস্তা পার হবে। সটান দাড়িয়ে পড়লাম। 
- আপনি কী রাস্তা পার হবেন? একদম সরাসরি জিজ্ঞেস। ধ্যাৎ, এতো জলদি না জিগায় একটু ঘাম শুকায় নিলেই তো হতো!
- একটু হেল্প করুন না প্লিজ! গাড়িগুলো খুব জোরে যাচ্ছে! 
সবগুলা দাত বের হয়ে গেলো যেন। হেল্প করার জন্য মনটা কতদিন ধরেই তো ওৎ পেতে ছিলো। তুমি মেয়ে কোথায় ছিলেগো? হাত ধরে ফেললাম একেবারে। রবিঠাকুরের অপুর অবস্থা যেন আমার: “আমি পাইলাম ইহাকে পাইলাম”। রাস্তা পার করিয়ে দিলাম তাকে। পরিপূর্ণ ভাবে দেখলাম আবার। সাদা কামিজ। মাথায় ম্যাচিং স্কার্ফ। স্কার্ফ পেরিয়ে পিঠ ছাড়ানো চুল, চোখে শেড। ৬০ দশকীয় ফ্যাশনের মতো, বিশাল!
সিগারেট হাতে দাড়িয়ে আছি ফুটপাথে। মেয়েটা চলে গেছে বেশ কিছুক্ষণ। । না আসি, না ধন্যবাদ! মুড মারলো? 
- অ্যাই চা। একটা দাও তো।  

