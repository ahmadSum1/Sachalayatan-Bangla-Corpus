চলছি



আজ থেকে ২৯৯ দিন আগে আমি কি করছিলাম, মনে নেই। ৩৬৪ দিন আগের কথা মনে আছে। দুপুরে ঝুম বৃষ্টি, আশপাশ নীরবতর। বের হলাম কোন কারন ছাড়াই। এর পরে আমার আর বৃষ্টিতে ভেজা হয়নি। কবে হবে, তাও জানি না। 
এর মাঝে কিছু পরিবর্তন এসেছে। দেশে নতুন সরকার, আমাদের গত অর্ধযুগের ও বেশি সময় ধরে অনেক দিন-রাত এক করে তৈরি করা একটা অবস্থান নিজের ক্যারিয়ার গড়ার জন্যে নষ্ট করা শুরু করেছে। পুরানোদের ফিরে আসা ও সময়ের ব্যাপার, নতুন করে শুরু করার জন্যে। রায় ঝুলে আছে, অপেক্ষায়য় আছি। পাশের দেশে চরমপন্থীরা ক্ষমতায় এসেছে। বাজে পরিবর্তন আমাদের অবস্থা কেমন বাজে করে, আর কীভাবে সেখান থেকে নিজেদের আর আশপাশের মানুষদের রক্ষা করব, সে ব্যাপারেও কাজ শুরু করা দরকার।
জীবনে ফুলস্টপ পরে, নয়ত তা এগোতে থাকে। আমার চারপাশের তুলনায় আমি এখন পিছিয়ে। আমিও আগানো শুরু করেছি, নকল পা নিয়ে। আগের মত কার্যক্ষম ও কার্যকর আর নেই, তবে আছি। রেসের অনেক পিছে, তবে ফিনিশক লাইনের অনেক পিছে। সেসব ভাবনা এখন আর কামড় দেয় না, সময় ও এক ভালো মলম। 
দেশ ছেড়েছি ২দিন, একপক্ষের জন্যে। নিজেকে ফিরে পেতে ভিন্যরাজ্যের হেকিমের কাছে। রাজ্যচষা ও চলবে, মূলত: রাজধানী। প্রথমদিন এসে বাংলাপাড়ায় গেলাম, ভুড়িভোনের সাথে দেখা মিললো ২ কুতুব। একজন বিশিষ্ট টকশো ব্যাক্তিত্ব মাহফুজুল্লাহ। আর একজন মাদারে গণতন্ত্রের পেয়ারে খাস, মোসাদ্দেক আলী ফালু। দেশী চেহারা ও লেংচে হাটা পরিচয়ের সূত্র হয়ে কাজ করল। বিভুইয়ে হাস্যমুখেই কথা হলো, স্বদেশে যা অসম্ভব। 
এ রাজ্যে সুবিধা পাচ্ছি বেশ। ঢুকতে বারণ নেই, নেই প্রতিবন্ধকতা। চলাচল শকট সহজলভ্য আর সুলভ। স্থানগুলোয় চলাচলের উপযুক্ত পরিকল্পনা রয়েছে। তবে যেখানে সেখানে থুথু ও ধুমশলাকার শেষাংশ ফেলা প্রকটভাবে বিদ্যমান। মানুষের মাঝে মিশে আছি, ভালো লাগছে। 
এবার নতুন জন্মদিন এখানে করব। ভাবছি, এখানে কি আদৌ থাকার কথা ছিলো? অনেকদিনের কাছে না পাওয়ার অভিমান মাঝে মাঝেই বেরিয়ে আসে। পরিবারের সকলে মিলে নিজেদের ই খুজছি। ফিরে পাব নিজেদের আবার?

