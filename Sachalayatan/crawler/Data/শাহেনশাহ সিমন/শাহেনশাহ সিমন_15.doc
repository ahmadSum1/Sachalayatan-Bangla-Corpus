বাজেগল্পঃ এক জুঁটি ও এক টেবিল আড্ডারু



এ কাবাব ঘরটা বেশ। স্কুল অব বিজনেসের সামনে মোটামুটি শস্তায় উন্নতমানের খাবার খাওয়ার সাথে উন্নত অর্থাৎ সুডো সুন্দরীদের ন্যাকামী দেখতে পারা যায়। বেশ লাগে। আমি এখানে প্রায়ই আসি নিশা'কে নিয়ে। মূলতঃ বিকালের দিকে। ওসময় একটু খালি থাকে আশপাশ। নিশ্চিন্তে বসে আড্ডা মারা যায়। 
আজ এ কাবাব ঘরটায় অন্যান্য দিনের তুলনায় একটু ভিড়। একটা দল ঘোঁট পাকাচ্ছে। সবার আগে হাতি সাইজের একজনকে চোখে পড়ে দলটায়। সাথে আরো তিনজন আছে। একটু পর পর-ই আমাদের দিকে তাকাচ্ছে। বিসদৃশ! আরে বাবা, তোরা কি কখনো কোনো কাপল দেখিসনি!
নিশা টেবলে প্রায় নুয়ে পড়েছে। এসময় গালে হাত দিয়ে যখন কথা বলে, তখন ওকে দেখতে বেশ লাগে। একটু ঝুঁকে বল্লামঃ তোমাকে অনেক সুইট লাগছে এখন! 
=> হইইই, ভাই-ভাবী আইছে। কেমন আছো সোনামনি? 
মাথাটা উচিয়ে তাকালাম। দাঁড়িমুখো একটা ছেলে আমাদের দিকে পিত্তি জ্বালানো হাসি দিয়ে চেচাচ্ছে! আরো অনেকেই জুটে গেছে। এক আঙ্কেল মিটিমিটি হাসছেন তাদের দেখে। হয়ত ভাবছে তারুণ্যের উচ্ছাস। আরে বুড়ো ভাম, ওদেরটা উচ্ছাস তারুণ্যের প্রতীক, আর আমারটা কী? গুচ্ছকেশ কর্তন? এদিকে আমার রোমান্সের বারোটা বাজছে ওটার কী? 
=> জানো, নতুন যে স্যারটা ক্লাস নিচ্ছেন, কী যে সুইইট!!!! যেন বেবী একটা! আমি ওর কাছে আরো ক্লাস করবো!
=> হ্যা, কইরো। আমার অবশ্য ওকে ভাল্লাগেনা, তাই রুহী যে সাবজেক্ট নিবে, আমি ওটাতেই করবো। হিহি।
=>  দুষ্টু! স্যারের কথা শুনে জেলাস হও! আচ্ছা ওরা সব এভাবে লাউড শাউট করছে ক্যানো? বাট আমার অনেক কিউট লাগছে এই ক্রাউডকে!
=> হা! ঠিক। আমাদেরকে কিন্তু চেক-আউট করছে।
=> সিরিয়াসলি! কী বলো। নাহ, ওরা নিজেরাই হ্যাঙআউট করছে। ঐযে দ্যাখো বাচ্চাটা। কি কিউট! কিন্তু কোলে নিয়েছে যে ছেলেটা, দেখেছো? কী আগলি! নিশ্চই কাজের ছেলে!
=> নাহ! কামের পোলা না, ওটা ওদের সাথের একটা ধান্দাবাজ। বাচ্চাটা নিয়ে এদিকেই আসছে।
=>  তাই! ওয়াও! আমি একটু কোলে নেই?
=> ফালতু কথা বলোনাতো। কোলে নিবে! তারপর ঐ ফাজিলগুলা তোমাকে শুলে চড়াবে! বুঝছো?
=> শ্যূল কী?
এংরাজি মিডিয়াম! উফ! হালার আজকে ফাইনাল ডোজ হয়েই যাইতো। এই গ্রুপের জন্য মনে হচ্ছে প্রজেক্ট মিস হবে! নাহ! আর থাকা যাবে না। 
=> বেবী, লেটস মুভ টু আইসক্রিম পার্লার।
=> আই লাভ আইসক্রিম।
=> আই লাভ দ্য চিল্ড লিপ 
ভরসা থাকুক আরো বিরল সুযোগ পাবার জ্যান্ত আশায়। হবে, সময় লাগবে, তবে হবে! বের হওয়ার সময় বিশাল গ্রুপের দিকে তাকালাম। নাহ, ঝামেলা না করে ভাগি!  
আর এভাবেই, একটা সম্ভাবনার মাঝে ঘোঁট স্বার্থকভাবে পাকানোর আনন্দে সেই সতের জনের সবাই খাবার আর তাদের কয়েকজন সন্নিকটের জনৈক দুষ্ট আন্টির প্রতি ঝাঁপিয়ে পড়লো।

