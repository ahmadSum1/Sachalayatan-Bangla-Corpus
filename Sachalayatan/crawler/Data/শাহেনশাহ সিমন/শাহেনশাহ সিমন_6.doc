বকর বকর



ক্যাসেট শোনার দিনগুলো এখন ইতিহাস; ল্যান্ডফোনে ঘন্টার পর ঘন্টা কথা (এনডাব্লিউডি স‌হ) থেকে মোবাইলে অনেকক্ষণ কথাবলা আর এসএমএস এর সময়গুলো হুট করে চলে গিয়ে সেখানে ডেটাইউজ করা; গন্তব্যের জন্য হেটে ক্লান্ত হওয়া, রিকশায় উঠেই গন্তব্যকে পাওয়া আর তারপরে অনেক রাতে ঘরে ফিরে যাপিত ক্ষণ‌গুলোর ফাস্ট রিক্যাপ; বড় হয়ে যাওয়া আর বড় হয়ে কেন বড় হলাম সে আফসোস কাটাতে নিজেকে অনেক ব্যস্ত করে তোলা, গ্রাউন্ড‌হগ ডে'র কনর সাহেবের মত হতে না পেরে আবারো আফসোস॥ এর মাঝে জমে থাকা ঘুমগুলো ঝাপিয়ে পড়লো, টানা কয়েকদিনের ঘুম শেষে অনেকদিন অনিদ্রায় থাকা; যেনো "এখানে পালঙ্কে শুয়ে কাটিবে অনেক দিন- জেগে থেকে ঘুমাবার সাধ ভালোবেসে।" কিছু অতীতের ফিরে আসা, কিন্তু সময় বদলে দিয়েছে সেগুলোকে! তাদের বদলে যাওয়া দেখে নিজের মিনিওন (!) এর বাঁদরামি দেখে নিশ্চিত হওয়া, আমিও কম বদলাইনি! ওকে বলার জন্যে গল্প জমিয়ে রেখেছিলাম, সাথে জীবনের গল্পটা বোনাস হয়ে রইলো। সমস্যাকে পুছিনা বলে লড়াই করছি ৩জনে, সাথে বিশাল পরিবার। কামলাখানার মালিকের মেহেরবানির সাথে বাপ-মায়ের লড়াই; বড়ভাইয়ের ঝাড়িতে বেলাইন থেকে সুরসুর করে লাইনে ফেরত আসা আর আশা বজায় রাখা। মানুষ তার আশার সমান বড়, তাইনা?

