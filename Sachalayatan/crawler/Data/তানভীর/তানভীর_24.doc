প্রথম আলোর পাকি বন্দনা



ইদানিং আলু পত্রিকার খেলার পাতা পড়লে মনে হয় পাকিস্তানের কোনো পত্রিকা পড়ছি। পাক ক্রিকেট দলের বন্দনায় ভরপুর। পাকমনপেয়ারু সম্পাদক এবং রিপোর্টারদের মুগ্ধতা, উচ্ছ্বাস ও উদ্বিগ্নতা সেখানে উপচে উপচে পড়ছে। বিশ্বের যে কোন পত্রিকাই সাধারণত নিজ দেশের কোন খেলা না থাকলে অন্য দুই দেশের খেলা নিয়ে সাদামাটা নিরপেক্ষ রিপোর্ট করে। অনেক সময় শুধু স্কোরকার্ড দিয়ে ছেড়ে দেয়। কিন্তু পাকিস্তানের খেলা থাকলে আলুর পাকমনপেয়ারু রিপোর্টারদের মনে হয় হাত নিশপিশ করে। সন্দেহ নাই এদেরই আত্মীয়-স্বজনরা গ্যালারিতে ‘মেরি মি আফ্রিদি’ লেখা প্ল্যাকার্ড নিয়ে পাকিদের খেলা দেখতে যায়; ‘খেলাধুলায় রাজনীতির স্থান নেই’ এই অজুহাত দিয়ে বাংলাদেশের সাথে খেলায়ও পাকিস্তানকে সমর্থন করে। 
আলুতে এই ট্রেন্ড কবে চালু হয়েছে জানি না, তবে সাম্প্রতিক পাক-অস্ট্রেলিয়া টেস্ট ম্যাচ থেকে তাদের প্রতিবেদনগুলো পাক-তোষণের চূড়ান্ত পরাকাষ্ঠা দেখিয়ে যাচ্ছে। আসুন ১৫ জুলাই থেকে ধারাবাহিক তাদের খেলার পাতার শিরোনামগুলো দেখিঃ
জুলাই ১৫, ২০১০
পাকিস্তানের পালটা আঘাত
শিরোনাম ও প্রতিবেদন পড়ে মনে হবে কোন পাকি রিপোর্টার আবেগে গদগদ হয়ে নিজ দলের খেলার ওপর প্রতিবেদন লিখেছেন। শুরু হয়েছে এভাবে- “লর্ডসের মেঘলা আকাশের মতোই বিষণ্ন দেখাল শহীদ আফ্রিদির মুখ। এটা অবশ্য পাকিস্তানের প্রথম ইনিংসের সময়ে। প্রথম ইনিংসে করা অস্ট্রেলিয়ার ২৫৩ রানের জবাবে পাকিস্তান ১৪৮ রানে অলআউট হয়ে যাওয়ার পর এ রকমই হওয়ার কথা। দিন শেষে অবশ্য অত মুখভার থাকেনি আফ্রিদির। অস্ট্রেলিয়ার দ্বিতীয় ইনিংসে ১০০ রানের মধ্যেই যে ৪ উইকেট ফেলে দিতে পেরেছেন তাঁর বোলাররা”
মজার ব্যাপার হচ্ছে প্রতিবেদনের নিচে সৌরভ নামক এক পাঠক প্রথম আলোর নিরপেক্ষতা নিয়ে প্রশ্ন তুলে বলেছেন যে পাকি সমর্থকদের জন্য লেখা এরকম রিপোর্ট গ্রহণযোগ্য নয়। পাকমনপেয়ারু সমর্থকরা ত্বরিৎ ‘খেলা আর রাজনীতি এক নয়’ ‘পাক ক্রিকেট টিম আর হানাদার বাহিনী এক নয়’ ইত্যাদি বলে তার ওপর ঝাঁপিয়ে পড়েছেন। যদিও স্যাম্পল হিসেবে খুব ছোট, তবু একের বিরূদ্ধে তিন পাকি সমর্থকের নমুনা দেখে দেশে পাকমনপেয়ারুদের সংখ্যা সম্পর্কে একটা ধারণা করা যায় এবং প্রথম আলোর পাকি-তোষণের কারণ বুঝে নিতেও অসুবিধা হয় না।
জুলাই ১৬, ২০১০
পাকিদের নিয়ে একদিনে চারটি প্রতিবেদন- শেষেরটায় আবার অস্ট্রেলিয়ার জয়ের খবরের খুব সাদামাটা বিবরণঃ
অসম্ভব পথে হাঁটা শুরু পাকিস্তানের
আমিরে মুগ্ধ আকরাম
কারণ সানিয়া! (শোয়েব মালিক-সানিয়া মির্জার কাহিনীও কিছুদিন আগে আলুর পাতাজুড়ে ছিলো)
প্রথম টেস্টে ১৫০ রানে জিতল অস্ট্রেলিয়া
জুলাই ১৭, ২০১০
সালমান বাটই পাকিস্তানের নতুন অধিনায়ক
আবার টেস্ট ছাড়ছেন আফ্রিদি
জুলাই ১৮, ২০১০
এবার সিংহাসনে সালমান বাট
পাকিস্তানের পাশে ‘উদ্বিগ্ন’ আইসিসি  (নাকি প্রথমালু?)
ভবিষ্যৎ নিরাপদ: বাট
জুলাই ১৯, ২০১০
কোনো খেলা নাই, তবু একদিনে আলুর পাকি নিয়ে চারটা প্রতিবেদনঃ
যেকোনো অধিনায়কের অধীনে খেলতে প্রস্তুত ইউসুফ
‘মালিককে অধিনায়ক করা উচিত ছিল’
সাবেকদের কাঠগড়ায়
আফ্রিদির ভাবনায় এখন বিশ্বকাপ
জুলাই ২০, ২০১০
 ফাস্ট বোলারদের নিয়ে ইমরান খানের শঙ্কা
ইউসুফ ফিরবেন, যদি...
ঘুরে দাঁড়ানোর আশা পাকিস্তানের
জুলাই ২১, ২০১০
৮৮ রানেই গুটিয়ে গেছে অস্ট্রেলিয়ার প্রথম ইনিংস
নতুন শুরু পাকিস্তানের
বিপন্ন ফাস্ট বোলার ও টেস্ট
আত্মবিশ্বাসী বাট
জুলাই ২২, ২০১০
৮৮ রানেই শেষ অস্ট্রেলিয়া!
অস্ট্রেলিয়ার লজ্জা
জুলাই ২৩, ২০১০
জয়ের পথে পাকিস্তান
জুলাই ২৪, ২০১০
জয় দিয়ে শুরু করলেন অধিনায়ক সালমান বাট
১৫ বছর পর অস্ট্রেলিয়ার বিপক্ষে টেস্ট জিতল পাকিস্তান
ইউনুসকেই যেতে হবে বোর্ডের কাছে
জয়ের প্রান্তে পাকিস্তান
হেডিংলি টেস্ট: পাকিস্তান ৩ উইকেটে জয়ী – শুধু হেডিং, তবু তাতে দুই পাকমনপেয়ারুর খুশিতে গদগদ কমেন্ট
জুলাই ২৫, ২০১০
পাকিস্তানের জয়ে আলুর খুশি এদিন যেন উপচে পড়ছিলোঃ
পাকিস্তানের নতুন যুগের সূচনা!
অবশেষে পাকিস্তানের অস্ট্রেলিয়া জয়
এসে গেছে দুই ‘এ’
মালিকের পারফরম্যান্সে অসন্তুষ্ট পিসিবি
জুলাই ২৬, ২০১০
শুধু খেলোয়াড়দের খবর নয়, পাকিস্তানে তাদের জ্ঞাতি ভাইয়েরা কীভাবে আনন্দ প্রকাশ করছে সে খবরও আলু দিয়ে থাকেঃ
অনেক আনন্দের এক জয়
মাটিতেই পা আমিরের
জুলাই ২৭, ২০১০
আগামী বছর অবসর নেবেন মিসবাহ
আমির-আসিফ জুটি বিশ্বসেরা: বাট
সবার কথাই শোনেন বাট
বাংলাদেশের কোন পত্রিকার এভাবে পাকিস্তানের পতাকা বহনকারী কোনো দলের তোষামোদ করা উচিত কিনা সেটা ছেড়েই দিলাম, বাংলাদেশ ক্রিকেট টিমও খেলা না থাকলে আলুতে এরকম কাভারেজ পায় না। আপনি যে পত্রিকা কিনছেন প্রতিদিন, তা ‘প্রথম আলো’ নাকি ‘পাকিস্তানের আলো’ দেখে নিচ্ছেন তো? 

