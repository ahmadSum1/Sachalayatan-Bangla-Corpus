বাঘ



এক বনে ছিল এক নারীলিপ্সু বাঘ। সুন্দরী বালিকাদের যত্ন করে কামড়ানোতেই তার যত আনন্দ। কিন্তু বাঘের মনে বড়ই দুঃখ। বনে কামড়ানোর মত সুন্দরী বালিকার বড়ই অভাব। অব্যবহৃত হতে হতে বাঘের দাঁতে প্রায় মরচে পড়ার উপক্রম।
অবশেষে একসময় বাঘের এ দুঃখ অবসান হওয়ার একটা সম্ভাবনা দেখা দিল। বনে এক চকিতচপলাচিত্তচঞ্চলা বালিকার আবির্ভাব ঘটল। বাঘমামা কাঁঠাল পাতা চিবুতে চিবুতে, পাত্থর ঘষে দাঁতে শান দিতে দিতে বালিকাকে কামড়ানোর পরিকল্পনা আঁটতে লাগল।
তো পরিকল্পনামাফিক একদিন বাঘমামা বালিকাকে ভুজং-ভাজং দিয়ে নৌবিহারে নিয়ে গেল। মুখে বলল- ‘তুমি বনে নতুন এসেছ, চল তোমাকে নৌকায় চড়ে সব ঘুরিয়ে দেখাই। এটা তো আমার দায়িত্ব’। আর মনে মনে- ‘তারপর, রাত্তিরে...হাম তুম এক কামরে মে বন হু...হুম’  । 
কিন্তু বিধি বাম। নৌকা মাঝনদীতে পৌঁছতেই হঠাৎ ঝড়-বৃষ্টি শুরু হল। সে কী বিষ্টি আর বিষ্টি! কিচ্ছু দেখা যায় না। ঝড়ো বাতাসে নৌকাও গেল উলটে। বালিকা সাঁতরে কূলে আসছে আর পেছনে বাঘমামা পানিতে খাবি খেতে খেতে আকাশ-বাতাস প্রকম্পিত করে ‘বাঁচাও, বাঁচাও’ করে চিৎকার করছে। বালিকা বলল- ‘সে কী, তুমি না বনের রাজা বাঘ? এইটুকু পানি পার হতে পারছ না!’  
বাঘ ভ্যা ভ্যা করে কেঁদে বলল- ‘এঁএঁএঁ...আমি তো আসলে শুধু হাঁটু পানির জলদস্যু’।   

