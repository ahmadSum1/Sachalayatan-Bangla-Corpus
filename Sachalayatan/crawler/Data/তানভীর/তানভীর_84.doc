অন্তিম শয়ানে জুবায়ের ভাই



ডালাসের রিচার্ডসন মসজিদ আমার খুব প্রিয় একটা মসজিদ। কিন্তু কখনো ভাবি নি এখানে কোন প্রিয়জনের জানাযা আমাকে পড়তে হবে। আজ জুমাতুল বিদায় অনেক লোক হয়েছিল। শুনেছি ভাগ্যবানদের মৃত্যুতেই নাকি এত লোক সমাগম হয়। 
মাত্র দু’মাস আগেও সুস্থ জুবায়ের ভাইয়ের সাথে ডালাসে আমার সাক্ষাৎ হয়েছিল। আর দু’মাস পর ভাগ্যের ফেরে আমি তার জানাযা পড়ে আসলাম! আমারো কি এখন ডালাস থাকার কথা ছিল! হয়তো আমি এজন্যই আবার এখানে এসেছি। নিয়তির লিখন! 
বিদায় জুবায়ের ভাই। রেস্টলেণ্ডের ইসলামিক গার্ডেনে চিরশান্তিতে থাকুন। এ পৃথিবীটা আসা আর যাওয়া কেবল। কেউ আগে, কেউ বা একটু পরে।  
রিচার্ডসন মসজিদে জুবায়ের ভাইয়ের জানাযা শেষে প্রস্থান
এইখানেই শায়িত আছেন জুবায়ের ভাই। রিচার্ডসনের রেস্টলেন্ড মেমোরিয়াল পার্কের ইসলামিক গার্ডেনে। দূরে সবাই জুবায়ের ভাইকে ঘিরে আছে দাফনের জন্য
 
