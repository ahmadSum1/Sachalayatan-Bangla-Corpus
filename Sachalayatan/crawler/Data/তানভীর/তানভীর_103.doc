শুভ জন্মদিন, প্রকৃতিপ্রেমিক।




প্রকৃতিপ্রেমিককে আমি ব্যক্তিগতভাবে চিনি না। বলতে গেলে প্রায় কোন সচলের সাথেই ব্লগীয় এবং আন্তর্জালিক যোগাযোগের বাইরে আমার ব্যক্তিগত সম্পর্ক নেই। তবু প্রকৃতিপ্রেমিককে  আমার চেনা মনে হয়! লেখারও নাকি হাত-চোখ-নাক-কান থাকে, লেখকের একটা অবয়ব লেখার মধ্যে ফুটে ওঠে। আমি এই লেখককে চিনতে চেষ্টা করি; অনেককে পারি, অনেককে পারি না। প্রকৃতিপ্রেমিকের লেখার খুব ভক্ত আমি, তা বলব না। তবে তাঁর লেখায় একটা সারল্য ফুটে ওঠে, আমার সেটা ভালো লাগে।  
প্রকৃতিপ্রেমিকের ফেইসবুক প্রোফাইলের নামও প্রকৃতিপ্রেমিক! তাই তার আসল নাম জানা হয় নি। তবে তিনি যে আসলে প্রকৃতির খাঁটি প্রেমিক তাতে কোন সন্দেহ নেই। পৃথিবীতে প্রেম বলে নাকি কিছু নেই (ব্যাকগ্রাউন্ডে এসময় বাংলা ছিঃনেমার গান বাজবে), তাই হয়ত তিনি প্রকৃতি প্রেম দ্বারা প্রকৃত প্রেমের এই তরিকা বের করেছেন   ।  
প্রকৃতিপ্রেমিক ভ্রমণপিয়াসী। ব্লগের ভ্রমণ বিষয়ক পোস্টগুলো তিনি আগ্রহসহকারে পড়েন এবং প্রায়শই সেগুলোতে মন্তব্য করেন। এটা আমার পর্যবেক্ষণ। ঘটনাক্রমে দুই কম্যুনিটি ব্লগেই আমার প্রথম পোস্ট ছিল ভ্রমণবিষয়ক (তখন সচলে অতিথি পাখী ছিলাম  ) এবং কাকতালীয়ভাবে প্রকৃতিপ্রেমিক দু’জায়গাতেই প্রথম মন্তব্য করেছিলেন!    
গত ঈদে প্রকৃতিপ্রেমিক আমাদের সবার মন খারাপ করিয়ে দিয়েছিলেন তাঁর বিয়াল্লিশ হতে আর এগারো বছর বাকি, মা পোস্ট দিয়ে। প্রকৃতিপ্রেমিক, জন্ম-মৃত্যুর ওপর আমাদের কারো হাত নেই।  বিয়াল্লিশ হতে আপনার এগারো বছর বাকী থাকতে পারে, কিন্তু একশ’ হতে যে আরো উনসত্তর বছর বাকী! আপনি শতায়ু হোন, সকল আধাঁর কাটিয়ে প্রকৃতির রূপ-রস-গন্ধ আরো বেশী বেশী উপভোগ করতে থাকুন- আপনার জন্মদিনে এ কামনা করছি। 

