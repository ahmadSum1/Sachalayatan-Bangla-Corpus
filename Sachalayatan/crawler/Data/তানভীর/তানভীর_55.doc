জুবায়ের ভাইয়ের অসুস্থতা (সর্বশেষ আপডেটসহ)



দুপুরে জালাল ভাই ফোনে জানালেন- জুবায়ের ভাইকে শ্বাস কষ্টের অসুবিধার কারণে গতকাল রিচার্ডসনের একটি হাসপাতালে নেয়া হয়েছে। একটু আগে হাসপাতাল থেকে জালাল ভাই বললেন- জুবায়ের ভাইয়ের অবস্থা নাকি ক্রিটিক্যাল, ওনাকে আজ সকাল দশটার পর থেকে ভেন্টিলেশনে রাখা হয়েছে। সচলায়তনে সবাইকে জানাতে বলায় এখানে সাময়িক পোস্ট দিয়ে জানিয়ে দিলাম। জুবায়ের ভাই শীঘ্রই সুস্থ হয়ে বাসায় ফিরে আসুক-এই প্রার্থনা করছি।
টাইম টু টাইম এই পোস্টে জুবায়ের ভাইয়ের আপডেট জানিয়ে দেব। 
সর্বশেষ আপডেটঃ
অগাস্ট ৩০, রাত সাড়ে ৯ টা- জালাল ভাই হাসপাতাল থেকে এখন ফোন দিলেন। জুবায়ের ভাইয়ের অবস্থা আগের চেয়ে আর খারাপ হয় নি- স্টেবল কন্ডিশনে আছে। ওনার ফুসফুস নাকি মাত্র ২০% কাজ করছে। বাকী ৮০% বাইরে থেকে সাপ্লাই দিতে হচ্ছে। ডাক্তাররা আজ রাতে নাকি আর কিছু করবে না। আগামীকাল দেখে কি করবে ডিসিশান জানাবে। তখন সেটা জানিয়ে দেব। ভাবী সকলের দোয়াপ্রার্থী।
অগাস্ট ৩১, সকাল সাড়ে দশটা- জালাল ভাইয়ের সাথে এইমাত্র কথা হলো। শেষ খবর হল, ডাক্তাররা আরো ৪৮ ঘন্টা মনিটর করবে, তারপর ওনার পরিস্থিতি জানাবে। এখন ফুসফুসকে সম্পূর্ণ বিশ্রাম দেয়ার জন্য ওনাকে ১০০% ভেন্টিলেশনে রাখা হয়েছে। ৪৮ ঘন্টা পর ফুসফুস যদি কাজ করতে শুরু করে ভেন্টিলেশনের মাত্রা ধীরে ধীরে কমিয়ে আনা হবে। 
অগাস্ট ৩১, দুপুর ১.৩০ - জালাল ভাই একটা ভালো খবর দিলেন- জুবায়ের ভাইয়ের ফুসফুস একটু ইমপ্রুভ করা শুরু করেছে, ভেন্টিলেশনের মাত্রা ৭০%-এ নামিয়ে আনা হয়েছে। আশা করি, অচিরেই সম্পূর্ণ সুস্থ হবেন। আপাতত খবর এটুকুই।
সেপ্টেম্বর ১, সকাল ১০ টা - অবস্থা অপরিবর্তিত। আইসিইউতে লাইফ সাপোর্ট চলছে। 
সেপ্টেম্বর ১, দুপুর ১২.৩০ - সুবিনয়কে আইরিস জুবায়ের যে মেসেজ দিয়েছেন সেটাই বলতে গেলে এখনকার আপডেট। জালাল ভাই বারটার দিকে ফোনেও একই কথা জানালেন। আইরিস জুবায়েরের মেসেজটা এখানে আপডেট হিসেবে তুলে দিচ্ছি-
my family is going through a really rough time right now. my father is very ill and in the intensive care unit at richardson regional medical center. right now he is hooked up to a ventilator that is breathing for him. he was only breathing about 20% on his own about 2 days ago and the ventilator was breathing 80% for him. yesterday his breathing was up to 40% and this morning the doctors told us that he is now up to 60%. despite these improvements, it is hard to say that he is doing better. all that i can tell you is that he is stable. please do your best to let everybody he knew on this blog what the situation is. and please pray for him.
সেপ্টেম্বর ১, রাত ১১ টা - জালাল ভাইয়ের সাথে রাত দশটার দিকে কথা হয়েছে। জুবায়ের ভাইয়ের অবস্থা আগের চেয়ে উন্নতির দিকে। ভেন্টিলেশনের মাত্রা আগের চেয়ে আরো কমিয়ে আনা হয়েছে। এরকম প্রগ্রেস চললে ডাক্তাররা বলেছেন আগামীকাল থেকে হয়ত নতুন চিকিতসা শুরু করা সম্ভব হবে। আজ রাতের জন্য এটাই শেষ আপডেট। 
সেপ্টেম্বর ২, সন্ধ্যা ৭ টা - জুবায়ের ভাইয়ের অবস্থা অপরিবর্তিত। তেমন আশাপ্রদ কোন খবর নেই। জালাল ভাই খোঁজ নিয়ে এখনই জানালেন।
সেপ্টেম্বর ৩, সন্ধ্যা ৬.৩০ - অবশেষে একটু ভালো খবর শুনলাম। জুবায়ের ভাইয়ের অবস্থা আগের চেয়ে ইমপ্রুভ করেছে। ভেন্টিলেশন আগের চেয়ে কমিয়ে দেয়া হয়েছে। সবচেয়ে ভালো খবর জালাল ভাই জানালেন- জুবায়ের ভাই এখন ইশারার সাহায্যে কমিউনিকেট করতে পারছেন যেটা আগে ছিল না।  
সেপ্টেম্বর ৪, রাত ১০ টা - জুবায়ের ভাইয়ের অবস্থা আরেকটু মনে হয় ইমপ্রুভ করেছে। ভেন্টিলেশনের মাত্রা জালাল ভাই বললেন এখন ৫০%। আগামীকাল ডাক্তারদের আরো পরীক্ষা-নিরীক্ষা করার কথা আছে। 
সেপ্টেম্বর ৫, সকাল ৯ টা - পারিবারিক সূত্র থেকে জানা গেছে, গতকাল জুবায়ের ভাইয়ের ব্রঙ্কোস্কোপি করা হয়েছে, আজ বায়োপ্সির রিপোর্ট পাওয়া যাবে, তার ওপর ভিত্তি করে পরবর্তী পন্থা নির্ধারিত হবে। জুবায়ের ভাইয়ের ভেন্টিলেশন ৩০ শতাংশে নেমে এসেছে, এবং তিনি চোখ মেলে তাকিয়েছেন। (হিমুর মন্তব্য থেকে যুক্ত)
সেপ্টেম্বর ৬, রাত ১০ টা - জালাল ভাইকে যখন ফোন দিলাম, উনি তখন হাসপাতালে জুবায়ের ভাইয়ের পাশে এবং ভালো খবর শোনালেন। জুবায়ের ভাই এখন চোখ মেলে দেখেন, সবার কথা বুঝতে পারেন, কথাও বলতে চান। উনার মেয়ে পাশে বসে তাঁকে নভেল পড়ে শোনায়, পড়া বন্ধ হয়ে গেলে নাকি উনি আবার চোখ খুলে দেখেন বন্ধ হলো কেন। ভেন্টিলেশন এখন অনেক কমিয়ে দেয়া হয়েছে, নেই বললেই চলে। ডাক্তাররা বলেছেন তাঁর ফুসফুস ৮০% কাজ করা শুরু করলে ভেন্টিলেশন বন্ধ করে দেয়া হবে এবং মুখে লাগানো নলগুলো সরানো হলে তিনি কথা বলতে পারবেন। আগামী দু' তিনদিনের মধ্যেই হয়তো সেটা সম্ভব হবে। যাই হোক, পরিস্থিতি যে রকম খারাপের দিকে মোড় নিয়েছিল এখন আর সেরকম আশংকাজনক পরিস্থিতি নেই।
আজকের আমাদের সময়ের খবরের লিংকটাও পোস্টে যুক্ত করা হল। 
সেপ্টেম্বর ৭  আনিস মাহমুদ- আজ সকালে ঘুম ভাঙলো সুসংবাদ শুনে। ভাবী ফোন করে জানাল, ভাই আজ ভেনটিলেটর ছাড়াই শ্বাস নিতে পারছে| যদিও tired হয়ে যায়, তবুও অনেক ভাল লাগছে| ইশারায় কথাবার্তাও চলছে| আমি জানি কতবড় ফাইটার আমার ভাই। ও ফিরবেই ফিরবে।
সেপ্টেম্বর ৮  হিমু- পারিবারিক সূত্র থেকে জানা গেছে, জুবায়ের ভাইয়ের কৃত্রিম শ্বসনব্যবস্থা সরিয়ে নেয়া হয়েছে। তিনি নিজ থেকেই শ্বাস নিতে পারছেন এবং সামান্য কথাও বলতে পারছেন।
-জালাল ভাইয়ের একটা মেসেজ পেয়েছি- জুবায়ের ভাইয়ের অবস্থা আরো ইমপ্রুভ করেছে। আইসিইউ থেকে সরিয়ে ওনাকে এখন রুমে এনে রাখা হয়েছে। 
সেপ্টেম্বর ১৭, দুপুর ৩ টা - জুবায়ের ভাইয়ের সাথে আজকে হাসপাতালে দেখা করে এলাম। ভিজিটিং আওয়ারে যাই নি বলে বেশিক্ষণ থাকতে পারি নি। আমি যখন আইসিইউতে জুবায়ের ভাইয়ের রুমে গেলাম, উনি তখন জেগেই ছিলেন। আমাকে দেখে উনি খুবই উজ্জীবিত হয়ে মুখের মাস্ক-টাস্ক খুলে কথা বলা শুরু করলেন। আমি তো ভয়ে শেষ! কী বলছিলেন পুরোটা বুঝতে পারি নি, মনে হয় জিজ্ঞেস করছিলেন- কেমন আছি। আমি তাঁকে জানালাম- সচলায়তনের সবাই আপনাকে নিয়ে খুব চিন্তিত। উনি শব্দ করে হেসে উঠলেন। আমাকে যে নার্স ঢুকিয়ে দিয়েছিল সে মনে হয় ভিজিটিং আওয়ার্স খেয়াল করে নি। অন্য একটা নার্স দৌড়ে এসে জানাল এখন চলে যেতে হবে। আমি জুবায়ের ভাইকে জানালাম আমি আবার আসব। জুবায়ের ভাইকে যদিও মুখে মাস্ক লাগানো এবং অনেক যন্ত্রপাতি পরিবেষ্টিত দেখলাম, তবু আমার ওনাকে এখনো যথেষ্ট জীবনীশক্তিসম্পন্ন মনে হল। আমার ধারণা উনি শীঘ্রিই সুস্থ হয়ে উঠবেন। আশেপাশে ওনার কোন আত্মীয়-স্বজন তখন দেখলাম না বলে ডাক্তাররা এখন কী বলছেন সেটা জানতে পারি নি। 
সেপ্টেম্বর ২২ -
আনিস মাহমুদ- একটু আগে কথা হল ভাইয়ের মেয়ে ডোরার সাথে। ও জানাল, ভাইয়ের অবস্থা অপরিবর্তিত। অচেতন। লাইফ সাপোর্ট চলছে। ডাক্তাররা কোনো আশার বাণী শোনায়নি।
সেপ্টেম্বর ২৩
আনিস মাহমুদ- ডোরার সাথে কথা হল। নতুন কোনো খবর নেই। ডাক্তাররা বলেছে, অবস্থা যদিও নিরাময়ের অতীত, শেষ চেষ্টা হিসেবে একটা স্টেরয়েড শট দেয়া হবে। সেটা কবে কখন, তা এখনো ঠিক করা হয়নি।

