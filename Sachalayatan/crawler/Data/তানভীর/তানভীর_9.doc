রাজাকারদের বিচার এবং শাহবাগ আন্দোলন নিয়ে এসোসিয়েটেড প্রেস ঢাকাস্থ সংবাদদাতার মিথ্যাচার 



বিদেশি মিডিয়া বা পত্রপত্রিকা যাদের বাংলাদেশে অফিস বা সংবাদদাতা নেই, তাদের বেশিরভাগই এখন নিউজ এজেন্সি এসোসিয়েটেড প্রেসের (এপি) বরাত দিয়ে বাংলাদেশের খবর ছাপছে। এদের মধ্যে রয়েছে ওয়াশিংটন পোস্ট, এবিসি নিউজ, মায়ামি হেরাল্ড ইত্যাদি। কিন্তু এপির ঢাকাস্থ সংবাদদাতা জুলহাস আলম তার সাম্প্রতিক রিপোর্টগুলিতে রাজাকারদের বিচার এবং শাহবাগ আন্দোলন নিয়ে নানারকম মিথ্যা ও বিভ্রান্তিমূলক তথ্য পরিবেশন করছেন। ফলে, সারা বিশ্বের মানুষ রাজাকারদের বিচার এবং শাহবাগ আন্দোলনের আসল পরিস্থিতি সম্পর্কে ভুল তথ্য পাচ্ছেন। 
উদাহরণস্বরূপ, ঢাকার রাস্তায় যখন গণমানুষের জোয়ার, কাদের মোল্লার ফাঁসির দাবীতে শাহবাগে বিক্ষোভ-সমাবেশ হচ্ছে তখন ৬ ই ফেব্রুয়ারি জুলহাস আলম তার রিপোর্টে শুধু জামাত-শিবিরের হরতাল নিয়ে লিখেছিলেন। রিপোর্টে খুব চতুরতার সাথে শাহবাগ আন্দোলনের ছবি ব্যবহার করে শিরোনাম দেয়া হয়েছিলো- “Protest Hit Bangladesh After War Crimes Verdict”- যেন মানুষ রাজাকার কসাই কাদের মোল্লাকে বাঁচানোর জন্য বাংলাদেশে বিক্ষোভ সমাবেশ করছে!  
আজ ৮ই ফেব্রুয়ারি তার আরেকটা রিপোর্ট প্রকাশিত হয়েছে- “Bangladesh Protest Calls for Death for War Crimes” যেখানে তিনি লিখেছেন- 


"The protesters in Dhaka urged Prime Minister Sheikh Hasina to review a verdict sentencing a senior leader of Bangladesh's largest Islamic party, Jamaat-e-Islami, to life in prison for killings and other crimes."

কী ডাহা একটি মিথ্যা কথা! ট্রাইবুনাল ছাড়া যেখানে আর কারো রায় পরিবর্তন করার এখতিয়ার নেই, সেখানে প্রধানমন্ত্রীর কাছে বিক্ষোভকারীরা রায় পুর্নবিবেচনা করার আবেদন জানাচ্ছেন-এই দাবী হাস্যকর, মিথ্যা ও উদ্দেশ্যমূলক।
রিপোর্টে তিনি জামায়াতকে বাংলাদেশের বৃহত্তম ইসলামী দল ও প্রাক্তন সরকারের অংশ বলে বারবার পরিচয় করিয়ে দিয়েছেন এবং বর্তমান সরকারের সাথে শত্রুতার জের হিসেবে জামাতী নেতাদের এই বিচারের সম্মুখীন হতে হচ্ছে- এ ধরনের জামাতী প্রপাগান্ডামূলক বক্তব্য তুলে বিদেশী পাঠকদের বিভ্রান্ত করতে চেয়েছেন।
আমরা জুলহাস আলমের এই মিথ্যাচার ও অপপ্রচারণার নিন্দা জানাই। এসোসিয়েটেড প্রেসের ঢাকাস্থ এই সংবাদদাতার অপতৎপরতার বিরুদ্ধে অভিযোগ জানাতে 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%69%6e%66%6f%40%61%70%2e%6f%72%67%22%3e%69%6e%66%6f%40%61%70%2e%6f%72%67%3c%2f%61%3e%27%29%3b')) এই ঠিকানায় ইমেইল করুন।
এছাড়া, এপি ওয়েবসাইটে ফেসবুক, টুইটার ইত্যাদি মাধ্যমে যোগাযোগের আরো তথ্য রয়েছে।

