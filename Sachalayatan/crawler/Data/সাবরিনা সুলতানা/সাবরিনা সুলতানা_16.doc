মেঘ রোদ্দুরের স্বপ্নে



সাবরিনা সুলতানা 
-এই যে শুনছেন!
-উমম...
-উহু এসব উম-আম এসব চলবে না, একটু উঠুন তো
-হুমম ...এই ...
-বড্ড জ্বালান! উঠুন, নাহলে পানিতে ভিজিয়ে দেবো
-উফফ...এই রাত ভোরে কি শুরু করলেন!
-যা ইচ্ছা তাই ...এক্ষুনি উঠুন। দেখুন না কি অদ্ভুদ সুন্দর মেঘ রঙা আকাশ! বারান্দায় যাবো
-গেলেই হয়। আমাকে নিয়ে কেনো টানাটানি
-আহহা চলেন না প্লিজ... প্লিজ প্লিজ প্লিজ প্লিজ
-সব সময় আল্লাদিপনা ভাল্লাগে না হুমম
-এহহ! আপনার ভালো লাগার থোড়াই কেয়ার করি আমি.....
-আচ্ছা একটু উপোর হয়ে ওম নেই...
-অতো শতো বুঝি না। বলেছি যেতে হবে এক্ষুনিই যেতে হবে। ব্যাস! কথা শেষ ফাইনাল।
====================================
-আজ আমার আকাশে মেঘ রঙা শাড়িতে সেজেছে। আমিও...দু হাত ভর্তি চুড়ি আর ছোট্ট টিপ, আচ্ছা কি টিপ পড়ি হুমম?
-যা ইচ্ছে ......
-আচ্ছা এই তবে কথা
-কি ?
-বলুন তবে বৃষ্টির রিমঝিম শব্দ  নাকি বৃষ্টি স্পর্শের অনুভূতি কোনটি বেশি মধুময়!
-এই নিয়ে হাজারের উপর হতে চললো আর কতো!?
-আরো হাজার বার। লক্ষ্য বার। অজুত নিজুত আরো আরো আরো ......আরে আরে কি করছেন!
-কেমোন লাগছে এখন??
-উমমম... বর্ণনাতিত!
-উহু...শুনবো।
-ইশ! নিজে যে এখন আহলাদি শুরু করেছেন!
-করবো ...
-এহ শখ কতো
-হু শখ, তো
-উমমননা...কাছ থেকে সরুন তো
-উহু যাবো না
-আহহা জান বলছি, জান
-হু আমি তো তাইই...
-অসভ্য
========================================
-আসছি তো বাবা...
-হুমম দেরী হচ্ছে জলদি, হাতে ওটা কি?
-আহ! এতো প্রশ্ন করেরে...আমাকে ধরুন তো, একা কিভাবে রিকশায় উঠি!
-আমার হাত ধরে আর কতো...নিজেরো তো কিছু শিখতে হবে।
-লেকচার বন্ধ করে এটা ধরুন তো দেখি...
-এমা! এসব কি হচ্ছে এখানে!!
-মোমবাতিটা কেমন মায়াবী না! অনেক ঘুরে তবেই এটা পেয়েছি।
-এই পিচ্চি কেক আপনি বানিয়েছেন!
-এই রূপোলী ছুড়িটাও আমার খুব পছন্দ...
-এখানে পিচ্চি পিচ্চি লেখাগুলোও আপনার !!
-মোমটা যে নিভে যাচ্ছে, দু'তে বাতাস আগলে রাখুন...
-এই জিনিষ আমি জীবনে দেখিনি !!
-এই যে এই মাত্র দেখলেন...এখন বকর বকর বন্ধ করে মোমবাতিটা নেভান তো!
-এই চলন্ত রিকশায় !!!
-চোখ বেড়িয়ে যাবে এমন করলে...
===================================
-কি নির্জন আজকের দুপুরটা তাই না!
-গনগনে রোদ্দুরের আঁচ দেখে কে বলবে সক্কালবেলায় আকাশ কাঁপিয়ে গেলো!
-স্রষ্ঠা ইচ্ছে করেই করেছেন এমন।
-মানে !?
-আজকের দুপুরটা শুধু আপনার!
-উহু...আমাদের!
-হুম আমাদের...
-কই যাচ্ছি আমরা?
-পাহাড় আর নদী যেখানে মিশেছে...সেই প্রকৃতির কাছে।
-আজ সমস্তই তবে আমার... 
-আজ আমরা পাহাড় হবো।
-উহু আজ আমি রোদ্দুর হবো...সেই রোদ্দুরে আমরা পাহাড় হবো।
-তবে আমি রোদ্দুরের ছায়া হবো। মেঘ...
-মেঘের মায়ায় আমি ওম নেবো
-রোদ্দুরের প্রখর উত্তাপেই তো মেঘের জন্ম!
-হুমম মেঘ মানে রোদ্দুর। রোদ্দুর মানেই মেঘ।
-একের জন্যেই অপরের বেচেঁ থাকা।
-মহাকাশের বুকজুড়ে মেঘ- রোদ্দুরের লুকুচুরি খেলা।

