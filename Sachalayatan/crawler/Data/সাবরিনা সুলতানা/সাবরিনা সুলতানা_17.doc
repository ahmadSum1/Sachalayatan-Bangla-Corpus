প্রাণে বাজে বৈশাখী মাদল। 



সাবরিনা সুলতানা

গত দু'তিনদিন ধরে দেখতে পাচ্ছি সবার মনে রং লেগেছে। বৈশাখী রং। সেই রঙের আবেশ আমায় ছুঁয়ে ছুঁয়ে যাচ্ছে.....দু'হাতে লাল শাদা কাচের চুরি...কপালে ছোট্ট সিঁদুর টিপ...খোপায় একগুচ্ছ বেলী ফুলের মালা জড়িয়ে লাল পাড়ের সেই সাদা শাড়িটা আর সিঁথিতে সিঁদুর.....ভীষণ ইচ্ছে হচ্ছে রোদেলা দুপুরে বেড়িয়ে পরি কোন এক অজানার উদ্দেশ্যে! যেখানে কাশবন গিয়ে মিশেছে ওই সুদূরের চূড়োয়। এমন মন মাতাল করা ইচ্ছেরা যে কেন হানা দেয় মনের কোনায়! তারা বুঝি জানে না তাদের সীমাবদ্ধতার কথা !!! 
যাই হোক আমার ইচ্ছে পূরণ হোক না হোক আজ সবার ইচ্ছে পূরণ হোক এই প্রার্থনা করি। বিগতের যা কিছু জীর্ণতা সব ধুয়ে মুছে নতুন আলোয় ভরে উঠুক জীবন। সবার প্রতিটি দিন আনন্দে এবং উল্লাসে কাটুক। মানবতার পরিপূর্ণ জয়গান হোক আসন্ন এই বছরটিতে। শুদ্ধু হোক আমাদের অন্তর। সবাইকে বাংলা নববর্ষের প্রাণঢালা শুভেচ্ছা........... 

ছবি: 


 



