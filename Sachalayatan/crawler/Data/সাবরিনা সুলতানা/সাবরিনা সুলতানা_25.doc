হৃদয়স্পর্শী কিছু কথা



সাবরিনা সুলতানা
সেদিন নেটে ঘুরে বেড়াতে গিয়ে পল ডেমন নামে এক কবির লেখা এই কবিতাটা পেলাম। হৃদয় গহিনে ছুঁয়ে গেলো কথাগুলো! সবার সাথে শেয়ার করতে ইচ্ছে হলো তক্ষুনি। কিন্তু বাধ সাধলো ভিনদেশী ভাষা। কি করি! কি করি! ভাবতে গিয়ে মাথায় এলো আমার পুচকা এক বন্ধুর কথা।
সে আমাকে অনুবাদ করে দিলো। আমি সে অনুবাদ করা অংশটি নিজের মতো করে সাজাবার চেষ্টা করলাম। কিন্তু সত্যি কথা হলো বন্ধুর সাহায্য না পেলে আমি এই অসাধারণ কথাগুলো আপনাদের মাঝে আনতেই পারতাম না।
আমার দৃঢ় বিশ্বাস আপনাদেরও ভালো লাগবেই কবিতাটি।
~~~~~~~~~~~~~~~~~~~~~~~~
~~~~~~~~~~~~~~~~~~~~~~~~~~
স্রষ্ঠা আমায় পাঠিয়েছিলেন এক দেবশিশু!
লিখেছেনঃ পল ডেমন

স্রষ্ঠা আমায় পাঠিয়েছিলেন এক দেবশিশু
যার ছিলো একটি ডানা ভাঙ্গা l
ভাবছিলাম আমি অবাক বিস্ময়ে,
এমনটি করলেন তিনি কোন হৃদয়ে ?
যখন আমি শুধালাম তাঁকে,
"কেনো এই শিশুটি-ই আমার কাছে পাঠালেন?"
উত্তর এলো~~~ শোন তবে,
চোখ মেললে দেখতে পাবে-
"সব শিশুই আমার কাছে অতি মূল্যময়l
কারো চেয়ে কেউতো কম নয়
অসাধারণ প্রতি জনই আমার কাছে
সেই-ই শ্রেষ্ঠ যে রয়েছে সবার পিছে ।"
এদের আমি পাঠাই স্বর্গ হতে
মাতৃ গর্ভে রাখি পরম যত্নে
আমার মমতা জানে যারা
ভালোবাসা দেই ছড়িয়ে সবার তরে।
কখনো তাদের ফিরিয়ে আনি স্বর্গে
কখনো বা ওদের রেখে দেই মর্ত্যে।
কি হবে সেটা কোন ব্যাপার নয়
ওদের পাশেই রয়েছি সবসময় ।
যদি দেখো কোন দেবশিশু পাশে
কি করবে যদি না পাও ভেবে।
স্মরিয় - আমায় তোমার সাথেই পাবে ।
ভালোবাসা-ই চির সত্য জানবে ।
মূল লেখাটি এখানে
মূল ভিডিওটি এখানে পাবেন

