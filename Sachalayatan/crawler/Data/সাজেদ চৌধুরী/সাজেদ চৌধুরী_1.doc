বাংলা টাইপ করার সর্বোত্তম লেআউট কোন টি? MZI জবাব চাই!



প্রথমেই ক্ষমা চেয়ে নিচ্ছি মুহম্মদ জাফর ইকবালের মত একজন সর্বজন শ্রদ্ধেয় ব্যক্তিকে কাঠগড়ায় দাঁড় করানোর জন্য। সচলায়তন সাইটে সাধারণত নিজামী, মোজাহেদ জাতীয় লোকজনদের কাঠগড়ায় দাঁড় করিয়ে তুলাধোনা করা হয় - সেটা আমিও কম এনজয় করি না, কিন্তু আমি দুঃখের সাথেই মুহম্মদ জাফর ইকবালকে কাঠগড়ায় দাঁড় করাচ্ছি। তাঁর প্রতি আমার অভিযোগ হচ্ছে কম্পিউটারে বাংলা টাইপিং বিতর্কে আমরা যে একটা বৃত্তের মধ্যে ঘুরপাক খাচ্ছি, এর থেকে আমাদের মুক্তি পেতে তিনি আরও বলিষ্ঠ ভূমিকা রাখতে পারতেন (বা এখনও পারেন)।
সাম্প্রতিক ঘটনাবলীতে মোস্তফা জব্বার কি করলো না করলো সেটাকে গুরুত্বপূর্ণ করে না দেখে, তার চাইতে বেশী গুরুত্বপূর্ণ হল মুহম্মদ জাফর ইকবাল এহেন অশুভ প্রয়াসের বিপক্ষে নৈতিক সমর্থন যুগিয়েছেন। কিন্তু একই সাথে কিছুটা অতৃপ্তি থেকে যায় যে তিনি শুধু মৌখিক সমর্থনই প্রদান করেছেন, বাংলা কিবোর্ড লেআউট প্রসঙ্গে তিনি তাঁর সুচিন্তিত মতামত প্রকাশ করেননি। কেননা, উনি যদি ঘোষণা দেন অমুক লেআউট সর্বোত্তম, তাহলেই তো ল্যাঠা চুকে যায়।
২০০৮ সালের বইমেলাকে সামনে রেখে সবাইকে স্মরণ করিয়ে দিতে চাই ২০০৫ সালের বইমেলায় প্রকাশিত `ক্রসফায়ার'-এ উনি `তথ্যপ্রযুক্তিতে বাংলা ভাষা' শিরোনামের একটি লেখা অন্তর্ভুক্ত করেছিলেন যার স্ক্যান এই পোষ্টের সাথে লিংক করে দিচ্ছি। ৩ বছর আগে তিনি জনগণকে এই দিক নির্দেশনা দিয়েছিলেন। এর মধ্যে কতদূর এসেছি, কতদূর আরও যাওয়া বাকি, জনগণকে তিনি জানাবেন কি?
পৃষ্ঠা-১
পৃষ্ঠা-২
পৃষ্ঠা-৩
পৃষ্ঠা-৪
পৃষ্ঠা-৫
পৃষ্ঠা-৬
পৃষ্ঠা-৭
পৃষ্ঠা-৮ 

