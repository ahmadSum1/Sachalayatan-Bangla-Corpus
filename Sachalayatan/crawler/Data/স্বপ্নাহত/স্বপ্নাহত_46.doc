মুশকিলে দিনলিপি 



কদিন ধরেই স্বপ্নাহত'র
দিনগুলো যায় মুশকিলে
তাও যদি প্রাণ
পায় পরিত্রাণ
একশো টাকা ঘুষ দিলে। 
কিন্তু তাতেও লাভ হবেনা
এই জেনে নেই হুশ দিলে
না পেয়ে থৈ, স্বপ্নাহতই
খাচ্ছে লেবেনচুষ গিলে। 
উপায় খোঁজার স্বত্ত্বাধিকার
মার্কিনীদের রুশ দিলে
পারবে কি আনতে সল্যুশান
ওবামা আর বুশ মিলে? 
স্বপ্নাহত সত্যিই এবার
ভীষণ রকম মুশকিলে।
সমস্যাটা খুব ক্রিটিক্যাল
উপায় চোখে ভাসছে না
এটুক পড়েই ঠিক অনেকেই
মুখ টিপে বেশ হাসছে, না?! 
সত্যি বলি, এই কদিনেই
বেশ হয়েছে বাঁশ চেনা
ঠান্ডা লেগেও তাই বেচারা
একটুও আজ কাশছেনা। 
এই ঝামেলা হয়নি আগে
এবার প্রথম, লাস্টে না
ফিউচারেতো হয়নি বটেই
কিংবা রিসেন্ট পাস্টে না।
শক্ত এমন রোগ সারাতে
লাগবে মামা, ভাস্তে না
তাই নিরুপায় খুঁজছে উপায়
ভীষণ জোরে, আস্তে না।
বলিই তবে স্বপ্নাহত
কি ভেবে আর হাসছে না
ক্লাশ টাইমে আগের মত
ঘুম ইদানীং আসছেনা। 

