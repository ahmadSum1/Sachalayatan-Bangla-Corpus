উপসংহারহীন শিরোনাম



লাল গালিচা নোংরা করে
কুত্তা যখন হাইট্টা যায়
দেইখ্যা সেটা আজ কি তোমার
বুকটা ক্ষোভে ফাইট্টা যায়?
কওতো দেহি ডান হাতটা
বুকের ওপর চাইপ্যা কও
দাঁড়িপাল্লায় মাপ না দিয়া
নিজের বোধে মাইপ্যা কও।
লাল সবুজে মুখ লাগাইয়া
কুত্তা যখন চাইট্টা যায়
চর্বি জমা তোমার মনে
একটু কি দাগ কাইট্টা যায়?
সামনে অগর যাবার আগে
পায়ের জুতা খুইল্যা যাও
বাপ দাদাগো ঘামের গন্ধ
চাঙের উপর তুইল্যা যাও।
লাল্টু তুমি ভুইল্যা গেছো
কুত্তাগুলান কই ছিলো
সাইত্রিশখান বছর আগে
ওদের  কি হাল হইছিল।
'মুক্তি' নামের চিল্লানিতে
ঘুমটা অগর ছুইট্টা যায়
আমার ভাইয়ের ধমকানিতে
এক্কেবারেই ফুইট্টা যায়।
অগর কাছেই আজকে তুমি
দুই পা ধরে মুক্তি চাও
বাইচ্যা থাকার জন্য আবার
পরামর্শ, যুক্তি চাও।
বুঝতেসো কি নতুন করে
আগুন আবার লাগতাসে?
একাত্তরের আলী আমান
আজকে আবার ডাকতাসে?
আমার ক্ষেতের আইল দিয়া আজ
ক্যাম্নে দেখি হাইট্টা যায়
ঢিল লাগামু আবার জোরে
কপাল জানি ফাইট্টা যায়।

