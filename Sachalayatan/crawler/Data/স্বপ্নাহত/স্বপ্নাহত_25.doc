রাজাকার বধাবলী - ৩



শেষ কিছুদিন পত্রিকাতে ছাপছে এসব কী স্টোরি
আপনে নাকি ভুইলা গেছেন এক বছরের হিস্টোরি?
তার আগে আর তার পরে যা, আসছে যখন যাই মনে
বইলা গেছেন, কিন্তু খালি একটা বছর নাই মনে?
শুইনা বড় দু:খ পেলাম, লাগলো বুকে কিক মতো
আপনে জনাব সুস্থ্য আছেন? হইতেসে ঘুম ঠিক মতো?
ভুইলা গেলে অতীত নিজের, হোকনা যতই কেস বাসি
ক্যামনে ফিরায় আনতে হবে সেইটা জানে দেশবাসী 
যা রটে তার সব ভুয়ামি, সব কিছু হয় গুল; তা' না
তারচে' বরং থাকতে স্মরণ কিনেন খাতা রুলটানা
সেই খাতাটায় ডেইলি বাপের নাম লিখে যান তিনশোবার
এইটা জানেন সব সময়ে যায়না ভালো দিন সবার ?
নইলে যেদিন বদ বাঙালি করবে জুতা খুইলা দান
পাঙ্গা খায়া নামটা বাপের সেদিন যদি ভুইলা যান?

