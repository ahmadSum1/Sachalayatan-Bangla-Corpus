দেখতে বড় কষ্ট হয়! 



জিন্নাহ টুপির তলায় যখন মিচকা হাসি পষ্ট হয়
কই ঈমানে, দেইখ্যা সেটা আমার অযু নষ্ট হয়।
যায় যত দিন বাংলা ভুলে উর্দু তাদের চোস্ত হয়
মানচিত্রের মাংস খায়া তাদের বুকে গোস্ত হয়। 
হায়রে আশা! যেই না বিচার আমার হাতে ন্যাস্ত হয়
ফেব্রুয়ারীর পঁচিশ তারিখ  "বিশেষ মহল" ব্যস্ত হয়। 
কি আসে যায় দূর্নীতিতে প্রথম নাকি ষষ্ঠ হয়
ভাইয়ের খুনের বদলা ভুলে, দেশই যখন ভ্রষ্ট হয়। 
নিজের প্রতি লজ্জা, ঘৃণায় মুখ হতাশায় স্পষ্ট হয়
আয়নাতে রোজ ব্যর্থ মানুষ দেখতে বড় কষ্ট হয়! 

