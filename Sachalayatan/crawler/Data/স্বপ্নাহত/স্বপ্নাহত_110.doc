ছন্দ জট - ১.১



আজ মন খারাপের রাত
দখিন পাশের জানলা মেলা
বৃষ্টি অলস করছে খেলা
মেঘ স্মৃতিদের কান্না চুরি
মনটা হঠাৎ ইচ্ছে ঘুড়ি
আমার আঁধার ঘরের আলোয়
বাড়াও তুমি হাত
আজ মন খারাপের রাত।
মন ছটফট টুকরো কথা
ব্যস্ত সময়, নির্জনতা
বৃষ্টি জলে বেড়ায় ভেসে
বিষণ্নতা একটু হেসে
হাত বাড়িয়ে আঁকড়ে ধরে
ক্লান্ত মনের ছাদ
আজ মন খারাপের রাত।
একটি বিকেল, একটু হাসি
একটু ভালো বাসাবাসি
চোখের তারায় একটু আলো
ঠোঁটের ভাঁজে তিলটা কালো
অঝোর ধারায় বৃষ্টি বাড়ায়
বাড়ায় অবসাদ
আজ মন খারাপের রাত। 
............................................................
১৯-০৫- ০৮ , সোমবার
রাত সাড়ে তিনটা

