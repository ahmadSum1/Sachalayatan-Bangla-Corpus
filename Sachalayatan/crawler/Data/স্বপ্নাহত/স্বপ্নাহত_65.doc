ছন্দ জট - ১.৩



১.
বৃষ্টির শব্দেরা টুপ্টাপ পড়ে যায়
ভোরবেলা শিউলীরা চুপচাপ ঝরে যায়
বুকে জমা সময়েরা তাও নাকি মরে যায়
ভুল করে স্মৃতিগুলো মাঝে মাঝে নড়ে যায়
সময়ের জানলাতে পর্দাটা সরে যায়
এলোমেলো "তুমি" এসে অগোছালো করে যায়। 
২.
বৃষ্টি পড়ে টুপটাপ টুপটাপ
জানলা দিয়ে দৃষ্টি মেলে
বৃষ্টি দেখি চুপচাপ।
বৃষ্টি পড়ে ঘাসের ডগায়,ফুলের পরে
কেউ জানেনা মনের মেঘে
নিত্য কত বৃষ্টি ঝরে।
ঐ আকাশে মেঘ ফুরোলেই বৃষ্টি থামে
এই আকাশে টিপটিপিয়ে
বৃষ্টি তবু বৃষ্টি নামে।
বৃষ্টি পড়ে টূপটাপ টুপটাপ
চোখটা ভিজে, গালটা ভিজে
মনটা ভিজে চুপচাপ। 
একটা কথাঃ  প্রথমটা নতুন, দ্বিতীয়টা পুরোনো। 

