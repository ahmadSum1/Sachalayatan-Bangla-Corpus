সবতে খাড়ান জামাতে



ভাই-বেরাদর,বোনটা নিয়া
একটু শোনেন মনটা দিয়া
আপনি কি চান দুই জীবনেই
ফায়দা বহুত কামাতে?
তাইলে এত চিন্তা কিসের
সবতে খাড়ান জামাতে।
ঐ যারা  সাঁই মূর্তি গড়ে
বে শরীয়ত ফুর্তি করে
দেশ থেকে সেই সব নালায়েক
আজকে হবেই থামাতে
চাঁন তারা তাই সাক্ষী রেখে
সবতে খাড়ান জামাতে।
কোন শালা আজ ভন্ড বলে
একাত্তরের গন্ডগোলে
আমরা কজন নাই খাড়ালে
পারতো কি কেউ থামাতে?
ঐ পাকিদের নরম গদির
ওমটা ছেড়ে নামাতে?
তাই বলি চোখ বন্ধ করে
অযথাই না সন্দ করে
আসছে এবার ইলেকশনে
ভোটটা দিয়েন আমাতে
দেশের এমন দুর্দিনে ভাই
সবতে খাড়ান জামাতে।

