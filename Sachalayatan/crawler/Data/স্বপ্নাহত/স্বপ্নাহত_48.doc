অর্বাচীনের নির্বাচনী ছড়া - ০২ (আমরাও তো দেশ গড়েছি!)



একাত্তরে একটু না হয়
জান বাঁচাতে বেশ ধরেছি
মানুষ হয়েও পাক কুকুরের
নাপাক সরু লেজ ধরেছি
ভাইকে মেরে শেষ করেছি
মুক্তি নিরুদ্দেশ করেছি
আপনি মহান, তারপরও তাই
পাপ পুড়িয়ে less করেছি
ফ্ল্যাগ লাগিয়ে গাড়ির ডগায়
উন্নতিও বেশ করেছি
দেশের মাথা, কেশ ধরেছি
শুরুর ভুলেও শেষ ধরেছি
দূর অতীতেও পাশেই ছিলেন
আর্জি এ তাই পেশ করেছি
ভোটটা দিয়েন এইবারও ভাই
আমরাও তো দেশ গড়েছি!  

