নির্বোধ



মেঘেদের কর্ষণে বৃষ্টি এল। সেই বৃষ্টিতে শহরের সব নালা উপচে উঠে এল জলজ কীট। তাদের অবিশ্রান্ত লং মার্চ চলল দুইদিন ধরে। এর মাঝে কারো আয়ূচক্র ফুরোলো, কেউ কেউ টিকে থাকলো শেষতক। ভাঙা রাস্তায় উঠে পড়েছিল যারা, নুড়ি খুবলে বেরিয়ে আসা সুড়ঙের ভেতরে যারা আশ্রয় নিয়েছিল আপাত অন্তহীন জল কুয়োর বিভ্রম তাদের অহংকারী করেছিল নিজস্ব স্বচ্ছ জলাধারের মালিকানা ভাবনায়। সেই সব বুদ্ধিমান গেরস্তেরা পরবর্তী আলো ঝলমলে সকালে আবিষ্কার করল টিকে থাকার জন্য নালা-ই শ্রেয়তর আবাস। খাদ্য মেলে সেখানে; পানি শুকোয় কদাচিৎ।

