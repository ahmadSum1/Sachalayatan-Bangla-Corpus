ভালো লাগে না অভিমান, এই নগরে



সূর্য! সূর্য! সূর্য!
মেঘ-পাড়-আকাশ ভাঙা সোনালী রোদ্দুরে ধূসর কুয়াশা কেটে যাক। তুমি এসো, এসো দিগন্তে, এসো ভোরে, বিকেলে, সন্ধ্যায়, মধ্যরাতে। এসো যুবক ও যুবতীর ভালোবাসায়, হাসিতে, জামার আস্তিনে। কত বছর এই নগরে রোদ হাসে না। কত কত বছর বলো?
অথবা এসো না। বিবর্ণ, মৃত্যুময় শহরের পথে পথে দেশলাই বারুদে, ফুলকিতে আগুন জ্বলে উঠুক আরো আরো উজ্জ্বল হয়ে; এক একটা সূর্য হয়ে বিচ্ছুরণে রাঙিয়ে দিক পুরোটা শহর।
প্রিয় সূর্য, তোমার অভিমানের নিকুচি করি।

