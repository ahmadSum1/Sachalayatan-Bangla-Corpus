শান্ত বারুদ



একাত্মবোধ, ভ্রাতৃত্ববোধ
ভেজা বেড়াল! ঢের শুনেছি তোমার ভাষণ
শুনতে-শুনতে ক্লান্ত মানুষ
        জাগবে ক্রোধ, নেবেই শোধ।
উন্নয়নের জোয়ার আসবে, দেশও ভাসবে?
ইশতেহারের ধারায় ধারায় মিথ্যের জৌলুস।
রোসো! বেঁফাস মুখে ফাঁস পরাবে
        ক্রুদ্ধ শুদ্ধ ক্লান্ত মানুষ।
বেশ তো আছো, ধর্মে নাচো কর্মে বাঁচো
অনুচরের ঢোলক বাজে, নিজেও বাজো
চোর-ছ্যাঁচোড়ের সম্প্রীতিতে হাতাহাতি
        নিজেই কাজী-উজির সাজো।
দেখতে-দেখতে ক্লান্ত মানুষ
ক্লান্ত, পরিশ্রান্ত-বিভ্রান্ত মানুষ
        … শান্ত , এখনো শান্ত।

