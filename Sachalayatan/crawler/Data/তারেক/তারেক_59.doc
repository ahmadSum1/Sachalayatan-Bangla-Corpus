ছবি ব্লগঃ রাপ্পাতাপ্পা



ভাইবোনদের মধ্যে মেজাপুর সাথেই আমার খাতির এবং শত্রুতা ছিলো সবচেয়ে বেশি। ছোটবেলায় কেউ যদি জিজ্ঞেস করতো তোমার সবচেয়ে অপছন্দ কাকে?আমার নিঃসংকোচ জবাব ছিল মুন্নী শাকচুন্নি কে। ওর আরেকটা ডাকনাম ডেইজি। কিন্তু এত সুন্দর নামে প্রায় কেউই তাকে ডাকে না আর।
মুন্নীর পায়ের গোড়ালিতে তিল আছে। মনে আছে, ছোটবেলায় ও আমাদের সবাইকে সেটা দেখাতো আর বলতো, আমি একদিন বিদেশ চলে যাব। পায়ে তিল থাকলে নাকি লোকে বিদেশ যায়। আমার যে কী ভীষণ হিংসে হতো তখন। চুলে চুইংগাম লাগিয়ে দেওয়া টাইপ হিংসে।
ওর যখন বিয়ে হয় আমি তখন ক্লাস এইটে পড়ি। আমি এইচ এস সি তে পড়ার সময় দুই বছরের রাইসাকে নিয়ে একদিন ওরা সত্যি সত্যি ক্যানাডায় চলে গেলো । ২০০৬ এর জুনে রাইসার একটা ছোট্ট ভাই হয়েছে। রাফিদ নাম, এমনিতে রাপ্পাতাপ্পা। পিচকি টাকে নিয়ে গত নবেম্বরে বেড়াতে এসেছিলো সবাই। ওদের রিসেন্টলি তোলা কিছু ছবি পেলাম। পিচ্চিগুলোকে খুব মিস করছি
১.
২.
৩.
৪.
 
