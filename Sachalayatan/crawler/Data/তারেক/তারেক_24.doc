খুন করবে ঈশ্বর, আমি কেন নয়?



যদি দেখ মরে গেছ তো খুন হয়ে যাও
মৃত্যুর অনেক উপায় আছে - তুমিও জানো
শুধু বেছে নেবে পছন্দমতো
নীরব মৃত্যু চাইতে পারো
নৈঃশব্দের ছন্দপতন ঘটাতে যে আসে
কিংবা দগদগে ক্ষতের মুখে নীল মাছি
ধমনী দিয়ে বেরিয়ে আসছে উড়ন্ত রক্ত
সাদামাটা দড়িতেও ঝুলে পড়তে পারো
ইচ্ছামৃত্যুর রঙ বাছাইয়ের স্বাধীনতা ঈশ্বর দিয়েছেন
আর স্বর্গীয় উদ্যানে মাতাল হবার রসদ
পৃথিবীটা অনেক পুরনো
শত শত বছর ধরে এখানে জন্মের পুনরাবৃত্তি ঘটে যাচ্ছে
মৃত্যুও নিয়তিবাদে আক্রান্ত... একমাত্র স্থির সত্য
বিকেলেই হয়তো একটা বাস চাপা দিয়ে যাবে
কিংবা ভূমিকম্পে মারা পড়তে পারো
হৃদপিন্ড অবরোধ করে বসতে পারে যখন তখন
তাই কফিন খোলা রাখাই ভালো
যদিও এগুলো করুণাময় ঈশ্বরের খেলা
ক্ষমতাবানের ইঁদুর হত্যার মতো
অনুশোচনার বদলে হাত ধুয়ে নিলেই চলে
তবুও সুযোগ দিও না
হাতে ছুরি রেখ, পকেটে ঘুমের বড়ি
পানপাত্রে মৃত্যুন্মুখ বিষাদ
তুমি ছাড়া তোমাকে হত্যা করবার অধিকার আর কারো নেই

