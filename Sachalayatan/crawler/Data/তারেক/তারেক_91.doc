না ইচ্ছা মৃত্যু



জীবনের জন্য পানি, আফ্রিকা
১.
আমরা এ মৃত জনপদের মড়াখেকো শকুন
আমাদের ডানা নেই, দু’পায়ে হেঁটে নোংরা ঘাঁটি
কুৎসিত নখর ধারালো, অস্থির চোখ শুধুই মড়া খোঁজে।
২.
ক্রমাগত মৃত্যুর মিছিল শেষ হবে অঘ্রাণে
তারপর ফসলের মাঠ জুড়ে সোনালী ধান
এই মৃত হৃৎপিন্ডগুলি সচল করে
নষ্টযন্ত্রেরা উঠে দাঁড়াবে আবার।
আমরা শকুনেরা,
আরও একটি তীব্র মহামারীর খোঁজে
পাড়ি জমাবো দূরে।
৩.
মৃত্যু হোক মঙ্গায়, বাংলায়, আফ্রিকায়
মৃত্যু হোক পানির অভাবে, পাঁজরার অস্থি গুনে
শিশুর, বৃদ্ধার কিংবা স্ফীতা প্রসূতির।
আমি প্রচন্ড স্বার্থপর মানুষ। আমার আনন্দ, সুখের ভাগ কাউকে দিতে রাজি নই। কিন্তু কষ্টটুকু সবার জন্য। যখন কষ্ট পাই, চাই আমার চারপাশের সবাই কষ্ট পাক।
একটু ঢুঁ মেরে আসবেন কি?  ওয়াটার ফর লাইফ
 
