আসুন অপেক্ষাকে ছোট করে আনি



মুক্তিযোদ্ধা এ জে এস এম খালেদের চিকিৎসার ব্যাপারে এখন প্রধানমন্ত্রীর ত্রাণ তহবিল ও মুক্তিযোদ্ধা কল্যাণ সংসদ হতে সাহায্যের জন্য আবেদনপত্র রেকমেন্ডেশনের প্রক্রিয়া চলছে। এর সম্ভাব্য প্রাপ্তি সম্পর্কে আমাদের ধারণা, সেটি প্রয়োজনের দশ বা বারো ভাগের একভাগ হতে পারে। কিন্তু আমাদের উদ্যোগ কি এখানেই থেমে থাকবে? 
বাকী টাকা কীভাবে যোগাড় হবে এ ব্যাপারে আমাদের করণীয় কি সেটি সম্পর্কে একটা সম্মিলিত উদ্যোগ প্রয়োজন। আমরা প্রাথমিক ভাবে যা ভাবছি তাতে মাঠ পর্যায়ে কালেকশন না করলে আর কোন ভাবে যোগাড়ের সম্ভাবনা দেখছি না।
মাঠ পর্যায়ে কাজ করতে হলে আমাদের বেশ কয়েকটি গ্রুপে ভাগ হয়ে কাজ করতে হবে। সেই গ্রুপে কাজ করার মতো লোকবল এখনো আমাদের হাতে নেই। এর জন্য প্রয়োজন ব্লগারদের স্বতঃস্ফূর্ত ভাবে এগিয়ে আসা। এ কাজটিও দেরী না করে দ্রুত শুরু করা দরকার। 
আজকে প্রথম আলোতে একটি ছোট নিউজ ছাপা হয়েছে। তবে আমরা চাচ্ছি অন্য কোন দৈনিকে কোন একজন বিখ্যাত ব্যাক্তিকে দিয়ে একটি লেখা লেখাতে। এ ব্যাপারে যোগাযোগের চেষ্টা চলছে। এই বিষয়ে আপনাদের কোন পরামর্শ থেকে থাকলে বা কোন ধরণের পরিচিতি ব্যবহার করা সম্ভব হলে সেটি আমাদেরকে জানানোর জন্য অনুরোধ রইলো। আমরা অন্যান্য প্রিন্ট ও টিভি মিডিয়ায় যোগাযোগ করেছি। এ ব্যাপারেও আপনাদের কোন পরামর্শ থেকে থাকলে আমাদেরকে জানাতে অনুরোধ করছি।
মুক্তিযোদ্ধা খালেদ-কে নিয়ে একটি ডকুমেন্টারি তৈরী করা হচ্ছে মূলতঃ প্রবাসীদের কাছে উপস্থাপন করার জন্য। এর মধ্যে বেশ কিছু কাজ এগিয়েছে।
বড় কাজগুলোর সূচনা সাধারণত ছোট করেই শুরু হয়। এজন্য শুধু আমাদের প্রয়োজন একটু নড়েচড়ে বসার, একটু উঠে দাঁড়ানোর। আসুন আমরা স্বপ্ন দেখি একজন সুস্থ প্রাণবন্ত এস এম খালেদ-কে।

