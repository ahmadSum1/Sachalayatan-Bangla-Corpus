অত্যাচারীর বিচার হবে



শুনেছিলাম সেই সে কবে, রাষ্ট্র নাকি লড়বে,
আঙ্গুলেতে জয় দেখানো কাদের বোধহয় মরবে
কদিন ব্যাপক উথাল পাথাল সবই এখন  ঠান্ডা।
আম জনতার মাথায় কেবল সদাই পিটছে ডান্ডা।।
কামার নামের চামার শুনছি ছিলো দুধের শিশু??!!
হয়তো স্বপ্নে মুক্তি দেখে করেই ফেলতো পিসু  (হা হা) 
দেশটি আমার বড়ই সরেস কিচ্ছু মনে রাখে না
ইতিহাসটা ভালো করে কোথাও লেখা থাকে না 
আশায় ছিলাম বেঈমানদের দ্রুতই হবে বিচার 
কিন্তু দেখি ওঝা নিজেই ভুতের ভয়ে নাচার
হেফজু বুড়োর দাবী নিয়ে মন্ত্রীরা সব মেতে
বিচার কোথায়? আওয়াজ দিলে যান কেবলই চেতে-
গদির দিকেই সকল নজর কাজের বেলায় চোট্টা
ফাঁকি মেরে কেন ভাবেন পেয়েই যাবেন ভোটটা?
সময় আছে এই বেলাতে কষে লুঙ্গি বেঁধে নিন
পালের গোদা কিংবা চেলা সবকটাকে ঝুলিয়ে দিন..........

