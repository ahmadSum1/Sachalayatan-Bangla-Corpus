সিগারেট দিন



পাতাবিড়ি ভোর
ঠোঁটের দু-ফাঁক খোলে দিবসের জ্বালাময় ডোর
নিকষ রাতের শেষে নেমে আসে পাতাবিড়ি ভোর
ক্যাপস্টেন সকাল
বাধ্যতামুলক ফাটে জীবনের ক্লান্ত কপাল
ফাড়া নিয়ে তাড়া দিয়ে দ্রুত হয় ক্যাপস্টেন সকাল
গোল্ডলিফ দুপুর
হতাশার ঘামে ভরা জীবনের পুকুর
প্রহর খসিয়ে আসে গোল্ডলিফ দুপুর
বেনসন বিকেল
ধোঁয়া ওড়া চা আর ব্যার্থতার হয় আস্তর নিকেল
আলস্যের আমুদে হাওয়া ছাড়ে বেনসন বিকেল
রথম্যান্স সন্ধ্যা
সময় থেমে থাকে, সৃস্টির হাত বিকলাঙ্গ বন্ধ্যা
খোলামেলা আড্ডা ছাড়া পার হয় রথম্যান্স সন্ধ্যা
ডানহিল রাত
তারপর জড়ো হয় কালোর আঘাত
একান্ত রুমাল ছুঁড়ে  ডানহিল রাত
২৮-০৯-১৯৯২

