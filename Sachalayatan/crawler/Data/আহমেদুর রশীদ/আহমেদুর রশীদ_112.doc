মানুষগুলো চলে যাচ্ছে



পরিচিত মানুষগুলো, নির্দেশনার আলোগুলো একে একে চলে যাচ্ছে পৃথিবী ছেড়ে।গতকাল গেলেন শ্রদ্ধেয় বজলুর রহমান।
রমনা এপার্টমেন্ট কমপ্লেক্স থেকে আমরা ফিরছিলাম।রাত তখন ১১টা-সোয়া ১১টা হবে।কমপ্লেক্সের গেটে দেখি মতিয়া চৌধুরী কিছু খুঁজছেন।আমাদের গাড়ি থামিয়ে বললেন,আমাকে একটু বারডেমে ড্রপ করে দাও।আমার হাসব্যান্ড খুব অসুস্থ।ঝড়ের বেগে গাড়ি পৌছে গেলো বারডেমে।কার্ডিয়াকের সামনে টিভি ক্যামেরার ফ্লাস লাইট।পরিচিতজনদের ভীড়।একটু পরেই ডাক্তার এসে বললেন, আর নেই।
বজলু ভাইয়ের প্রতিবেশী হওয়ার সুযোগ হয়েছিলো আমার কিছুদিন। রমনা এপার্টমেন্ট কমপ্লেক্সে আমরা একবছর ছিলাম।  কমপ্লেক্স সোসাইটির প্রেসিডেন্ট ছিলেন বজলু ভাই।বজলু ভাই মাঝেমধ্যেই সবাইকে নিয়ে আড্ডায় বসতেন।শত ব্যস্ততার মাঝেও  সবার সাথে পিননিকে যেতেন।এই কিছুদিন আগে স্টার কাবাবে সবাইকে দাওয়াত করে খাইয়েছেন।এখন কমপ্লেক্সের বাসিন্দা না হওয়া সত্বেও পরিজন থাকার সুবাদে আমরাও সেসবে সুযোগ মতো হাজির থাকতাম।
নিরীহ বিনয়ী ছিমছাম বজলু ভাইয়ের ভেতরে ছিল প্রজ্ঞা ও দ্রোহের আগুন।এই আগুনের তাপ আমাদের পোহানো প্রয়োজন।

