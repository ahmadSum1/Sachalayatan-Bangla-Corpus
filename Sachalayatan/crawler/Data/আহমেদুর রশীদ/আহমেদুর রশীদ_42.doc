বইমেলা প্রতিদিন ৩



কত ধরনের মানুষ আসে মেলায়।কেউ আসে ঘুরতে, কেউ আসে সময় কাটাতে।শুধুমাত্র মেয়েদের দেখা যাবে-এই আশাতেও আসে অনেকে।পাঠকরা আসে খোঁজ নিতে।মেলায় এখন এই পর্বটা চলছে।
ঢাকায় এখন সব মাঘে শীত আসে না ওয়েদার।সকালে শীত তো রাতে গরম।
মেলায় সচলদের উপস্থিতি তুলনামুলক এখনো কম।গতকাল দেখা পেলাম নজরুল,এনকিদু,বেক্কল ছড়াকার আর মুজিব মেহেদির।গৌতমের আসার কথা ছিল-হয়তো টি এস সি পর্যন্ত এসে আটকে গেছে, মেলায় আর ঢুকতে পারেনি।নজরুল,এনকিদু বেশ কিছু ছবি তুললো কাল-আমার মেইলে পাঠানোর কথা রাতেই।কিন্তু ইনবক্স এখনো দেখছি খালি।নজরুল অবশ্য বেশি ছবি তুলে নাই,কারণ ওর ডিজিটাল ক্যামেরায় রিল কম ছিল।
একটা ব্যপার লক্ষ্য করলাম,লেখকের সাথে প্রকাশকের সম্পর্কটা বেশির ভাগ ক্ষেত্রেই ভাল থাকে না।একধরনের ভুল বুঝাবুঝি এই মন্দের দেয়ালটা তৈরী করে।লেখকরা মনে করেন-প্রকাশকরা ইচ্ছা করেই বই সময়মতো বাজারে আনেন না,সংখ্যায় কম দেন.....ইত্যাদি ইত্যাদি।কিন্তু একটা বই প্রকাশ করতে কত যে ঝক্কি পোহাতে হয়-সেটি প্রকাশক ছাড়া আর কেউই টের পান না।পেস্টিংয়ে ভুল হয়,ছাপা উল্টা হয়,ভাজ করতে গরমিল বাঁধে এবং সর্বশেষ মহা ক্ষমতাধর বাঁধাইকারদের পাল্লায় পরে ঘোলপান -যার পরিনতির আরেক নাম গচ্ছা।আসলে জাতি হিসাবে আমরা প্রচন্ড সাহসী।প্রলয়ংকরী সিডরে বিধ্বস্থ হয়েও এদেশের মানুষ যেমন করে আবারো ঘুরে দাঁড়ানোর স্বপ্ন দেখে, অনেক প্রকাশকও তেমনি বারবার ভেঙেচুড়ে যাবার পরও দায়বদ্ধতার অংগীকার থেকে স্বপ্নের বীজ বুনে -একটি সুন্দর বাংলাদেশের প্রত্যাশায়। 

