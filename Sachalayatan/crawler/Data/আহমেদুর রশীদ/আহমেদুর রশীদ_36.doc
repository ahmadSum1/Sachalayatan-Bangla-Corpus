বইমেলা প্রতিদিন ৯




মিটার যাচ্ছে বেড়ে
মেলার স্টলটা ঘিরে
বইগুলো খুব দ্রুত আনা দরকার...
একজন প্রকাশক যদি জানুয়ারির মধ্যে অন্তত ছাপানোর কাজটা শেষ করতে পারেন,তাহলে মেলার বেনিফিটটা তিনি মোটামোটি হলেও অর্জন করেন।কিন্তু আমাদের হলো হা অবস্থা।জানুয়ারিতে মাত্র পাণ্ডুলিপি প্রাপ্তি ঘটে।কিন্তু যতটা পাণ্ডুলিপি তার সিকি ভাগ কম্পিউটার না থাকায়- কম্পোজ,কারেকশন,মেকাপের একটা জট লেগে যায়।লেখকরা মন খারাপ করেন।যাদের প্রথম বই,তাদের অস্থিরতায় আমি ভেতরে ভেতরে দুমড়ে-মুচড়ে যাই।তারপর প্লেট-প্রেস পর্বটা নগদের জোরে দ্রুত উতরে গেলেও সবশেষ ধরাটা খেতে হয় বাইন্ডারের দরবারে।হাজার তাগাদা,শত দেন-দরবারেও তারা সিডিউল নামক শব্দটাকে একটুও ভালবাসেনা।
মাঝে মধ্যেই তাই ভাবি,দায়বদ্ধতার মানে আসলে কী?এই যে শুদ্ধস্বর মন জোগাতে নয়,মন জাগাতে বই বের করে,করতে চায় এর পরিনতি আসলে কোথায়?বছর কয়েক প্রবল উৎসাহ দেখিয়ে হঠাৎ করে নিভে যাওয়া?যেমনটি গিয়েছে  অনেকে।আমি এমনটি ভাবতেও পারিনা।আপনাদের পরামর্শ চাই,টিকে থেকে বিকশিত হতে পারার কৌশলগত ব্যাপারে   আমার কী কী কর্মপরিকল্পনা গ্রহণ করা উচিত।
মেলার উপস্থিতি গতকালও খুব একটা বাড়েনি।১৩/১৪ তারিখে বাড়ার সম্বাবনা আছে।বিক্রি হোক আর না হোক শুদ্ধস্বর এর সামনের আড্ডাটা সবসময় জমজমাট থাকছে।শুদ্ধস্বর  থেকে যেসব বই বিক্রি হচ্ছে-সেসবের সাথে ফ্রি দেয়া হচ্ছে যুদ্ধাপরাধীদের বিচারের দাবীতে দুই রকমের আকর্ষণীয় স্টিকার।আশা করছি আগামী শনিবার থেকে তিন রকমের স্টিকার দেয়া যাবে।
মেলা প্রাঙ্গনে আজ দেখা হয়ে গেলো জফির সেতুর সাথে।গতকাল মাত্র সেতু নামের আগে ড ফোটা লাগানোর অধিকার প্রাপ্ত হয়েছে।শেষবেলায় আড্ডায় এসে যোগ দিলেন রিটন ভাই আর মাযহার ভাই।কিন্তু কাফেলার সাথে জলজ্যান্ত লীলেন থাকার পরেও আজ আর কারো পাতেই জুটলোনা হট পেটিস,পোড়া ভুট্টা কিংবা চিংড়ির মাথা মায় টিএসসির চা-বিস্কুট পর্যন্ত।শেষমেষ থাকতে না পেরে,জায়গির ভাই টেনে নিয়ে হাতে হাতে তুলে দিলেন নোনতা বিস্কুট আর চা।
ছবির হাট থেকে চা খেয়ে বেরুনোর পর লীলেন দেখি খালি নাক টানে আর সর্দি লেগেছে-বারবার বলতে থাকে।আক্কেলমন্দকে লিয়ে ইশারাই কাফি।নজরুলের কল্যাণে আমরাও বুঝে গেলাম এর মানে।কিন্তু কপালে না থাকলে যা হয়-ততণে সাড়ে দশটা বেজে গেছে।    

