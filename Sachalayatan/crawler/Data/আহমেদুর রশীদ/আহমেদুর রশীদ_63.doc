আজিজ মার্কেটের ভূত-ভবিষ্যত



আজিজ মার্কেটের সাথে আমার পরিচয় ৯১সালের দিকে।
 তখনো পিজি মার্কেটের সিলভানার (তখনকার সিলভনার খাবারের টেস্ট সত্যিই মনে রাখার মতো) পাশের করিডোরে মতো জায়গায় লিটল ম্যাগ বিক্রি হতো। একদিন হঠাৎই চোখে পরলো একটা ছোট্ট বইয়ের দোকান। উকি দিয়ে মাথা খারাপ হবার মতো অবস্থা। তারপর নিয়মিত আসা যাওয়া। এরই মাঝে সেই দোকানের পার্টনার হওয়া। কিন্তু দীর্ঘ দিন পরেও পার্টনারশীপের অস্থিত্ব টের না পেয়ে অনেক কসরতের পর শেষ পর্যন্ত বাধ্য হয়ে ঢাবি'র দুএকজন ছাত্রনেতার বদান্যতায় সেই বন্ধন ছিন্ন করা।  তারপর অনেকদিন ক্ষোভে আর আজিজ মুখো হইনি।
কিন্তু নাড়ের টান ছিন্ন করি কী করে? তাই আবারো ফিরে আসতে হয়েছে এই অজিজ মার্কেটে। আমি যখন আজিজে আস্তানা গাড়ি-ততদিনে বাহার ভাইয়ের নিত্য উপহার (নিত্যপ্রকাশ=ব্যার্থতা=নিত্যউপহার) এর রমরমা ।এরপর থেকে একটা দুইটা করে করে এখন আজিজে কাপড়ের দোকানের ঠাঁই নাই ঠাঁই নাই অবস্থা। খুব সম্প্রতি অনেক পুরনো প্রতিষ্টানকে মালিক উঠে যাবার নোটিশ দিয়েছেন। আমাদের মতো অনেকের ভাড়া প্রত্যাশার বাইরে বাড়িয়ে দেয়া হয়েছে। কারণ ঢাকার অনেক চেইন শপ আজিজে তাদের শোরুম  খোলার জন্য নাকি কাড়ি কাড়ি টাকা নিয়ে লাইন দিয়ে দাঁড়িয়ে।
কিন্তু সমস্যায় পরেছি আমরা যারা এই মার্কেটে প্রিন্টিং এজেন্ট কিংবা ছাপোষা প্রকাশকের কাজ করি তারা। এই উর্দ্ধমুখি ভাড়া আর কাপড়ের ভীড়ে আমরা কি টিকে থাকতে পারবো? কি হবে আজিজের আড্ডা গুলোর আর তার নাম-বদনামের?(দোহাই একুশে টিভি তে "আজিজ মার্কেট" দেখে কেউ কোনো ধারনা নিবেন না)।    

