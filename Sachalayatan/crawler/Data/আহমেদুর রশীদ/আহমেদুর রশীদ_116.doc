সমপ্রীতি বানান করে পড়তে পারে



আমার পিঠাপিঠি দুই মেয়ে।দুইজনই নালন্দার ছাত্রী।সমপ্রীতি মন্জরীতে আর সুপ্রীতি কিশলয়ে।
শুক্রবার দুপুরে ওদেরকে নিয়ে বইমেলায় গিয়েছিলাম।দুইজনই নেড়েচেড়ে দেখে,বেছে,পছন্দ করে বেশকিছু বই কিনেছে।বুঝলাম এখন থেকে  পছন্দের শেয়ার করতে হবে আরো দুইজনের সাথে।
রাতে বাসায় ফিরেই আমাকে বসতে হলো ওদের সাথে।নতুন বই নিয়ে দুইজনের উত্তেজনার শেষ নেই।হঠাৎখেয়াল হলো সম্প্রীতি অক্ষর উচ্চারন করে করে পড়ার চেষ্টা করছে ।নালন্দায় বাচ্চাদের হোমওয়ার্ক দেয়া হয় না।আমাদের অগোচরেই কখন ও বানান করে পড়তে শিখেছে আমরা তা টের পাইনি।
আমি আর আমার বউ স্মৃতি হাতড়ে বের করতে চেয়েছি-আমরা কবে পড়তে শিখেছি।পারিনি।
আমরা আমাদের প্রথম সন্তানের পড়তে পারার দিন-মাস চিন্থিত করতে পেরে যারপর নাই আনন্দ বোধ করছি।বিশেষ করে সময়টি যখন ভাষার মাস ফেব্রুয়ারি। 

