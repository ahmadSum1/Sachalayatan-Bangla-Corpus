বইমেলা প্রতিদিন ১



প্রকাশনা শুরুর ছয় বছরের মাথায় লিটলম্যাগ চত্বরের বাইরে স্টল পেয়েছে শুদ্ধস্বর।সেই সুত্রে উদ্বোধনী অনুষ্টানের একখানা আমন্ত্রনপত্র পেয়েছিলাম।সখ জেগেছিল যাবার।কিন্তু লিটলম্যাগ সম্পাদকদের আমন্ত্রণ না জানানোর কারণে...আমি প্রকাশক হিসাবে পাওয়া কার্ডটা ব্যাগে ঢুকিয়ে রেখে দিলাম।
মেলায় ঢুকতে ঢুকতে বেজে গেল সাড়ে সাতটা।এবার বাইরে রাস্তার দুইপাশেও স্টল বানানো হয়েছে।এরআগেও জলপাই সময়ত্তোর বইমেলায় মেলা বাংলা একাডেমী চত্বর থেকে বেরিয়ে এসেছিল রাস্তায়।
কোনবারই আমরা প্রথম দিন সাজিয়ে বসিনা।লিটলম্যাগে এবারো বসিনি।তবে প্রথমদিন এইবারের মতো ভিড়.....আগের বছরগুলোতে ছিল না।আমার মনে হচ্ছিল,এই মেলার কোথাও বুঝি প্রোথিত আছে আমাদের চেতনার নাভিমূল।
ছয় বছর ধরে প্রথমদিনের পরিদর্শনে লীলেন থাকে সাথে।এইবার আসেনি।আমি,নজরুল,অন্জন,মৃদুল,রায়হান আবির প্রথম দিনটা উদযাপন করেছি একসাথে।নজরুলের নির্দেশনা আর পরিশ্রমে শুদ্ধস্বরের স্টলের ডেকোরেশন হয়েছে অসাধারণ।আমাদের স্টলের সামনে আছে আড্ডামারার জায়গা।যেটি মেলার আর কোথাও নেই।এই স্টল থেকে যুদ্ধাপরাধিদের বিচারের দাবীতে স্টিকার বিতরণ করা হবে।

