বিভ্রম



ঘন অন্ধকার শ্রাবনের বন্ধ্যা দুপুরের সাথে যেতে
আমি দেখেছি হে ভ্রম তোমাকে
যেতে যেতে তুমি কোথায় হরিয়ে গেলে
আমি বিকেল সন্ধ্যা রাত
রাত তামাদি করে অঝোর বৃষ্টির ভোরে
আকাশ থেকে পেরে এনেছি মেঘরঙ
আমি খুঁজেছি তোমাকে
নিজেকে দুভাগ করে যৌথ জন্মন্ধ চোখে
মেঘের দুরন্ত ঘোড়ায় চেপে বিষুব রেখার দুইপাশে
শ্রাবণের আকাশ নেমে আসে মগজের কোষে
প্রকোষ্টে লম্পট চিত্রের ভ্রম
কখনো ল্যাম্পপোস্ট
কখনোবা শিংওলা হাতি
কিংবা মুন্ডহীন মোরগের যতি
বৃষ্টির প্রতিটি ফোটার পেছনে পিছু নিয়ে
আমি পাইনি খুঁজে হে ভ্রম তোমাকে

