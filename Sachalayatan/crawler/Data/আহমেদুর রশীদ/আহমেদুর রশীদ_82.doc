পুরনো স্বপ্ন



ওয়ার্ডরোব খুলে খুঁজেছিলাম কিছু পুরনো স্বপ্ন
কিছু শৈশবের,হাওড়ের কিছু আর কিছু ছিল মিছিলের   জলে ধোয়া
কোনটা লাল ছিল,কোনটা নীল
অনেকগুলো ছিল বর্ণহীন তাতানো আগুন
আমাদের নোনা ঘামে ছিল রক্তের স্বাদ
নিবিড় দুই হাতে নদীর উঠান
সূর্যের মগ্নতায় ছিল টুংটাং জলের সেতার
বহুদিন পায়ের নীচে পিষেছি চৈত্রের বিব্রত দুপুর
অবরূদ্ধ ড্রয়ার থেকে লাফিয়ে নেমেছে তেলাপোকা
স্বপ্ন ও পিঁপড়ের সারি  

