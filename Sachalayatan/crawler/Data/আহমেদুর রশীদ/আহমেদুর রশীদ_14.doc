দূঃখেরা দল বেধে আসে



ক.
আমার কিছু কথা আছে
কথা গুলো রেখে গেলাম নদীর কাছে
আমার কিছু ব্যাথা আছে
ব্যাথা গুলো উড়িয়ে দিলাম নীলাকাশে
আমি না হয় হারিয়ে গেলাম.............
খ.
মনের ভিতর আনাগোনা করে কত কী! ক্ষণে বসন্ত, ক্ষণে বর্ষা। নমস্যি বাংলা ব্লগ।  মনের এইসব আনাগোনাকে এখন মূহুর্তেই ছেপে ফেলা যায় এই ব্লগস্পটে। কত কত আনাগোনা একসময় লেখা হয়েছিল খাতায়-ডায়রিতে। দিন বদলের পালায় আজ আর খুঁজে পাইনা ওইসব। থাকলে হয়তো কিছু একটা নাম দিয়ে বই ছেপে ফেলা যেত। 
গ.
কলহের জের কোথাও কোনো জ্যামে আটকায় না। সবগুলো সড়কের সবগুলো সবুজ বাতি একে পথ ছেড়ে দেয়। সরব কলহ,নিরব কলহ দ্রুত ছুটে যায় ফাঁকা রাস্তা পেরিয়ে। পথ জুড়ে শুধু রেখে যায় দাগ,দগদগে ত। এইসব দাগ আর ত কী সব অদ্ভুত নাম ধারন করে মানুষকে নিয়ে যায় হাসপাতালে। মানুষ তারপর আস্তে আস্তে বিড়াল কিংবা মাছে পরিণত হয়। রক্তহীন ফ্যাকাসে ধুসর এইসব মানুষের জন্য তখন শুধু অপো করে কবর। হায় কলহ। চারিদিকে এত গভীর পরিখা খুঁড়ে অপেক্ষায় ছিলে বুঝি? এখন সুযোগ বুঝে পতপত করে উড়িয়ে দিচ্ছো নিজের পতাকা! নদীর পাড়ের মতো শব্দ করে ভেঙ্গে দিচ্ছো জমানো বিশ্বাস আর আস্থার পাড়।         
ঘ.
অনপুযুক্ত হয়ে গেছি পৃথিবীতে। কী বাইরে, কী ঘরে। হাটতে গেলে উস্টা খাই, বাসে উঠতে ধাক্কা খেয়ে নীচে পড়ে থাকি। ভাড়া ঠিক করে উঠলেও রিকশাওলার সাথে গোল বাঁধা থামেনা। আমার যারা কাজ করে কিংবা আমি যাদের কাজ করি-সবার সাথেই কেন না কেন জানি খালি ঘোলা হয় জল।   নিজেকে মনে হয় ক্রমশ নাট বল্টু খুলা এক ঝুলনি। যেন পুরা পৃথিবী একদিকে আর আমি আরেকদিকে।
ঙ.
ভাগ্যে বিশ্বাস করিনা। বিশ্বাস করি কর্মে। কিন্তু সত্য যা দেখছি, ভাগ্য অনুকুলে না থাকলে কর্মও উল্টা পথে হাটে।
চ.
হয়তো একদিন ইনবক্স খুলে দেখব নোটিশ। জনাব আহমেদুর রশীদ টুটুল সাহেব, আপনার লেখা  আর প্রকাশ করা হবে না। হাতে একটা কাঠি নিয়ে আমি তখন খুঁজে বের করবো একটা মাটির উঠান। কাঠি দিয়ে উঠানে আঁকিঝুকি করবো। আঁকা কিংবা লেখা কিছুই হবেনা। বৃষ্টি এসে ধুয়ে মুছে দিবে সব। আহা! বৃষ্টি যদি ধুয়ে দিয়ে যেত...............       

