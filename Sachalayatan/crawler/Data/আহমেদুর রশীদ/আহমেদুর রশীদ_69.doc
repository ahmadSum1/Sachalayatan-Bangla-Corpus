যদি তুমি যেতে চাও তবে যেতে পারো



যদি তুমি যেতে চাও তবে যেতে পারো
যতটুকু পথ পাড় হলে পরে
তুমি ফেরাবে আষাঢ় সন্ধ্যার চোখ
আমি তার চেয়ে বেশী দীর্ঘকাল পোড়াবো আমার শ্লীলতা
অভ্রনীল মুগ্ধতার দীঘল নদীর ক্ষয়ে
নীলপাথর সৌধের আমার কবর
আশা করি এর চেয়ে আরো বেশী সুখে তুমি মুড়ে থাকবে
অমন চন্দ্রময় কপালে এঁকে নীল নক্ষত্রের টিপ
নগরে নগরে বাড়াবে তোমার বিদুষী গন্ধের সুহৃদ
তোমার নুপুরের ঝড়ে ভেঙ্গে ভেঙ্গে যাবে পুরুষপ্রাসাদ
ততদিনে আমি না পুরুষ, না নারী, না ক্লীব, শুধুই মানুষ  

