বইমেলা ২০




যে ভাষার মর্যাদা রাখতে গিয়ে প্রাণ উৎসর্গ করলেন সালাম,জব্বার,রফিক,বরকত,শফিউর-আমরা তাদের কতটুকু সম্মান দিতে পেরেছি। বিশ্বসভায় বাংলাকে আলাদা করে চিহ্নিত করতে গত ৬১ বছরে কি অবদান রাখতে পেরেছি আমরা? বিশ্বমানের সাহিত্য বাংলায় কেন রচিত হচ্ছেনা। কেন বাংলায় বৈজ্ঞানিক গবেষণার কোনো অগ্রগতি হচ্ছেনা? বছর বছর শুধু ফেব্র“য়ারি মাসে শহীদদের স্মরণের পাশাপাশি অন্যরকম ভাবেও শ্রদ্ধা জানানোর ব্যপারে সময় এসেছে এখন। আশার কথা যে, পৃথিবীর যে কোনো প্রান্তে বসেই এখন ইন্টারনেটের মাধ্যমে আমরা বাংলায় লিখে ভাবের আদান প্রদান করতে পারছি। বিশেষ করে বাংলা ব্লগ, বাংলাভাষিদের চিন্তার আদান প্রদান ও চেতানার বিস্তারে এক যুগান্তকারি বিপ্লব এনে দিয়েছে। কত গভীর আমাদের ভাষার সাথে সম্পর্ক।
মেলাকে গতকাল বইমেলার মতোই মনে হয়েছে। গতকাল যারা এসেছেন তাদের আশিভাগই ছিলেন ক্রেতা। আশা করা যায় এখন থেকে মেলার শেষদিন পর্যন্ত মুলত ক্রেতারাই বইমেলায় আসবেন।
গতকাল অনেকগুলো বইয়ের মোড়ক উন্মোচন হলো শস্যপর্ব ও শুদ্ধস্বরের। গনমানুষের কবি দিলওয়ারের কবিতার বই ’দুইমেরু, দুইডানা’ প্রকাশ করতে পেরে আমি খুবই আনন্দিত ও গর্বিত।
আমরা জানি ফেব্রুয়ারির আরেক নাম কবিতা।
’আমিতো ঘাস
চাপা পরা শস্যরঙ
কান্ত শূন্য শিড়দাড়াখাড়া ঘাস
আমাকে ডেকো ঘাস নামে।’      

