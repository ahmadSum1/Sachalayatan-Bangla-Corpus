বইমেলা প্রতিদিন২৩




মেলার ২৩টি দিন কেটে গেল।
এখন দুয়ারে প্রস্তুত গাড়ি।
এদিকে আমার গাট্টি-বোচকা বাঁধাই হলো না এখনো।
একদিক বাঁধি তো আরেকদিক ফস্কে যায়।
তারপরো চলছে।
আমার এই পথ চলাতেই আনন্দ।
বইমেলা নিয়ে অনেকেই অনেক কিছু ভাবেন।কারো কারো মতে বইমেলা বাংলা একাডেমী থেকে সরিয়ে নেয়া প্রয়োজন।এটা সত্য বাংলা একাডেমীতে এখন স্থানের মহা সংকট।কিন্তু অন্য কোথাও গেলে প্রাণের সংকটও তো দেখা দিতে পারে।
মেলার বাইরে সরকারও বইয়ের বড় ক্রেতা।জাতীয় গ্রন্থ কেন্দ্র,গণগ্রন্থাগার অধিদপ্তর আর শিক্ষা মন্ত্রনালয় বড় ক্রেতাদের অন্যতম।কিন্তু সেই বড় ক্রেতার বিক্রেতা হওয়ার ভাগ্য সবার হয়না।স্বচ্ছতার বড়ই অভাব।
স্টল বরাদ্দ দেয়ার ক্ষেত্রে বাংলা একাডেমীর নীতিমালা আরো সুসংগঠিত হওয়া উচিত।লিটল ম্যাগাজিন চত্বরকে লিটল ম্যাগ কর্মীদের জন্যই আলাদা করে রাখা প্রয়োজন।এইবার লিটল ম্যাগ নয় এমন অনেককে স্টল বরাদ্দ দেয়ায়,এই চত্বরকে কেন্দ্র করে মানুষের আগ্রহ অনেক কমে যেতে দেখা গেছে।
পথে দেখি কত কী।কত রঙিন বেলুনের ঝাঁক।পাখীদের উড়াউড়ি।চুপসে যাওয়া বেলুনগুলো পরে থাকে মাটিতে।মানুষ তা মাড়িয়ে পথ হাঁটে।এ যেন জীবনেরই আরেক নাম।

