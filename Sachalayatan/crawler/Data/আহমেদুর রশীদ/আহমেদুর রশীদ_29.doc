বইমেলা প্রতিদিন ১৫




আজকের দিনটি আসার কথা ছিলো গত বৎসর। কিন্তু এসেছে এক বৎসর পর। মাথার উপর শমনের আতংক নিয়ে বইটি এতদিন আটকে ছিলো । গতকাল জলপাই ছড়ির শংকামুক্ত পরিবেশে বাংলা একাডেমীর নজরুল মঞ্চে অবমুক্ত হলো হাসান মোরশেদের রাজনৈতিক উপন্যাস [শমন শেকল ডানাi]। অবমুক্ত করেছেন মোরশেদের চিন্তার সহযাত্রীরা। মিডিয়ার কল্কে পাবেনা জেনেও বলতে দ্বিধা নেই,উপন্যাসটি নিঃসন্দেহে এই বইমেলার একটি উল্লেখযোগ্য প্রকাশনা।
মেলায় পাঠকদের আনাগোনা শুরুর আভাষ পাওয়া যাচ্ছে। এখন ক্রমেই পাঠক-বইয়ের সংযোগ বাড়তে থাকবে। পনেরোর পরে ত্রয়িদের বই আর আসেনা। আসবে সিরিয়াস বইগুলো।
আসলে কাঙ্খিত বইয়ের জন্য অপো করা,প্রতিদিন স্টলে গিয়ে খোঁজ নেয়া-এসবের মধ্যেও একধরনের আনন্দ আছে। যেবার প্রথম [কায়েস আহমেদ সমগ্র/i] বের হলো -পত্রিকায়  বিজ্ঞাপন দেখে খোঁজ নিতে নিতে,অবশেষে বইটি হাতে পেয়েছিলাম ২২ তারিখ সন্ধ্যায়।
[iসচল সংকলন] আর [/সিকি আধুলি গদ্যগুলিi]’র জন্য পাঠকদের উন্মনা দেখে আমার পুরনো দিনের কথা মনে পরে গেলো।
এই কয় বছরে অবশ্য সময় পাল্টে গেছে অনেক । এখন ব্লেন্ডিং কফির যুগ। মানুষের অপেক্ষা করার সময় এখন আর নেই। আমরা অপেক্ষা করছি বাংলাদেশে ডিজিটাল সিস্টেমে বই ছাপা-বাঁধাই টেকনোলজির আগমনের।
মেলা নিয়ে অনেক কিছু লিখতে ইচ্ছে করে। কিন্তু সময় আর মনোসংযোগ এই দুটির সমন্বয় করতে না পারার কারণে বড় লেখা হয়ে উঠে না। 

