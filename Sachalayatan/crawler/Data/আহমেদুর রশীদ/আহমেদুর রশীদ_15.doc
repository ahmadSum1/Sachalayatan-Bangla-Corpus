আয়না দিয়া চাইয়া দেখি পাকনা চুল আমার




জন্মদিন যে লোকজনকে দাওয়াত দিয়ে,আয়োজন করে পালন করতে হয় আর অতিথিরা হাতে খেলনা নিয়ে আসেনÑআমার জীবনে এটি প্রথম ঘটে আমার পাঁচ বছর বয়সে। বড়দার বিয়ের পর বড় ভাবির উদ্যেগে প্রথমবারের মতো জন্মদিন পালনের স্লাইডটিতে চোখ বুলালে এখনো আমি স্পষ্ট দেখি খেলনার বন্দুকটি দিয়ে জানালার বাইরে থেকে শব্দ করে বড়দের বিরক্ত করছি। সেই সন্ধ্যায় আমার সমবয়সি ছিল একজনই, যাকে পরবর্তিতে স্কুলে ও কলেজে একই কাসে পেয়েছিলাম -তাহসিন আলম শাকিল।
বছর ঘুরে দিনটি এখনো আসে। বউ উইশ করে,বাচ্চারা উইশ করে, বন্ধুরা শুভেচ্ছা জানায়। কখনো চুপচাপ থাকি,মাঝে মধ্যে ধেই ধেই করে নাচি।
ভাবির কথা মনে পরে। ক্যান্সার তাকে সরিয়ে নিয়ে গেছে অনেক দূর। মনে ইচ্ছা জাগে,ভাবি বেঁচে থাকলে তাকে নিয়ে আরেকবার জন্মদিন পালন করতাম।
বাংলাদেশ আমার জমজ ভাই। ভাইয়ের কাঁধে হাত রেখে বেড়ে উঠতে উঠতে দেখি মাথার চুলে পাঁক ধরে গেছে। লোকে বলে, বলেরে ঘরবাড়ি ভালা নায় আমার।   

