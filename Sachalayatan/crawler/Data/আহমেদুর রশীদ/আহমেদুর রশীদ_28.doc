বইমেলা প্রতিদিন ১৬




মুক্তিযুদ্ধ নিয়ে প্রচুর গল্প-উপন্যাস লেখা হলেও মনে দাগ কাটার মতো ক’টি লেখা আছে? মুক্তিযুদ্ধের দর্শন-রণ-বেদনা-প্রাপ্তি এসবকে ধারন করে ঐরকম ভাবে উল্লেখ করার মতো এখনো কোনো লেখা কেউ লিখেননি বলেই আমার মনে হয়। এনিয়ে মুক্তিযুদ্ধ প্রত্যক্ষ করেননি এমন প্রজন্মের একটা ক্ষোভ -অপ্রাপ্তির অভিমান আছে। সেই ক্ষোভ-অভিমানের প্রতিক্রিয়ায় কিছু কিছু লেখা বের হয়ে আসছে। এই ধরনেরই একটি লেখা মাহবুব লীলেনের বড় গল্প কিংবা উপন্যাস তৃণতুচ্ছ উনগল্প। একটি সত্য ঘটনাকে কেন্দ্র করে লেখা এই বড় গল্পকে একটি সম্পূর্ণ নতুন আঙ্গিকে দাঁড় করিয়েছেন লেখক। তবে আমার মনে হয়েছে এই গল্পটির প্রোপট অনেক বড় । একটা বিশাল ক্যানভাসে এই ছবিটি আঁকা যেতে পারে। যা হতে পারে ঐরকমভাবে উল্লেখ করার মতো মুক্তিযুদ্ধের উপর লেখা একটা অনবদ্য উপন্যাস। গতকাল এর প্রাথমিক পর্বটি (আমার ব্যক্তিগত মত)’র মোড়ক উন্মোচিত হলো নজরুল মঞ্চে।
গতকাল আরেকটি বইয়ের মোড়ক উন্মোচন হয়েছে বিখ্যাতসব পর্দা স্টারদের উপস্থিতিতে- সৈয়দ দেলগীর এর প্রথম উপন্যাস অন্তস্থ   পৃথিবী’র। বইটির হৈ হৈ রৈ রৈ অবস্থা দেখে মনে হচ্ছে শুদ্ধস্বরের ঘরে একজন হুআ অথবা ইহমি ফিট হয়ে গেছেন। এই বইটির উন্মোচন অনুষ্টানে আরো উপস্থিত ছিলেন বিখ্যাত প্রচ্ছদ শিল্পী জনাব নজরুল ইসলাম।
মিডিয়া গুলো বারবার প্রচার করছে -বিক্রি খুব ভালো হচ্ছে। কিন্তু বাস্তবতা হলো ভিন্ন। এটি শুধু আমার কথা না। জানিনা মিডিয়ার এই মিথ্যা প্রচারের পেছনের কারণটা কী?
মুল গেট থেকে বেরুলে কত কিছু যে পাওয়া যায়। চিংড়ির ভাজা মাথা থেকে শুরু করে শত জুতায় পিস্ট লজেন্স পর্যন্ত।
আজ উন্মোচন হবে মিথুন কায়সারের খোকাবাবু এবং মৃদুল আহমেদের আদম ভুনা।    

