বইমেলা প্রতিদিন ১৭




মোড়ক উন্মোচনের ঢল নেমেছে নজরুল মঞ্চে। গতকাল উন্মোচিত হলো মৃদুল আহমেদের আদমভুনা ও মিথুন কায়সার ওরফে পুতুলের  খোকাবাবু। উন্মোচন করেছেন আহমদ মাযহার। গতকালের তুলনায় আজকের উপস্থিতি ছিলো প্রচুর। উপস্থিতিটাও মনে হচ্ছে একধরনের ১/২ দাগানো। একটি বছর আগে যাদের সাথে পরিচয়টি মাত্র হলো তারা এখন একটি পরিবারের সদস্যদের মতো।
বই প্রকাশের পরপর কিংবা আসছে আসছে অবস্থাতেই অনেক লেখক তাদের পরবর্তী বই নিয়ে ভাবতে বসেছেন। শেখ জলিল,সৈয়দ দেলগীর,নুরুজ্জামান মানিক প্রমুখ তাদের নতুন বইয়ের কাজ শুরু করে দিয়েছেন। এবং আমরা হয়তো পেয়েও যেতে পারি তৃণতুচ্ছ উনগল্পের বৃহৎ সংস্করণ বীরাঙ্গনা নামের একটি উপন্যাস।
মেলায় প্রতিদিনের প্রচ্ছদ টানানোর জন্য একটি বোর্ড বানানো হয়েছে। কিন্তু সেখানে প্রতিদিনের আপডেট পাওয়া যায়না। অনেকে আবার ডিজিটাল ব্যানার বানিয়ে যত্রতত্র ঝুলিয়ে দিচ্ছেন। এইসব অশ্লিলতা ঠেকানোর উপায় কতৃপরে বোধহয় নেই!
বিক্রি কম হওয়ার পেছনে আমার যা মনে হয় মানুষের পকেটের অবস্থাই মূল কারণ। আর কিশোর-তরুনদের বই পাঠও এখন অনেক কম। এটি বাস্তবতা।
একসময় ভাষা আন্দোলনের স্মরণে প্রচুর লেখা বেরুতো। এখন এটি কমে গেছে। মেলায় আগত লিটল ম্যাগের সংখ্যা এখনো হাতেগোনা।   

