বইমেলা প্রতিদিন ১৩




পরিসর ছোট হওয়ার ধাক্কাটা কাল টের পেয়েছে বইমেলা।বিকেল-সন্ধ্যায় দাঁড়াবার জায়গাটি পর্যন্ত ছিল না।প্রতিবছরই ফেব্র“য়ারির তেরো-চৌদ্দ তারিখ এরকম প্রচন্ড ভিড় হয়।কিন্তু এই ভিড়ের তিন ভাগই বই কিনতে কিংবা দেখতে আসেনা।আসে ঘুরতে।
মেলায় বাংলা একাডেমী কতৃক প্রদত্ত কিছু নীতিমালা আছে।যেমন,এক প্রকাশনীর বই অন্য কোন প্রকাশনীর স্টলে বিক্রি করা যাবেনা,২৫% কমিশন দেয়া ইত্যাদি ইত্যাদি।কিন্তু মেলায় এসব নীতিমালাকে থোড়াই কেয়ার করছে অনেকে।একটা স্টলে দেখলাম চার ফর্মার একটা বইয়ের দাম রাখা হয়েছে ২০০টাকা।ক্রেতা ২৫ টাকা দাম বলাতে দোকানি দিব্যি সেটা প্যাকেট করে দিয়ে দিলো।আমি বুঝলাম,আমার জন্য এখনো দিল্লী দুর অস্ত্...।
ভিড় বেশি থাকলে আড্ডা তেমন ভাবে জমেনা।সবাই বিপ্তি ভাবে ঘুরাঘুরি করে।তবে ফেরার সময়টায় আমরা অনেকেই একসাথে জড়ো হয়ে গিয়েছিলাম।
টিএসসি থেকে বইমেলা পর্যন্ত কাল সারাদিন ছিলো বসন্তের আমেজ।বাসন্তি শাড়ি আর পাঞ্জাবিতে সয়লাব ছিলো কাল পুরা এলাকা।    
**এই পোস্টটি গতকাল যান্ত্রিক ত্রুটির কারণে প্রকাশ করা যায়নি। 

