বইমেলা প্রতিদিন ২৪




মেলার শেষ ঘন্টা বাজাবার আয়োজন চলছে।
সবগুলো বইয়ের কাজ এখনো শেষ করতে পারিনি।
অসহায়ের মতো সারাদিন পজিটিভ-প্লেট-প্রেসে দৌড়াই।
বাঁধাইকারদের মন জোগাতে তেল মারি।
রাত আটটার পরে বাধ্যতামুলক প্রেস বন্ধ রাখতে হয়।
দিনে সাকুল্যে চার ঘন্টা বিদ্যুত পাওয়া যায়।
কাল বিকেলে টের পেলাম ঘাড়ের রগ ফুলে গিয়ে শক্ত হয়ে যাচ্ছে।
মেলায় গিয়ে রনদীপমদা’র যোগাপোদেশে সুস্থ বোধ করলাম।
ফেরার পথে আবারো বাঁধাইকারের দরবারে হাজিরা।
অরুন্ধতির রাজনৈতিক সাক্ষাৎকারের হাসান মোরশেদকৃত বইয়ের অনুবাদ ’দানবের রূপরেখা’ অবশেষে এসেছে।
গ্রন্থী সম্পাদক শামীম শাহান(বিলাতবাসী) ,চোখ সম্পাদক মুস্তাফিজ শফি(দৈনিক সমকাল এর বার্তা সম্পাদক) আর সেতুর সাথে আড্ডা দিতে দিতে মধ্যরাত পার হয়ে গেলো।
ভয় হয় হৃদয়ের ব্যাথা আর হৃদপিন্ডের ব্যাথা এক না হয়ে যায়।

