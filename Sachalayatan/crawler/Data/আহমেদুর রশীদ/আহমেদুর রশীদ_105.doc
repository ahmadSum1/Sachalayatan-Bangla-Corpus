চৈত্রবোধ



জলের সখ্যতা মেনে যতবার নেমেছি জলে
জলারণ্য জলের পাহাড়ে পুঁতেছি বাঁশঘর, বেদনার সুকৃতি
তোমরা ফিরিয়ে রেখেছো মুখ
জানিনা কী মুগ্ধ অভিশাপে কিংবা ভয়ে
থেকেছো সন্তর্পন দূরত্বের অজুহাতে
আমি একাকী জলের শ্লেটে লিখেছি জলকাব্য গাঁথা
নির্বাসন দন্ডের খড়গ মাথার উপরে নিয়ে
স্থলের ত্রিভুজে পুনরায় করেছি বাহুর বিস্তার
ঝরাপাতার মাঠে বানিয়েছি ঘাসঘর
ফিরিয়ে রেখেছো মুখ তোমরা তবুও

