বইমেলা প্রতিদিন ৫



দেখতে দেখতে ৫দিন চলে গেলো।বই আসাও শুরু হয়ে গেছে।মেলায় এসেছে মুজিব মেহেদীর কবিতার বই -'চিরপুস্প একাকী ফুটেছে'। শুনেছি আজ আসবে সুমন সুপান্থ'র কাব্যগ্রন্থ।এবং এর পর থেকে এই আগমন চলতেই থাকবে।আশা করছি,শুদ্ধস্বরের বই আসা শুরু হবে সোমবার থেকে।আমি আমার ঘাড়ের উপর টের পাচ্ছি....লেখকদের গরম নি:শ্বাস।
লিটল ম্যাগাজিন চত্বরে এখনো ছাড়া ছাড়া ভাব।ঐখানে দেখা হলো ওবায়েদ আকাশের সাথে।ওবায়েদের ফরাসি কবিতার অনুবাদ বইটা দেখলাম চলে এসেছে।
শুদ্ধস্বরের সামনের আড্ডাটা এইবারের বইমেলায় একটা আলাদা মাত্রা পেয়েছে।এতদিন আড্ডার জায়গা ছিল শুধু লিটল ম্যাগ চত্বরে।দেখা যাচ্ছে..শুদ্ধস্বরের সাথে সাথে আড্ডাও পথ হাঁটে।
এই সিরিজকে কেন্দ্র করে প্রকাশনা,বানান ইত্যাদি নিয়ে বেশ কাজের কিছু মন্তব্য-বিতর্ক হচ্ছে।এই সুযোগে সবাইকে অনুরোধ করবো,যাদের কাছে নাই -তারা যেন বাংলা একাডেমীর স্টল থেকে 'বাংলা বানান অভিধান' বইটি জরুরী ভিত্তিতে কিনে নেন।
৬ফেব্রুয়ারি বিকেল ৪টা ৩০মিনিটে তথ্য কেন্দ্রের সামনে মুজিব মেহেদীর পান্ডুলিপি ডাকাতির প্রতিবাদে মানব বন্ধন করা হবে।সবাইকে এতে যোগ দেয়ার অনুরোধ করছি। 

