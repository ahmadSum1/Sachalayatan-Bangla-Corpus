বইমেলা প্রতিদিন ১২




মেলা ধীরে ধীরে মেলার রূপ পেতে চলেছে।মুলত বাইরের চেহারা বদলে গেছে। বাইরের এই রঙের রেশ,ভিতরে গালে হাত দিয়ে বসেও টের পাওয়া যায়। কিন্তু প্রথম দিনের পর মেলার সেই আগের ভিড়টা এখনো চোখে পরছে না।
মেলাকে ঘিরে বেশকিছু সাহায্য আদায়ের টিম বসেছে। এদের কারো কারো সম্পর্কে জানা হয়েছে,অনেককেই জানিনা। এইভাবে আদায় নিয়ে অনেক কথাও উঠেছে। শুনেছি,অনেকেেত্রই আদায়কৃত অর্থের খুব কম অংশ প্রার্থীর কাছে পৌছানো হয়।  মুক্তিযোদ্ধা এস এম খালেদকে বাঁচাতে আমরাও এধরনের একটা কিছু করতে চেয়েছিলাম। কিন্তু পদ্ধতিটি নিয়ে কথা উঠার কারণে আমাদের পরিকল্পনায় পরিবর্তন আনতে হয়েছে। একজন মুক্তিযোদ্ধার জীবন বিপন্ন হওয়ার পরও রাষ্ট্র কিভাবে চুপ করে থাকে- আমার মাথায় আর কিছু ঢুকেনা। এভাবে অর্থহীনতার ভেতরে বসবাস আর কতদিন?
মুর্তালার অনুবাদ এর বইয়ের  মোড়ক উন্মোচন হলো আজ। একচান্সে কাবিন করা বউকেও পরিচয় করিয়ে দিলো মুর্তালা। কিন্তু দেরীতে যাওয়ার অজুহাতে আমরা আর মিষ্টির ভাগ পেলামনা। 
বসন্ত আসার আগেই পালিয়েছে শীত। নগর ঢাকায় ঠিকমতো শুনা যায়না কোকিলের গান। তবুও বসন্ত আসে গেরুয়া বাতাসে আঁচল উড়িয়ে। ফুল ফুটুক আর নাই ফুটুক হাপিয়ে উঠা নাগরিকদের হৃদয়ে রঙের দোলা লাগিয়ে বসন্ত আসেই।
বসন্তের মাতাল সমিরণে মাতুক মেলা,মাতুক মানুষ।  

