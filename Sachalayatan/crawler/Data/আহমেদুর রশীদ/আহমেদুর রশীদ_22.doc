বইমেলা প্রতিদিন২২



গত দুই বছরে দেশের অর্থনীতি কোথায় দাঁড়িয়েছে,তা হাড়ে হাড়ে টের পাচ্ছেন বইমেলার প্রকাশকরা।
আমার জানা মতে, বিগত বইমেলাগুলোতে যারা হাজার দশেক টাকার বই কিনতেন-তাদের এইবার তিন হাজার টাকার বই কিনতেই ত্রাহি অবস্থা।
মিডিয়ার মিথ্যাচারকে ব্যর্থ করে দিয়ে এইবার প্রকাশকরা দেনার দায় কাঁধে নিয়েই মেলা ছাড়বেন সম্ভাবনাময় আগামীর স্বপ্ন দেখতে দেখতে।
বিশকোটি মানুষের দেশে বই এখনো রয়ে গেল সখের শোপিস হিসাবে!
আমার এই সিরিজে বারবার উঠে আসছে হতাশা আর ব্যার্থতার ছাপচিত্র। বানানো খবর যেহেতু লিখিনা-বাস্তবতা তাই চোখের ঝুল বারান্দায় ঝুলে থাকে সত্য হয়ে। আমি তাই এড়িয়ে যেতে পারি না ’ সত্য যে কঠিন,সেই কঠিনেরে ভালবাসিলাম,যে কখনো করে না বঞ্চনা।’
আমরা স্বপ্ন দেখি একটি সুন্দর দেশের। যে দেশে থাকবেনা শোষণ,বঞ্চনা,নির্যাতন। থাকবে মানবাধিকার,গণতান্ত্রিক চেতনাবোধ। সেই সুদিনে যাত্রার প্রধান বাহনটি নিশ্চিতভাবেই বই ছাড়া অন্য কিছু নয়।   

