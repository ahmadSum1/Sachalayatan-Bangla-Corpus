বইমেলা প্রতিদিন ১০



কিছু কিছু ব্যার্থতার পর মনটা এত খারাপ হয় যে,মনে হয় সব ছেড়েছুড়ে হারিয়ে যাই কোথাও।
মনে হয় কিসের ঠেকা আমার এত ঝামেলা পোহাবার।
কিন্তু পারি না।ফিরে আসি কিংবা স্থির হয়ে থাকি।
এই স্থির হয়ে থাকাটা ভালোবাসা ও আস্থার কাছে,আবেগ ও নির্ভরতার কাছে।
ব্যার্থতাকে ঠেলতে ঠেলতে দূরে সরিয়ে রাখি।সফলতার পা ছুয়ে দেখি,হাত ধরে দেখতে চাই।
প্রকাশনায় উৎপাদন মান রা করা ও ধরে রাখাটাই হলো প্রকৃত সফলতা।
অনেকগুলো ম্যানুয়েল প্রসেসের মধ্য দিয়ে কাজ করতে গিয়ে মাঝে মধ্যেই মাথা এলোমেলো হয়ে যায়।সকালে এসে যদি দেখি কম্পিউটার ওপেন হচ্ছেনা অথবা বাইন্ডার প্রথম লটেই এত বেশি উল্টাপাল্টা  করে ফেলেছে -তাহলে কেমন আর থাকা যায় ?আজ এমনটিই হলো আমার।
বই আসা শুরু হয়েছে ।শেখ জলিলের উপন্যাস জায়গীরনামা আর রেজওয়ানা বুলবুলের কাব্যগ্রন্থ এবং আমার অস্থিত্ব আজ নজরুল মন্চে মোড়ক উন্মোচন করার মাধ্যমে মেলায় প্রবেশ করেছে।
নিজের বই নিজের কথা শিরোনামে লেখকদেরকে এই বিষয়ে আলাদা পোস্ট দেবার জন্য অনুরোধ করছি।
মেলায় মনে হলো গতদুইদিনের চেয়ে লোকসমাগম আজ বেশি ছিলো।
ভাঙা চশমার ভেতর দিয়ে দেখতে কেমন লাগে জানিনা।কিন্তু ভাঙা চোখ দিয়েও ভরাট স্বপ্ন দেখা যায়।

