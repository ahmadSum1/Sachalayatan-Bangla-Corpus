শিরোনামহীন



১
মাঝে মধ্যে দুপুরগুলো খরচ করি
জিন্স ও সার্টিনে সাজিয়ে নিজেকে
সিগনালে থামা গাড়ির জানালায় টোকা দিয়ে বলি
আন্টি লাগবে....
বাজারদরের সাথে মেলাতে পারিনা আঙুলের হিসাব 
২
একজন আমাকে মাঝে মধ্যে তুলে নেন
তার নিঃসঙ্গ ধবধবে ফ্যাটে
সামনে বসে আধ ঘন্টা কাঁদেন
ফুরিয়েছে আজকাল কাঁদবার ফুরসত
৩
আরেকজন শহর থেকে দূরে
নিজেই ড্রাইভ করে নিয়ে যান
বাগান বাড়ির পেছনের বারান্দাটা তার খুব পছন্দ
কথা বলতে বলতে প্রচুর হাসেন তিনি
তার হাসির ঠমকে পাশের পুকুরের জলও কেঁপে উঠে
৪
অন্ধকার থাকে তার নিজস্ব আবাসে
অন্ধকারে যদি পথ চলা যায় তবে
আলোর চেয়ে অন্ধকারই ভালো   

