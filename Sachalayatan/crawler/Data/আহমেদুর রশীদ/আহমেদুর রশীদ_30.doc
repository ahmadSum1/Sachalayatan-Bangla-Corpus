বইমেলা প্রতিদিন ১৪




উপচানো ভিড়ে ধুলায় ধুলিময় ছিল কাল মেলা।
গতদুইদিন মেলায় যতলোক এসেছে-তার সিকি ভাগও যদি বই কিনতো তবে মেলা সাফ হয়ে যেত।
কিন্তু তা হয়নি। কখনো হয়ওনি।
একদিন অবশ্যই হবে। পৃথিবীতে এখন এমন অনেক জিনিসই আছে,যা একসময় মানুষের জন্য অপরিহার্য ছিলনা। কিন্তু কালের বিবর্তনে ঐসব ছাড়া মানুষের এখন আর মূহুর্তও কাটেনা।
আমি আশা করি আগামী দিনগুলিতে বাংলাদেশের সবগুলি রাজনৈতিক  দলের প্রত্যেকটি শাখায় একটি করে সমৃদ্ধ লাইব্রেরি থাকবে। প্রত্যেকটি অফিস-ব্যাংক-কারখানায় লাইব্রেরি থাকাটা আবশ্যিক হবে। বন্ধ হয়ে যাওয়া স্কুল লাইব্রেরিগুলি পুনরায় চালু হবে। আর প্রতিটি গ্রামে একটি করে পাবলিক লাইব্রেরি প্রতিষ্টার দাবি নিশ্চয়ই কোনো দূঃস্বপ্ন নয়।
প্রতি বছর মেলা আসলেই আমি স্বপ্নাতুর  হয়ে যাই। ভাবি এরপরেরবার আরো বড় আয়োজনে কাজ করতে পারবো। চাঁদ ওঠে ঠিকই,কিন্তু আমার বামনত্ব আর ঘুচে না। এইবারো ভাবছি আগামী বইমেলার আগে নিশ্চয়ই হবে।
ভ্যালেন্টাইনস দিবস ছিলো কাল। ঘোষনা দিয়ে ভালোবাসাকে ভালোবাসা। প্রকৃত অর্থেই ভালোবাসা ভালো থাকুক আমাদের চেতনা ও কর্মে।         

