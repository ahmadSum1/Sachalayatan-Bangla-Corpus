বইমেলা প্রতিদিন ১৮




সব কষ্ট চেপে রাখা যায়না,সব ব্যাথা অপ্রকাশিত থাকেনা। প্রকাশ করার দায়িত্ব আমার কাঁধে আর থরে থরে অপ্রকাশের ভার জমছে বুকে। যথা সময়ে যথাকর্মটি হচ্ছেনা। কথা দিয়ে কথা রাখা যাচ্ছেনা। আমি জানি লেখকদের আবেগ কান্নার নোনাজল হয়ে ঝরে পরে গোপনে। আমি সেই গোপন অনুভবটি স্পর্শ করতে পারি। আমি শিহরিত হই। আকাশের দিকে তাকাই। অমাবস্যা ভেদ করে বের করে আনতে চাই পূর্ণিমার চাঁদ।
বই এখনো আবশ্যকিয় ব্যস্ত হয়ে উঠেনি সমাজ-সংসারে। সরকারি-বেসরকারি উচ্চপদে আসীন অনেককে দেখেছি পাঠ্যবইয়ের বাইরে অন্য কোনো বইয়ের প্রয়োজনিয়তা তাদের কাছে নেই।
মেলা মেলার মতো করে বসেছিলো গতকালও। মেলার ভেলায় চড়ে এলো গেলো অনেকেই। কেউ কেউ বগলদাবা করে নিয়ে গেছে একটাÑদুটো বই। এমন দিনও হয়তো আসবে-যখন কাগজের বই হারিয়ে যাবে। থাকবে শুধু সিডি কিংবা ব্লুরে।     

