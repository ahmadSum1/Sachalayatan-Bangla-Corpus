গল্প যেমন



সত্য বল সুপখে চল -  মানুষকে কেন বারবার বলতে হয় হয় এমন কথা ?
অসত্যের প্রতি মানুষের মোহ থেকে মুক্তির জন্য আমাদের মনকে তৈরী করতে সেই কবে থেকে কতভাবে সমাজ শিকেরা বলে গেছেন তার ইতিহাস মেলা ভার। ধর্ম এসেছে, নীতি বিদ্যা তৈরী হয়েছে, আইনের প্রবর্তন হয়েছে। সবাই আমাদের কানে প্রাণে তারস্বরে তাল মিলিয়ে বলছে - মিথ্যা মহাপাপ, যদি মিথ্যা বল তুমি- তুমি কলঙ্কিত হবে, পাপিষ্ঠ হবে।
আমরা জেনে নেই মিথ্যা পরিত্যাজ্য। আমরা মিথ্যা থেকে পালিয়ে বাচতে সত্যের কাছে মনকে সপে দিতে নিজেকে শক্ত করে বেধে নেই।
তাহলে সত্য কোথায় পাবো ? সমাজ বলে - আচারে, রাষ্ট্র বলে আইনে, ধর্ম বলে কানুনে। কেবল প্রাজ্ঞজনেরা বলেন সে থাকে মনের মধ্যে। গোল বাধানো তার্কিকরা প্রশ্ন তোলেন তাহলে মিথ্যা কোথা থেকে এলো? সমাজ, রাষ্ট্র, ধর্ম বলে আমি যা সত্য বলি তার বিপরীতটাই মিথ্যা। কিন্তু মন তা মানবে কেন? দেহ, সমাজ, রাষ্ট্র, প্রতিষ্ঠানিক ধর্ম সবারই সাকার আছে কিন্তু মন তো এক দেহে বাস করে না, বন্তুজগৎের ঘটনাপুঞ্জকেও সে একমাত্র বোঝে না। শতসহস্র মন যেমন একটি দেহে বাস করে তেমনি একটি মনও শত সহস্র দেহে বাস করতে পারে। এই কারনে একটি আয়ুর জীবনে অসংখ্য মনের মৃত্যু হয় অজস্র মনের জন্ম হয়, একটি বস্তুগত অভিজ্ঞতায় অসংখ্য উপসংহার জন্ম নেয়।
এই যে একের মধ্যে অনেক - এর মধ্যেই সত্য মিথ্যার গোলকধাধার পথ। এই পথের ধারেই কোন এক সময় গল্পের জন্ম। কোন একটি ঘটনা যার অযুত পরিনতি ঘটতে পারে এই সব সম্ভাবনার সূতো টেনে ছেড়ে টেনে যদি বেশ একটা আবহের জন্ম হয় তবে তাকে আমরা গল্প বলি। হোক তা বাস্তবে (দৈহিক বা বস্তুগত অনুভবে) কিংবা গল্পে। যদি বাস্তবটা গল্পের মতো হয় তখন আমরা বলি গল্পের মতো ঘটনা আর আবহটা যদি বস্তুগত সম্ভাব্যতার সূত্র মেনে চলে তবে বলি বাস্তবতাবাদী গল্প।
আর লিখতে ইচ্ছে করছে না..
যাওবা লিখলাম সব কনফুসিয়াসের দোষ... 

