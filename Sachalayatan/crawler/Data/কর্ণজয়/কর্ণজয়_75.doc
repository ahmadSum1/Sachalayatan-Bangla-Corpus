কবিতার তিন



১.
ডুবে ডুবে ডুবে ডুবে গিয়ে আবার একটু সময়ের জন্য ভেসে উঠে
অবশেষে ডুবে গেলাম দেখে নিয়ে
আমার স্বপ্ন ডাঙায় কোন সে হরিণ
জেগে জেগে জেগে জেগে তোমার সঙ্গে পুরোটা সময় খেলা করে
২.
বধির মূক এবং অন্ধ ;-
সবচেয়ে এগিয়ে ছিল আমাদের মধ্যে যে
সেই ছেলেটির বুক পেেকটের ডায়েরীটিতে লেখা ছিল এমনতর তিনটি শব্দ
আমরা বধির মূক এবং অন্ধ সেজে পেলাম
প্রত্যেকে বিজয়ীর আনন্দ।
৩.
আমিতো জানিই আমার পরিণতি
তোমার লাস্য চোখের লবণ জলে
ইচ্ছের নৌকো ভাসানোর শেষ ইচ্ছে
পূরনেও ব্যর্থ ;এক করূণ নিয়তি।

