১০০০ টাকার মূল্যে প্রামাণ্যচিত্র ‘ক্যান্সারের সাথে কথোপকথন’ সংগ্রহ করে আপনিও রুবেলের পাশে এসে দাড়ান 



রুবেল ...
১৯ বছরের তরতাজা ছেলেটি আজ ব্লাড ক্যান্সারে আক্রান্ত হয়ে শুয়ে আছে। ২০০৮ সালের এইচএসসি পরীক্ষা চলাকালীন সময়ে রুবেলের রক্তে এ্যাকিউট মাইলয়েড লিউকেমিয়া ধরা পড়ে। তার সামনে মৃত্যুর হাতছানি - কিন্তু সে স্বপ্ন দেখে তার বাবাকে - যিনি সোনার দেশের স্বপ্ন বুকে নিয়ে স্বাধীনতা যুদ্ধে ঝাঁপিয়ে পড়েন। বাবার সেই স্বপ্ন আজ ছেলেটির মধ্যে জেগে আছে, কিন্তু বাবা এখন ছেলের মৃত্যুভাবনায় নিষ্ফল চেয়ে থাকেন।
অক্ষম পিতার যুদ্ধ কাঁধে তুলে নেয় কন্যা - সে তার ভাইকে বাঁচিয়ে তোলার চেষ্টায় নিরন্তর হেঁটে চলে। প্রতিটি দিন ভাইকে বাঁচিয়ে রাখার যুদ্ধে পাল্টে যায় তার প্রতিদিনের সংসার, সন্তান ও স্বামীকে নিয়ে চেনা রুটিন।
বদলে যায় মধ্যবিত্ত জীবনের সাধারণ স্বপ্নগুলো। পাল্টে যায় আরও অনেক কিছু। এই অভিযাত্রায় জড়ো হয় নতুন নতুন সব অভিজ্ঞতা। হাসপাতাল, ডাক্তার, নার্স - এক হাসপাতাল থেকে আর এক হাসপাতাল - হতাশা, ডাক্তারের আশ্বাসধ্বনি আর বাস্তবতার কড়কড়ে চিত্র, একাকী এক বালকের নিঃসঙ্গ দুপুর, বিল - প্রেসক্রিপশন - ওষুধের দোকান, প্রতিদিনের মনোটনাস পুনরাবৃত্তি - দেশের অপ্রতুল চিকিৎসা ব্যবস্থা, ধূসর দেয়ালের ওপারে সম্ভাবনার আভাস। দূরদেশের উন্নত চিকিৎসার হাতছানি, অক্ষমতার বেদনা, আবার সাহসে বুক বাঁধা...
GEONICS ক্যান্সার আক্রান্ত রুবেলের চিকিৎসার অর্থ সংগ্রহ করার জন্য ‘ক্যান্সারের সাথে কথোপকথন’-   এই প্রামাণ্যচিত্রটি নির্মাণ করেছে।
এই প্রামাণ্যচিত্রটি রুবেলকে বাচানোর জন্যে তার পরিবারের সংগ্রামের মধ্য দিয়ে বাংলাদেশের চিকিৎসা ব্যবস্থাপনা এবং বিভিন্ন স্তরে চিকিৎসা ব্যবস্থার মধ্যে বিদ্যমান অন্তর্নিহিত বাস্তব সমস্যাগুলো – উঠে এসেছে।  আমাদের মধ্যে যারা সামর্থ্যবান তাদের ৪ হাজার জন - এক হাজার টাকার বিনিময়ে এই প্রামাণ্যচিত্রটি সংগ্রহ করলে রুবেলের বোনম্যারো ট্রান্সপ্ল−্যান্টের জন্য প্রয়োজনীয় ৪০ লক্ষ টাকা উঠে আসে। রুবেল প্রাণে বেঁচে যায়। এই প্রামাণ্যচিত্রটি বিদ্যমান চিকিৎসা ব্যবস্থাকে আর একটু উন্নত করার ক্ষেত্রে আমাদের ভাবনাকে উদ্যোগী করে তোলে  এই ছবি যারা দেখেছেন তাদের এই কথাই মনে হয়েছে। ক্যান্সার রোগের ব্যাপারে আমাদের সচেতনতা একটু হলেও বাড়িয়ে তোলে। রুবেল আমাদের এই সুযোগ করে দিয়েছে। শুধু এই কারণেই সে বেঁচে থাকবে- এই দাবি সে আমাদের কাছে জানাতে পারে।
ছবিটি সংগ্রহ করতে চাইলে যোগাযোগ করতে পারেন :
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%67%65%6f%6e%69%63%73%70%72%6f%64%75%63%74%69%6f%6e%40%67%6d%61%69%6c%2e%63%6f%6d%22%3e%67%65%6f%6e%69%63%73%70%72%6f%64%75%63%74%69%6f%6e%40%67%6d%61%69%6c%2e%63%6f%6d%3c%2f%61%3e%27%29%3b')), 01711125341, 88-02-8143049

