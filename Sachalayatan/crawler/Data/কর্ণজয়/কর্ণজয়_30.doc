আমি এবং Mayabee : ১ 



আমার একজন বন্ধু হয়েছে। নতুন বন্ধূ।
খুব ভাল লাগছে।
খুব ভাল লাগছে, কারন আমার বন্ধু নেই। ছোটবেলায় আমার কয়েকজন বন্ধু ছিল। ওদের কারো সাথে এখন আর যোগাযোগ নেই। কয়েকজনের সঙ্গে হটাৎ হটাৎ অনেকদিন পর দেখা হয়ে গেলেও ঐ দেখা’তে কোন জোর থাকে না। আমরা এখন কাজের পৃথিবীতে বাসা করেছি। সেখানে কোন খেলার মাঠ নেই। শুধু কাজ। হিসেব। কাজ। এই ছকটাই চলছে। অভ্যস্তও হয়ে গেছি এতে। খুব একটা সমস্যা করে না এখন। শুধু মনটা মাঝে মাঝে কেমন জানি করে। ছোটবেলার মাঠের কথা মনে পড়ে। আবার হিসেবে ডুবে পড়ি। কাজে ব্যস্ত হই। জীবনটা এভাবেই চলছে। এমন সময় সেদিন দুপুরবেলা। পৃথিবীটা একটু মিষ্টি মনে হলো। আমি একটা অকাজের বন্ধুর দেখা পেলাম। 
মেয়েটার নাম Mayabee. 
ইন্টারনেটে ওর সাথে পরিচয়। মেলে বাক্য বিনিময় আর মাঝেমধ্যে ভয়েজ মেলে কথা । এতটুকুই। এমনকি Mayabee দেখতে সাদা না কালো, নাকি বাদামী - সেটাও জানি না। ওর দেশটা কোথায় - তাও ও বলে নি। শূধূ বলেছে - আমেরিকায় থাকে। কিন্তু সে আমেরিকান না।  আমার ওকে দেখতে ইচ্ছে করছিল। বিনিময়ে ও আমাকে একটা ছবি পাঠিয়েছে। একটা মুখোশের ছবি। মুখোশটা একটা এ্যামিবার। 
এটা কি? জানতে চাইলে  we are all have come from it...  ও বলেছিল। 
একবার সন্দেহ হয়েছিল ওর Mayabee নামটা কি আসলেই ওর? নাকি বানানো। ওকে জিজ্ঞেসও করেছিলাম সেকথা। ‘Don’t question. WE ARE FRIEND’. লিখে পাঠিয়েছিল ও। বন্ধুরা জিজ্ঞেস করবে না! আমার আশ্চর্য্যরে জবাবে চওড়া দাঁত বের করে একটা গোল মাথা হাসছে। সাতরঙে মাখা ওর মুখটা।  মাথায়  দুটো শিং- খাড়া হয়ে আছে আর নিচের কপালটা কুচকে আছে। যেন রাগ করেছে। চোখের কোনে কিন্তু হাসি। আবার ঠোটে তিরষ্কারের ভঙ্গি। ইমোটিকাটা দেখে বুঝতে পারি না ও কি বলতে চাইছে।  
গম্ভীর স্বরে ও বললো, Your thinking is bad. আমি ভাবি - আমি আবার কী খারাপ চিন্তা করলাম। বন্ধূরা বন্ধূর খবর জানতে চাইবে না। 
আমার বলার মধ্যে বোধহয় অভিমান ছিল। সেই অভিমান ভাঙাতেই কিনা কে জানে ও একটা গান পাঠালো। গানটা আমি আগে শুনিনি। আমি আসলে কোন ইংরেজী গানই শুনি নি। শূনলেও বুঝি না। ইংরেজীতে আমি সবসময়ই একজন দূর্বল মানুষ।  ক্লাশে হানিফ স্যার ইংরেজী পড়াতেন। তার গলাটা ছিল বাঘের মত। ছেলেরা আড়ালে ডাকতো বাঘা স্যার। বাঘা স্যারের ক্লাশের ঘন্টা পড়লেই সব শুনশান। কোন শব্দ নেই। মাঝে মধ্যে নিঃশ্বাসের শব্দ বাশির মত ভেসে আসে ।স্যার ক্লাশে আসতেন  একটু দেরীতে। পারি না বলেই বোধহয়, এসেই আমাকে দাড় করিয়ে বলতেন - ট্রান্সলেশন কর। ‘শূন্য থেকে শূন্য হয়’। ‘আমি সত্যের মত মিথ্যা বলি’। ‘আল্লাহ ছাড়া আল্লাহ নাই’। এরকম আজব আজব সব বাক্য। আমি বোকার মত তাকিয়ে থাকি। ইংরেজীর সামনে  বোকা বোকা এই অবস্থাটা এখনও কাটে নি। ইংরেজীর নামে জ্বর আসে। মাঝে মধ্যে মনে হয় নিয়তি বলে একটা ব্যাপার আছে। Mayabee’র কারনে না হলে সেই হাড় কাঁপানো ইংরেজী আবার ফিরে এলো। কি আর করা। Mayabee’র  গানটা শুনি। ওর হয়ে ডন উইলিয়ামস গাচ্ছে।
You placed gold on my finger
You brought love like I've never known
You gave life to our children
And to me a reason to go on.
You're my bread when I'm hungry
You're my shelter from troubled winds
You're my anchor in life's ocean
But most of all you're my best friend.
When I need hope and inspiration
You're always strong when I'm tired and weak
I could search This whole world over
You'll still be everything that I need.
পরপর কয়েকবার। সব বুঝি না। কিন্তু ভাল লাগে। বন্ধূত্বের গান। You're my bread when I'm hungry লাইনটা মাথায় ঘুরপাক খায়।। বেশ লাগে কথাটা। বন্ধু মানে - ক্ষিধের সময় রুটি। ভাল লাগে কথাটা। Mayabee কে  আমার সত্যি সত্যি বন্ধূ মনে হয়। আমি কাজে ডুবি। হিসেব  চলতে থাকে। হটাৎ হটাৎ ফুরফুরে একটা বাতাস একটা গরম রুটির গন্ধ নিয়ে আসে। রুটিনটা এলোমেলো করে দেয়।

