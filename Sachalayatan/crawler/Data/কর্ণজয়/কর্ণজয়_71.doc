আধঘন্টা সকাল থেকে কাটা



৫.
লোকটা একটু হেসে কুনুই এর উপর ভর দিয়ে আলতো করে বিছানায় শুয়ে মাথাটা একট পেছনে টেনে টুপ করে নিজেকে ছেড়ে দেয়। নিজেকে বোকার মত লাগে। এত সহজে মানুষ মরে যায়। বৃষ্টির পর হাসপাতালের সামনের রাস্তাটা যেন একটা প্রিজম। মেঘভাঙা রোদ সাতটুকরো হয়ে লুটোপুটি খায় .. হাওয়ায় উড়তে থাকে। আমি অপেক্ষা করতে থাকি। বাসগুলো সব বোঝাই। আমার হাতে অফুরন্ত সময়। লোকটার কথা মনে হয়।১০০ বছর পরের কথা ভাবি। চারপাশের এদের কেউ তখন থাকবে না। একটা বাস এসে থামে ...স্বপ্নের মত ফাকা। আমি বুঝতে পারি না ঠিক কোন সিটটা সবচেয়ে আরামদায়ক হবে। দুই তিনটা সিট বদল করে শেষমেশ একটায় থিতু হয়ে বসতেই চোখ পড়ে- ম্যাজিক। নয়ফুটি এক লোক ঠক ঠক করে রাস্তা পার হয়ে গেল। আক্ষেপটা খুব খারাপ লাগছিল না .. দ্য কাউ ইজ আ ডোমেষ্টিক এনিম্যাল .. বাবাকে শুনিয়ে শুনিয়ে গুনগুন করে সুর তুলে রচনা পড়ার তালে তালে কল্পনার আমার আর রনপা পায়ে হাটা হলো না .. কন্ডাকটরের কর্কশ স্বরে পকেটের পাড় ভেঙে একটা দোয়েল পাখি আর একটি সুখী পরিবার ভাসিয়ে দিয়ে জানালায় ফিরি। একগুচ্ছ লাল গোলাপ স্বশব্যস্ত সড়কের গাড়িঘোড়ার ফাক গলে ওপারে যাবে বলে চকচকে মেরুন পাঞ্জাবী গায় এক কিেশারের হাতে অপেক্ষা করছে তখন ..  

