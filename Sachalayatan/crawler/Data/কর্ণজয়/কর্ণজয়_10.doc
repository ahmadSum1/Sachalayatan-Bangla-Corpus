অণুগল্প তিনটের সাথে এক



৪।।
সবাই সবার হরিণ।সবাই সবার বাঘ। কোন পাখি ডালে বসে ছিল না। 
১।।
ওরা একে অন্যের ছায়ার মত, আঠারো বছর ধরে- একসাথে হেঁটে চলেছে। চোখে স্বপ্ন, মনে প্রেরণা, হৃদয়ে জিদ। এই এদিন অবশ্যই থাকবে না। অবশেষে সেদিন এলো, ওরা দুজনে দেখলো- চোখের সামনে দুঃখের মেঘ কেটে গেছে। পায়ের নিচে টের পেল- শক্ত মাটি। ওরা নিজের পায়ে দাঁড়ালো, তারপর হেঁটে গেল দুই পথে। 
২।।
অন্ধরা হাতি দেখলো। 
ওরা যা দেখলো তা কেউ দেখলো না। 
৩।।
মা রুটি বেলছে, পাখি উড়ছে, ডিমটা ভালই লাগছে, সাইকেলটার চেনটা পড়ে গেছে, বিলবোর্ডে একটা মেয়ে আমার জন্য ঝুলছে, মা মাছ কুটছে, মেঘ করেছে, রাস্তায় একটা মেয়ে, তিনটা বেলুন, আমার বণ্ধুরা ঝগড়া করলো, রাস্তাটায় ছায়া নেই, মা পেয়াজ কাটছে, তিন্নি বায়না ধরেছে, সিঙারাটা খুব মজার, একজনের বুকে লেখা- প্রিজ একটা কিস, মা চুলো ধরাচ্ছে, একটা পাখি ডাকছে, সুমী হাঁটছে, একটা কোকাকোলার বোতল, মা পেয়াজ কুচোচ্ছে-  তিনজন সিগারেট খাচ্ছে, সিনেমাটা ভাল হয় নি, তাসের চিড়িয়ার দুইটা নেই...

