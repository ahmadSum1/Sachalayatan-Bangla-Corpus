আবদুসের ছবিগুলো .. ০২



শিল্পী আবদুসের ঠিকুজি নিয়ে বিতর্ক আছে। সৃষ্টিজগৎের এই মহান শিল্পীকে মানুষ যখন প্রথম আবিস্কার করে তখন থেকেই বিদগ্ধজনেরা তার নিপুন মাহাত্ম্যের কথা ঘোষনা করেন। দিকে দিকে তার কথা ছড়িয়ে পড়ে এবং তিনি খুব অল্পদিনের মধ্যেই সর্বকালের শ্রেষ্ঠতম পূজনীয় রুপে খ্যাতি পেয়ে যান। পাশ্চাত্য আর প্রাচ্যের বেশ কিছু বিদগ্ধ সমালোচক তার সৃষ্টির উপর বেশ কয়েকটা গ্রন্থ রচনা করেন যা শিল্পজগৎে তাকে একছত্র আধিপত্য প্রদান করে। গ্রীস, ইতালী, এশিয়া মাইনর, প্যালেষ্টাইন, চীন,ভারতবর্ষে তার ছবিগুলো নিয়ে নানারকমের চর্চা হয়েছে। তার প্রভাব ছড়িয়েছে বিশ্বময়। কিন্তু যে কোন ব্যাখ্যারই নিজস্বতা থাকে। নানা মুনি যখন তার তার মত করে আবদুসের ছবি নিয়ে আলোচনা করে গোটা পৃথিবী যেন কয়েকটা মতে টুকরো টুকরো হয়ে যান। ইতিহাসের এই মহান শিল্পী আটকা পড়েন বিতর্ক আর স্তুতির কেন্দ্রে। আবদুসের শিল্পব্যাখ্যায় যে মজার ব্যাপারটি হয়েছে সমালোচকরা সবাই তার শিল্পকুশলতার প্রশংসা করলেও তাকে নিয়ে কখনো একমত হতে পারেন নি। তারা তাকে নিয়ে নিজের নিজের ব্যাখ্যা নিয়ে এতই গোড়া নিয়ে প্রায়ই দ্বন্ধমুখর একটা টান টান অবস্থার তৈরী হয়। পৃথিবীর প্রান্তে প্রান্তে নানা স্কুল অব থটস গড়ে ওঠে, মাথা তুলে দাড়ায় টেক্সট আর সাবটেকস্ট আর শিল্পী রঙ আর রেখার ভূবন ছেড়ে ঠাই নেন অর আর ধ্বনির রাজ্যে।

