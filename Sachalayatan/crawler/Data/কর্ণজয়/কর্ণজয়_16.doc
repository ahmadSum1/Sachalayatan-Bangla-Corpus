কে তুমি অন্ধকারে? 



: আমার জন্য, কি করতে পারো তুমি?
-	আমি তোমাকে সূর্যের ঐপারের ঘোর অন্ধকারে পাঠিয়ে দিতে পারি।
: মানে!
-	দেখবে অন্ধকার আর অন্ধকার। চারপাশে কেউ নেই। কেউ নেই। কেউ না।
তুমি ভয়ে কুঁকড়ে যাবে। 
চিৎকার করে ফেটে যাবে।
কিন্তু কাউকে পাবে না তুমি। কাউকে না। 
তুমি সহ্য করতে পারবে না। ধ্বংশ হয়ে যেতে চাইবে। 
ঠিক তখনই বুঝতে পারবে 
অন্ধকারের মধ্যে আরও গাঢ়ো অন্ধকারের মতন একজন
দাঁড়িয়ে আছে একাকী
আমি
শুধু তোমার জন্য। 
মেয়েটা কড়া চোখে তাকিয়ে রইলো কিছুক্ষন। হেসে দিল। তারপর ভুলে গেল।   
অনেক বছর পরে...
ভাল? ভাল, ভাল? ভাল। ভাল? ভাল, ভাল? ভাল। ভাল? ভাল, ভাল? ভাল। ভাল? ভাল, ভাল? ভাল। ভাল? ভাল, ভাল? ভাল। ভাল? ভাল, ভাল? ভাল। ভাল? ভাল, ভাল? ভাল। ভাল? ভাল, ভাল? ভাল। এইভাবেই মানুষের সাথে এগোচ্ছিল দিনগুলো। তারপরে একদিন মুখোমুখি দেখা হয়ে গেল ওদের। ভাল, ভাল? ভাল। পাশ কাটিয়ে চলে যেতে গিয়েও থমকে গেল। ও তুমি! হ্যা। ভাগ্যিস আলো ছিল। দেখা না হলে বোঝাই যেত না আমাদের পূর্বপরিচয় আছে।

