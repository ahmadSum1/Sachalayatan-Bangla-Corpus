আহা কি আনন্দ আকাশে বাতাসে



আহা কি আনন্দ আকাশে বাতাসে
সচল হওয়ার ঘোষনা দিয়ে একটা লেখা দেয়ার নিয়ম আমি সেই নিয়মনুযায়ী আমার সচলতাপ্রাপ্তির ঘোষনা দিচ্ছি
আজ আমি সকালে অফিসে বসে আমার মেল বক্স খুলতেই দেখলাম একটি খুব আনন্দময় অপ্রত্যাশিত চমক। সচলায়তন থেকে তড়িৎবাহী একটি চিঠি উড়ে আমার কাছে এসেছে। আমাকে সচল করার ঘোষনা নিয়ে। সকালে ঘুম থেকে উঠেছিলাম কবে শনিবার আসবে সেই মেজাজ নিয়ে, নিমেষে তা কেটে যেয়ে মন ফুরফুর করতে লাগল। আশপাশের এই ধ্যারধ্যারা গোবিন্দপুর মার্কা বৃষ্টিময় দিনও তখন আমার কাছে সুন্দর লাগতে লাগল। কতোটা খুশী হয়েছি এখনও অনুভব করতে পারছি না পুরোপুরি। বেশী খুশীতে বোধশক্তি ভোতা হয়ে গেছে মনে হচ্ছে। সচলে আমার প্রথম লেখা ২৪শে এপ্রিলে, নুরুজ্জামান মানিকের লেখার মন্তব্য দিয়ে। যদিও এর আগে পড়েছি অনেক। তারপর নিজের এ্যাকাউন্ট বানানো এবং আস্তে সুস্থে যাত্রা শুরু। যাত্রা খুবই আনন্দময় ছিল এবং আছে, ভবিষত্যেও থাকবে আশাকরি। মানসিকভাবে যারা আমার অনেক কাছের মানুষ ছিলেন তাদের লেখা দিয়ে, তাদের অনেককেই এখানে পেলাম। সমমনা মানুষদের পরিবারে আসতে পেরে আমি গর্বিত। 
যদিও চিঠিটা পুরোপুরি বিশ্বাস করতে আমার কিছুক্ষন সময় লেগেছিল, “হাতী ঘোড়া গেলো তল আর আমি বলি কতো জল”? কতো ভালো ভালো নাম করা লেখক অচল হয়ে বসে আছেন আর আমি কিনা না ঢুকতে ঢুকতেই সচল? আমার ধারনা ছিল, অচল হয়ে বসে থেকে থেকে আমার দাত পেকে, চুল নড়ে যাবে, আর আমি মৃত্যুর আগে কাকুতি মিনতি করে সচল হওয়ার একটা অনুরোধজনিত লেখা লিখব কিন্তু মডুদেরকে তোষামদ করা, ঝালমুড়ি - ফুচকা খাওয়ানো নিদেন পক্ষে গিফট সিফট দেয়ার প্রতিশ্রুতি দেয়ার আগেই ??? কেমন যেনো লাগছে!! এ যেনো মেঘ না চাইতেই জল। তবে দ্রুত সচল করে মডুরা কি কি মিস করলেন সেটা তারা বুঝবেন। 
নুরুজ্জামান মানিক আমাকে সচল করার জন্য পুরোপুরি ক্রেডিট নিতে পারেন। কারন তার খোচানোই আমার সচলে প্রবেশের কারন। যদিও পরিচিত অনেককেই এখানে পেয়েছি যারা আমাকে সাদর সম্ভাষন জানিয়েছেন, শিমূল এবং ধূসর গোধূলি তাদের মধ্যে অন্যতম। আর কারো কথা তারাহুড়োতে ভুলে গিয়ে থাকলে ক্ষমাপ্রার্থী। 
প্রাপ্তিঃ  আমার সচল জীবনের সবচেয়ে বড় প্রাপ্তি হলো, আমার খুব প্রিয় ছোটবোন ও আমার খুব হ্রদয়ের কাছের বন্ধু, যে আমার লেখা লেখা খেলায় সবসময় অসামান্য বিরক্ত প্রকাশ করে, সংসার - সন্তান এর অবহেলা হয় বলে। সে আমার জন্য সচলায়তনে প্রশংসা লিখে রেখে গেছে !!!
ঘোষনাঃ সচলায়তন আমার সচলপ্রাপ্তিতে বিরাট এক উৎসবের আয়োজন করেছে। সচল অচল সব ভাই ও বোনেরা আমন্ত্রিত। নিজ দায়িত্বে সবাই চলে আসবেন। শুধু উপহার কেনার সময় খেয়াল রাখবেন আমি আবার ব্র্যান্ডেড জিনিষ ছাড়া আজকাল ব্যাবহার করি না। হাবিজাবি উপহার আনলে কিন্তু দাওয়ার ক্যানসেল। খালি হাতে আপনার কেউ এসে বিব্রত হোন তা আমি চাই না।
আর অচল ভাই ও বোনেরা যারা দ্রুত সচল হতে চান তারা আমার সাথে তাদের ক্রেডিট কার্ড নাম্বার ও কার্ডের উলটো পাশের পাচটি নাম্বার সহ যোগাযোগ করুন। আমি দ্রুত সচল হওয়ার একশ একটি উপায় বলে দিবো তবে প্রতি উপায় বারো ইঊরো। 
ভালো থাকুন এবং আনন্দে থাকুন। 
তানবীরা
২৭.০৫.০৮

