ভ্যালেইন্টাইন ডে বোগাস



গুড মর্নিং
মনিংংংং
কি করছো?
এইতো তোমার ফোনে জাগলাম।
হুমম, কি করবে সারাদিন?
সারাদিন, উমম কি করবো? কি আর করবো বলো, যা করি তাই করবো। দিন নেই রাত নেই, তোমার কথাই শুধু ভাববো।
মিথ্যুক।
ওহ সাড়ে সাতটা বেজে গেছে? শোনো ফোন ছাড়ছি, আমাকে এক্ষুনি যেতে হবে, রাতে কথা হবে।
কাল যে তোমাকে গানটা মেল করেছিলাম, শুনেছো সেটা?
না এখনও শুনিনি, তবে ডাউনলোড করে রেখেছি, আজ শুনবো। শোন ছাড়ছি, রাতে কথা হবে।
আমাদের পিকনিকের ছবি আপলোড করেছি দেখেছো, ফেসবুকে?
হুমম দেখেছি সোনা, তুমিতো দিন দিন আরো মিষ্টি হচ্ছো। কি যে কষ্ট হয় আমার তোমাকে ছেড়ে থাকতে। ছাড়ছি আমার দেরী হচ্ছে।
হোক দেরী, তুমি এখন ফোন ছাড়বে না। আমার এখন তোমার সাথে কথা বলতে ইচ্ছে করছে।
এমন করে না সোনা, রাতে আমি তোমার সাথে অনেক ক ক ক্ষন কথা বলবো।
রাতে আমি তোমার সাথে কথা বলতে পারবো না।
কিন্তু আমাকে এখন যেতেই হবে, প্লী ই ই ই জ।
ক্রিং ক্রিং ক্রিং মাই হার্ট গোস সা লা লা লা
হ্যালো।
কি ব্যাপার, তুমি এখন? তোমার না দেরী হয়ে যাচ্ছে।
হুমম দেরীতো হচ্ছে, কিন্তু যখন ভাবছি তুমি রাগ করে আছো, মন খারাপ করে আছো, তখন আর ক্লাশে যেতে ইচ্ছে করলো না। ভাবলাম তোমার কাছেই থাকি আজ সারাদিন।
কিন্তু আমি এখন তোমার সাথে কথা বলব না।
প্লীজ এমন কোর না, প্লীজ।
না, এখন আর কথা বলার মুড নেই।
.........
ছাড়ছি আমি।
তুমি যদি এখন ফোন ছেড়ে দাও
বলো যদি ছেড়ে দিই .........
আমি আজ সারাদিন কাজে যাব না, কিচ্ছু খাব না, ফোন ধরে বসে থেকে কার্ডের সমস্ত পয়সা খরচ করে দিব এমনিই
আমার বয়েই গেলো তাতে
তাই.........এখানেই শেষ না, বাইরে ঝুম বৃষ্টি হচ্ছে, আমি এই ঠান্ডা বৃষ্টিতে হাটব, হাটতেই থাকব যতক্ষন বৃষ্টি হয়, তারপর খুব একটা জ্বরে ভুগব একা একা
ভয় দেখাচ্ছো আমাকে?
হুমম দেখাচ্ছি। এমন কাউকে ভয় দেখাতে ভীষন ভালো লাগে, যে আমার কষ্টে দুঃখ পায়, আমার আনন্দে সুখী হয়। সমুদ্র সমান ভালোবাসা বুকে ধরে আমার জন্য সারাবেলা পথ চেয়ে থাকে।
সেটা তুমি কখনও বুঝতে পারো?
পারি সোনা, পারি। তাইতো সব ফেলে বার বার তোমার কাছেই ছুটে ছুটে আসি। আমার পৃথিবীতো তোমাতে শুরু আর তোমাতেই শেষ।
ক্লাশে কেনো গেলে না দুষ্টু ছেলে?
সত্যিই বলবো? আগে প্রমিস করো কিছুতেই রাগ করবে না। প্রমিস করো, আমি কিছুতেই তোমাকে মিথ্যে বলতে চাই না।
প্রমিস, প্রমিস এন্ড প্রমিস।
থ্যাঙ্কু, একটু আগে ফোন এলো বন্ধুর, স্যার অসুস্থ তাই আজকের মর্নিং ক্লাশটা হচ্ছে না। মেল চেক করেও দেখলাম, ইউনি থেকে মেল পাঠিয়েছে। তাই ভাবলাম .........
তানবীরা
১২.০২.০৯

