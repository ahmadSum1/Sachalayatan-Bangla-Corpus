আমাদের মজিদ মিয়া 



মাইর খাইয়া মজিদের চাইর লম্বর বউ ফুলির চিৎকার আরম্ভ হইলো আবার। মজিদ দিন নাই, রাত নাই পান থাইকা চুন খসুক না খসুক ফুলিরে মারে। মজিদ আর ফুলির বিয়া হইছে সাত মাস শেষ হইয়া মাত্র আটে পড়ল। প্রথম ছয় মাস ভালাই ছিল। মজিদ বেলা অবেলায় ঘরে আইতো, বউ বউ কইরা জান দিতো। গন্ধ ত্যালটা, সাবান কিংবা হাট বারে রঙীন চুরি, ফিতাটা নিয়ে আইতো বউয়ের জইন্য। যহন তহন দরজায় খিল দিইয়া বউরে লইয়া রংগ রস করতো। কতো রহম ভাবেই ফুলিরে আদর করতো। পীরিতের কতা কইতো। লজ্জায় ফুলি খালি পলাইতে চাইতো, চোখ ম্যালতে পারতো না। সারা রাইত ফুলিরে ঘুমাইতে দিতো না, জাগাইয়া রাখতো। কিন্তু মাস দুই তিন ধইরা কী যে হইলো মজিদের যহন তহন ফুলিরে মারে। কি কারণে মারে ফুলি তা আন্দাজই করতে পারে না। মজিদের মন জুগানোর লাইগ্যা ফুলি জান দিয়া কাম কইরা যায়, মজিদের কতার আগে সব কইরা থুয়, তাও সোয়ামীর মন পায় না। কালাকান্দির হুজুরের কাছের থন একটা বশীকরণ তাবিজ আনবো কিনা বুইজা পাইতেছে না। 
আইজ সকালে উইঠ্যা হাত মুখ ধুয়ে আইলো পান্তা খাওনের লাইগ্যা। ফুলি পান্তা দিতেই, দুই লুকমা মুখে দিয়ে ফুলিরে গালি। পান্তা নাকি গাঁন্ধা হইয়া গ্যাছে, ঠিকমতো ভিজান হয় নাই। তাড়াতাড়ি ফুলি খাইয়া দেকলো, না পান্তাতো ঠিকই আছে, গাঁন্ধা হয় নাই। এই কথা হুইন্যা লগে লগে মজিদ তড়াক কইরা উইঠ্যা দাঁড়াইয়া ধরলো ফুলির খোঁপাত। মারতে মারতে ফুলিরে মাটিতে ফালাইয়া দিয়া বাইরের ঘরের থন লাঙল লইয়া হন হনাইয়া মাঠে চইলা গ্যালো। বিলাপ করতে করতেই ফুলি দুপুরের পাক সারলো। মাঠ থাইক্যা আইসা মজিদ গ্যালো গোসলে। আইসা খাইতে বইলো। ফুলি তাড়াতাড়ি গরম ভাত আর ডিমের সালুন দিলো। ডিমের সালুন মজিদ খুবই ভালা পায়। ফুলিতো মনে করছিলো সোয়ামী খুশি হইব। অমা, মজিদ কইয়া উঠলো, বান্দির ঝি এইডা কি রানছস? নুন দিয়া ঘাইট্যা রাখছোস, মুহে দেওন যায় না। নুন কি তোর বাপের বাড়ি থাইক্যা আইয়ে নাকি হারামজাদী? হিসাব নাই? ফুলি, মিন মিন কইরা কইলো, রান্ধনের সুময় জরিনা চাচী আইছিলো। হ্যারে দিছিলাম লবন চাওনের নাইগ্যা। হ্যায়তো কইলো ঠিক আছে। 
কি মাইনষের মুহের জুডা তুই আমারে খাইতে দেছ? তোর এতো বাড় বাড়ছে হারামজাদী? তরকারীর কাঠি দিয়াই আরম্ভ করলো এইবার মজিদ। আমি খাওনের আগে তুই অন্যরে দেছ? আইজকা তোর একদিন কি আমার একদিন ফকিরন্নীর ঝি। ফুলি মারে - বাবারে কইয়া চিৎকার কইরা কানতে লাগলো। কিন্তু মজিদের তাতে কিছু যায় আহে না। মনের শান্তিমতো ফুলিরে পিডাইয়া, তারপর লাথি মাইরা ভাত - তরকারি উল্টাইয়া দিয়া মজিদ হাটে চইলা গ্যালো। ফুলিও যাতে খাইতে না পারে তার লাইগ্যা সব নষ্ট কইরা দিলো। থাক শয়তান মাইয়া লুক, তুই উপাস থাক। সইন্ধ্যায় হাট থাইকা আইসা ফুলিরে কইলো, ওই আবাগীর বেটি, হাত মুখ ধুমু, দে লুটা - গামছা দে। ফুলি ঘরের মইদ্যে থাইক্যা, গামছা আইন্যা হাতে দিলো মজিদের। লুটা আনার জন্য কলতলায় যাইয়া নীচা হইতেই পাছায় মজিদের লাতিতে ফুলি উল্টাইয়া পইড়া গ্যালো। মজিদ লাতির উপর লাতি দিতে লাগলো। বিজা গামছা তুই গরে হান্ধায় রাখছোস ক্যান? ওই মাগী, তুই আমাকে বিজা গামছা দিলি যে? ফুলি ব্যাতায় বেদনায় চিক্কুর পাইড়া কানতে লাগলো। বিকালে ফুলি গরের চালার থাইক্যা খডখডা কডকডা গামছা উডাইছে। বিজা ক্যামনে হইপো? 
সোয়ামীর এই ব্যবহারে দিশা বিশা না পাইয়া ফুলি কাঁনতে কাঁনতে জিনগাইলো, তুমি এরহম করো ক্যান? তুমি কি আর আমারে রাখপা না? এতোক্ষনে মজিদ একটু ঠান্ডা হইলো। দীর্ঘদিন পরে তার মুহে এট্টু হাসি আইলো। যাক, তার চেষ্টায় কাম হইছে। হাসি মুখে দাওয়ায় বইলো মজিদ আস্তে ধীরে। তারপর নূরানী হাসি মুহে আইন্না কইলো, এতো মাইর মারি তুরে, তুই এইডা এহনো বুঝপার পারস না ???? 
হেরপর এতিম ফুলি মজিদের অনেক হাতে পায়ে দড়লো। কিন্তু মজিদ ইমাম সাব আর গাঁয়ের তিনজন মুরুব্বীরে সাক্কী রাইখ্যা ফুলিরে ধর্মমতে শরীয়ত মুতাবেক তালাক দিলো। ফুলির নিজ হাতে লাগানো উডানের গাছ, লাউ মাঁচান থাইক্যা শুরু কইরা হাঁস মুরগী সবগুলারে বুকে লাগাইয়া বিলাপ কইরা কানলো। হেরপর মুরুব্বীদের কাছে মাফ সাপ চাইয়া বিদায় লইয়া চইলা গ্যালো, কই কেউ জানে না। এর ঠিক তিন মাস পরে গাঁয়ের মানুষ দেকলো খেতের আইলের মাজ দিয়া মজিদ রুমাল মুহে লাজুক লাজুক ভাবে আগে আগে হাঁটতাছে আর তার পিছনে পিছনে সুন্দর মতো এক মাইয়া গুলাপী রঙের জড়ির শাড়ি পইরা মজিদের পাঞ্জাবীর কুনা দইড়া আহে। মাইয়ার মাতায় ইয়া বড়ো গুমটা। চকের বাতাসে গুমটা এট্টু পর পর পইড়া যায়, তহন গিল্টি করা নথের পাশ দিয়া কাজল কালো বড়ো বড়ো দুইটা মায়াময় চুখ দেহা যায়। মনে লয় পাঁচ লম্বর। 
তানবীরা
১০.০৯.০৯

