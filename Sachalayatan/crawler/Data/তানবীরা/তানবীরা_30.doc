ছবি দিয়ে যায় চেনা



নীল সমুদ্রপারে মহেশখালীর বুদ্ধ মন্দির। শান্ত সমাহিত।  
একদা একটি নিরীহ ভদ্র ছেলে আপন মনে সাগর পারে প্রাকৃতিক কর্ম সারিতেছিল। সেই অপরাহ্নে  সেখানে উপস্থিত ছিল কটি দুষ্ট মেয়ে। তারা সেই শান্তির মুখ খানা তাদের ফটু যন্ত্রে গেথে নিল। 
রাখাইন তাত শিল্প, মহেশখালীর বাকে। 
রাখাইন রমনী তার পন্য সামগ্রী নিয়ে । 
সেন্ট মার্টিন এর একমাত্র যানবাহন। হাওয়ায় উইড়া উইড়া চলছে চলবে । 
আমাদের দুইদিনের লোকান গার্জিয়ান কাম টুরিষ্ট গাইড সৈয়দ হুসেইন আর ভ্যান চালক কুদ্দুস। সৈয়দ হুসেইন সেন্ট মার্টিন সরকারী স্কুলে ক্লাশ সিক্সে পড়ে। কিন্তু প্রথম দিন সে ক্লাশে যায়নি কারন স্যার বই আনতে কক্সবাজার গেছে। দ্বিতীয় দিন স্যার অন্য ক্লাশের ক্লাশ নিচ্ছে তাই তারা অন্যদিন স্কুলে যাবে স্যার বলে দিয়েছে। বেতন মাসে পনর টাকা।  
এই সেই বিখ্যাত “সমুদ্র বিলাস”। ডঃ হুমায়ূন আহমেদ বাংলা সাহিত্যকে কি দিয়েছেন এবং কি দেননি তা নিয়ে অনেক আলোচনা থাকতে পারে। কিন্তু সেন্ট মার্টিনকে পর্যটন খাতে পরিচিত এবং প্রতিষ্ঠিত করার পিছনে তার অবদান অনস্বীকার্য।  
সেন্ট মার্টিন লোকাল ব্যান্ড। ছবিতে কি সব  বলতে পারে? সারা পৃথিবী থেকে বিচ্ছিন একটা দ্বীপে, নিঝুম অন্ধকারে, চাদের আলোয় আমরা কজন। আশপাশে ঝি ঝির ডাক ছাড়া অন্য কোন শব্দ কদাচিত। একপাশে বারবিকিউর প্রাচীন ম্যানুয়েল পদ্ধতি অন্যপাশে আধুনিক যন্ত্রের বিকট শব্দ বিহীন সুরেলা গান ওরে সাম্পানওয়ালা আমারে তুই করলি দিওয়ানা .....................।। 
ভাজার আগে, গ্রাহকরা মাছ দেখে পছন্দ করে দাম ঠিক করে দেয়ার পর ভেজে দেয়া হয়। 
ভাজার পরে । 
নাম দিয়েই যায় চেনা , হায় আমার আ-মরি বাংলা ভাষা । 
ছেড়াদিয়া দ্বীপের একমাত্র কফি হাউজ আর তার মালিক বৃন্দ।  শীতের মৌসুমে একমাত্র তারাই ছেড়াদিয়া থাকেন। পাচ সন্তান আর বাবা মা।  
কি ভালো লাগে পতাকার পাশে দাড়াতে। ছেড়াদিয়া সীমান্তে। 
ছেড়াদিয়া দ্বীপের স্থায়ী ন কনিষ্ঠ সদস্য। সর্ব কনিষ্ঠ সদস্য তখন ছটি ঘরে ট্যা ট্যা করে কাদছিলেন বিধায় তার ছবি তোলা যায়নি। তিনি একজন কন্যা।  
বারবিকিউ , আদিম ও অকৃত্রিম পদ্ধতি। 
জনৈকা টুরিষ্ট । 
হিমছড়ির সীভিউ পার্ক। অপু বিশ্বাস তখন নেচে চলেছেন “জান আমার জান” ছবিতে উত্তর থেকে দক্ষিনে, পূর্ব থেকে পশ্চিমে , দশ দিগন্তে ঘুরিয়া বেড়াই .....................।। 
কক্সবাজারের ঐতিহ্য শুটকী  । 
তানবীরা
০৪.০২.০৯

