সৌরাত্রির আগমন শুভেচ্ছা স্বাগতম



                  শোন শোন সচল বন্ধুগন শোন দিয়া মন,
               সৌরাত্রির আগমন গাঁথা এখন করিব বর্নন।
আমাদের সবার প্রিয় ছড়াকার, দুর্ধষ গল্পকার, হাসিখুশী, ফ্রেঞ্চকাট মাইয়ার বাপ মৃদ্যুলদা আবার সত্যি সত্যিই মাইয়ার বাপ হয়েছেন। আমার বাবারে সবাই সাহসী বলতেন কারন তিনি ছিলেন কলির যুগে এক হালি মাইয়ার বাপ। আর মৃদ্যুলদা হলেন বীর বিক্রম কারন তিনি এই ডিজিটাল যুগে এক জোড়া মাইয়ার বাপ। 
সৌর তারা ছাওয়া রাত্রে জন্মানোতে তার নাম সৌরাত্রি। পনরই আগষ্ট ভার্জিনিয়াতে তার জন্ম হয়েছে। মাতা কন্যা সুস্থ আছেন। পিতা মন্ট্রিয়েলে মজাসে বারবিকিউ করছেন আর সব্বাইকে ছড়া শোনাচ্ছেন (ফেসবুকের ছবি দ্রষ্টব্য)। 
এই সুখী দম্পতিকে তাদের সংসারে নতুন মেহমানের আগমনে জানাই সচল পরিবারের পক্ষ থেকে আন্তরিক অভিনন্দন। 
সৌরাত্রি পৃথিবীতে তোমার পথ চলা আনন্দময় হোক মামনি। 
তানবীরা
১৭.০৮.০৯

