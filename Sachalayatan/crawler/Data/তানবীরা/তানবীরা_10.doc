গোলেমালে পর্তুগালে (ছবি ব্লগ)



ইউরোপে সামার ভ্যাকেশন একটা বিরাট কিছু। আগে অবশ্য সেটা বুঝতে পারি নাই। তখন জানতাম ভ্যাকেশন মানে প্লেনের টিকেট, ট্রেনের টিকেট, হোটেল, জিমার সবকিছুর দাম বেড়ে যায়। সে সময় বেশি বেশি নিজের বাড়ি আর গাড়ি ব্যবহার করতে হয়। ভ্যাকেশন বাদে অন্যসময় ঘুরাঘুরি করতে হয়। মেয়ে যবে থেকে স্কুলে যাচ্ছেন তবে থেকে অবশ্য সে সব বন্ধ। ওলন্দাজ পাজিরা এয়ারপোর্টে যেয়ে বসে থাকে, কোন গার্জেন স্কুলকে ফাঁকি দিয়ে তার বাচ্চা নিয়ে বেড়াতে যাচ্ছেন কি না দেখার জন্য। ভ্যাকেশনের শুরুতে এবার টিভিতে দেখলাম কিছু কিছু গার্জেন পাঁচশ ইউরো জরিমানা গুনেছেন অন দি স্পট এই কারনে। আমরা গরীব সরীব মানুষ, জরিমানার টাকা দিয়ে নিজেরাই ঘুরাঘুরি করি। সবসময় চেষ্টায় থাকি কোথায় কম পয়সায় বেশি ঘোরা যায়। এবার ছিল পর্তুগালের পালা। যবে থেকে ছুটির বুকিং দিয়েছি তবে থেকে রোজ একবার মেয়ে জিজ্ঞেস করতো কবে হবে আগষ্টের এক তারিখ? নিজে কোথায় যাচ্ছেন তার বর্নণা আর অন্যরা কোথায় যাচ্ছেন তার বাহাদুরী রোজ একবার তার কাছ থেকে খাবার টেবিলে শুনতেই হবে। এ দেশের ছেলে মেয়েদের জন্য এটা এক ধরনের স্ট্যটাস সিম্বল। সচল বন্ধুদের জন্য লিসবোয়ার কিছু ছবি। লিসবন (ইংরেজি) লিসাবন (ডাচ) লিসবোয়া (পর্তুগীজ)। আমি যে দেশের নাম সে দেশের ভাষাতেই এই লেখার বাকিটা সময় ডাকবো। 
ইউরোপের যেকোন প্রধান শহর কিংবা রাজধানী শহরে বেড়াতে গেলে ঘোড়ার গাড়ি একটি অন্যতম আর্কষন। এই ছবিটি অবশ্য আমাদের আমর্ষ্টাডামে তোলা। সেদিন ছিল গে প্যারেড।

এই অদ্ভূদ রকমের গাড়িগুলোকে লিসবোয়ার প্রধান প্রধান রাস্তায় অনেক সময়ই দেখা গেছে। 
এই ধরনের মনুমেন্ট দিয়ে সমস্ত লিসবোয়া শহরটিই সাজানো। 
লিসবোয়া। 
এই অদ্ভূদ ধরনের ট্রামটি শুধুই পর্তুগীজদের। এই ধরনের ট্রাম অন্য জাতির আছে বলে জানা নেই। 
এই ধরনের পিয়াজা সেন্টার শহরের মধ্যে মধ্যেই করা আছে। কেনাকাটার ফাঁকে ফাঁকে লোকে বসে বিশ্রাম করতে পারে আবার এগুলোতে অনেক কনর্সাটও হয়। 
অপেরা হল। 
শহরের মাঝ থেকে দেখা যায় “Sao Jorge Castle সাও ইয়োরগে ক্যাসেল” এর একপাশ। 
সম্পূর্ন লোহার তৈরী “Santa Justa Elevator সানটা ইউষ্টা এলিভেটর”।

পয়সা দিয়া ভাইব্বেন না কেউ ভিক্ষা কইরা খাই । 
আমাদের ছোটবেলায় আচার হজমী লাল সন্দেশ খাওয়ার জন্য বড় ভাইবোনদের কাছে হাত পাতার প্রচলন ছিল। আমাদের পরিবার খুবই সাধারন তাদের কথাবার্তা আরো সাধারন। পয়সা চাইলে বড় ভাইয়ারা প্রায়ই বলতেন, আমি খাই মাইগগা, তোরে দিমু ............। না বুইঝ্যা টিপ দিয়া এই সম্ভ্রান্ত কুত্তা পরিবারের ছবি তুলে ফেলার অপরাধে আমাকে পঞ্চাশ ইউরো সেন্ট দিতে হয়েছে। কুত্তাওয়ালী এক ইউরোই দাবি করেছিল আমার স্বামী আধা - আধায় রফা করেছেন। 
“আমার মালতীলতা কি আবেশে দোলে”......অনেক আগে ঢাকা শহরটা যখন এত্তো দামি হয়ে যায়নি, সমস্ত শহরটা তখনো এভাবে ইট কাঠে আর পাথরে ঢেকে যায়নি। এখনকার মতো সবাই তখন বাড়ির চারপাশ গ্রীল দিয়ে বন্ধ করে দিতেন না। তখন বাড়ি করলে লোকে আলো বাতাসের জন্যে চারপাশে কিছু জায়গা ছাড়তেন, সেই ছাড়া জায়গায় অনেকেই মালতী কিংবা হাস্নাহেনা, গন্ধরাজ কিংবা পেপে, কামরাঙার গাছ লাগাতেন। আমাদের বাড়ি ভর্তি মালতী লতার গাছ ছিল। সন্ধ্যে বিকেলে কেউ আমাদের বাড়ি এলে অনেক সময় বলে উঠতেন হিন্দু বাড়ি।  বাড়ির সামনের পোর্চটুকু জুড়ে অগনিত গোলাপী, হলুদ কিং দুটো রঙ একই ফুলে ফুটে বাড়ি আলো করে রাখতো। লিসবোয়ার রাস্তায় হঠাৎ চকিতে খুঁজে পাওয়া আমার ছোটবেলা। 
এরকম মোজাইক ফিনিশিং দেয়া বাড়ি পর্তুগালে প্রথম দেখলাম। ওরা প্রচুর কিছুতেই ফিনিশিং হিসেবে মোজাইক ব্যবহার করেছেন। 
“Mosteiro dos Jeronimos মোসটেরিও ডোশ ইয়েরোনিমোশ” এটি এখন যাদুঘর। এখানে আগে ভাস্কো দা গামা আসতেন । 
শহরের সৌর্ন্দয বর্ধন ও যানজট নিরসন। 25 of the April Bridge.  
ডাউনটাউন লিসবোয়া । 
লিসবোয়া এট নাইট । 
Monument to the discoveries । 
The tower of Belem.  
সাগরের তীর থেকে । 
Se de Lisboa । 
একটা সেইরকম ছবি কিছু সেই রকম পাবলিকের জন্য । জনতার দাবি বলে কথা । 
আমার গুনাহ মাফ করো । 
মোমবাতি পুড়িয়েও মাফ চাওয়া যায় । 
মোমবাতি জ্বালিয়েও যায়। এক ইউরো ভেন্ডিং মেশিনে ফেললে দুইটা মোমবাতি আটোমেটিক অন হবে। এক ইউরোর নীচে ক্ষমা চাওয়া যাবে না। 
তীর্থস্থান ফাতিমা । 
ফাতিমার গায়ে কিছু অসাধারন চিত্রকল্প আছে। এটি তার একটি 
পয়সা পানিতে চুবিয়েও গোনা খাতা মাফ করানো যায়। আজমীর শরীফের কথা মনে পড়ল এটা দেখে। খিচুড়ীর হাড়িতে পয়সা ছুড়ে ছুড়ে মারা। 
পূন্যবতী সিষ্টার লুসিয়া যিনি মাদার মেরীর সাক্ষাত পেয়েছিলেন বলে কথিত আছে এবং যার কারনে ফাতিমায় আজ এতো রমরমা বানিজ্য তিনি এই ঝুড়িতে রেখে ফল খেতেন। ছোটবেলায় আমরাও এই রকম একটা ঝুড়িতে রেখেই ফল খেতাম । 
পর্তুগীজ খাবার। খাবার নিয়ে পর্তুগীজদের অনেক আহ্লাদ আছে। তারা কফি ব্রাজিল থেকে ইউরোপে নিয়ে এসেছেন। মাছের মধ্যে আলু দিয়ে রান্না করা কারি, কিংবা কারিতে টম্যেটোর ব্যবহার তারা সব্বাইকে শিখিয়েছেন বলে দাবী করেন। কথা সত্যি হলেও হতে পারে। আলু - চিংড়ির ঝোলটা অনেকটা আমাদের দেশে শীতকালে রান্না করা মাছের তরকারি স্বাদেরই। শুধু কাঁচামরিচ আর ধনেপাতার অভাব ছিল। আর ভাত দিয়ে সী ফিশের ডিশটা অনেকটা আমাদের দেশে রান্না করা টম্যটোর টকের স্বাদ ছিল। 
মনে হচ্ছিল আমাদের কক্সবাজার বীচ । 
প্রকৃত ওলন্দাজ, যেখানে রাত সেখানেই কাত। 
সাগর পারে সমুদ্র থেকে তোলা তাজা মাছ, জেলে শুদ্ধ। 
কাসকাইস থেকে উত্তাল সমুদ্র। 
তানবীরা
১৪.০৮.০৯

