খাসি রাঁধার কয়েকটি টিপস



বাঙালি হলে আজ খাসির মাংস রাঁধা আপনার জন্য ফরজ, যদি না আপনার কেল্লা পাজিস্তানমুখী হয়ে থাকে। কিন্তু খাসি রাঁধা মোটেও সহজ নয়। চরিত্রের মতই বেটার গায়ে বিটকেল গন্ধ।
কিন্তু তাই বলে কী আমরা খাসি খাবো না? অবশ্যই খাবো। তাই হতাশ হইও না যদি মুমিন হও।
খাসি বেটার গন্ধ দূর করতে তাই আচ্ছাসে ডলেমলে ওটার গায়ে মশলা মাখান। আদা-রসুন বাটা, লবণ-মরিচ গুঁড়া, চাইলে একটু গরম মশলাও মাখিয়ে ফ্রিজে রেখে দিয়ে ম্যারিনেট করুন। আমি এই শুভ সংবাদের আশায় দুইদিন আগে থেকে এক বেটা খাসিকে ক্রিস হেমসওয়ার্থ মনে করে মশলা দিয়ে ম্যাসেজ করে রেখেছি। আপনারা আমার মত দূরদর্শী না হলে এখনই শুরু করে দিন কাজটা। আর ক্রিস হেমসওয়ার্থের জেন্ডার পছন্দ না হলে মনিকা বেলুচ্চি থেকে মাহিয়া মাহি - যাকে আপনার পছন্দ তাকেই কল্পনা করে নিন।
যদি ম্যারিনেশনের সময় কম হয়, তাহলেও উপায় আছে। যতক্ষণ পারুন ম্যারিনেট করে (কমপক্ষে এক ঘন্টা সময় দিয়েন, সবুরে মেওয়া ফলে) চুলায় বেশি করে মশলা কষিয়ে তারপর খাসিটা ভালোমত নেড়েচেড়ে মশলা মেশান। মনে রাখবেন, যত বেশি সময় কষাবেন, ততই মজা। 
এর পর আপনার পছন্দমত রেসিপিতে কাচ্চি, পাক্কি, রেজালা - যা ইচ্ছা করে নিন।
সাথে একটি বোনাস সন্দেশ রেসিপিঃ
দেশে থাকলে খাঁটি দুধ জ্বাল দিয়ে তাতে অল্প ভিনেগার বা লেবুর রস মিশিয়ে ছানা তুলুন। বিদেশে থাকলে হোল মিল্ক ইউজ করুন, বা  ফাঁকিবাজি করতে চাইলে রিকোটা চিজ কিনে আনুন।
ভালোমত পানি চিপে নিংড়ে নিন।
স্বাদমত চিনি আর পছন্দের গন্ধমত এলাচগুঁড়া মিশান। একবারে না পারলে একটু একটু করে মিশান আর খান। জিনিসটা খেতে এমনিতেও ভালো। খেয়ে আবার অর্ধেক করে দেবেন না যেন!
চুলায় ফ্রাইপ্যানে একটু বাটার/ঘি গরম করে তাতে এই মিশ্রণ ঢেলে দিয়ে নাড়তে থাকুন।
চিনি গলে একটু পরে জিনিসটা নরম হয়ে আসবে, নাড়তে সুবিধা হবে। তবে থেমে যাবেন না। আরও নাড়তে থাকুন যতক্ষণ না ফ্রাইপ্যানের তলায় জিনিসটা লেগে ধরা শুরু করে।
এবার চুলা বন্ধ করে একটু ঠান্ডা হওয়ার সুযোগ দিন। 
প্লেটে পুরোটা সাইজ করে নিয়ে স্লাইস করে কেটে নিন। তেল (আপনার, সন্দেশের না) বেশি হলে প্রতিটা গোল্লা করে আবার চাকতি বানান।
উপরে কিসমিস, বাদাম, জাফরান এইগুলো দিয়ে সাজাতে পারেন চাইলে। আর আমার মত হলে টপাটপ গিলে ফেলুন।
ভালো থাকুন, সুস্থ থাকুন, সাবধানে থাকুন। রাজাকার নিধন জারি রাখুন।

