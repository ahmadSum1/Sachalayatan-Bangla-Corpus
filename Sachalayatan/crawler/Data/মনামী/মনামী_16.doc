মেফুকাহিনী ২



মনটা চায় একটা থ্যাকনা দিয়া হোতায় ফেলি। কিন্তু নিজেরে কন্ট্রোল করলাম। দা লাগাইলে কামটা ভালো হইতে পারে।
আমার কাজটা তো হলো না মেফুদা।
দা, বটি লাগাইবার লাগছো ক্যালা? মাহাজন কইবা বুঝলা? নতুন দুকানের পজিসন নিছি।
আমার ঝুলে যাওয়া থোতনাটা কোনোরকমে উপরে তুলে বললাম, হো্য়াট ইজ উইথ দিস রাস্টিক অ্যাকসেন্ট মেফু? সুশীল সমাজে তো মুখ দেখাতে পারবে না।
আরে রাখো তোমার সুসিল সমাজ। মেফু মাহাজন কোনো সুসিল সমাজ হালারে পুছে না। কি কামের কথা কইতাছিলা?
ইয়ে, আমার আইডেন্টিটির ব্যাপারটা ...
ক্যান, হেই কামতো কইরা দিছি।
তুমি বোধহয় আমেরিকানদের সঙ্গে মিক্স করে ফেলছো। এত বড় একটা লটের কাজ করলা গুলায় ফ্যালাটাই স্বাভাবিক ...
না তুমার কাম তো কইরা দিছিলাম। ওহ! খাড়াও মিস্টিক হইয়া গ্যাছে গা। অন্য দুনিয়ার তুমার লগে এই দুনিয়ার তুমারে মিক্স কইরালাইছি। উফ! এত্তগুলা দুনিয়া আর মেফু খালি একটা, বহুত না - ইনসাফি হ্যায় ভাই।
স্টপ দিস ননসেন্স মেফু, তুমি আমাকে মেনি ওয়ার্ল্ডস থিওরি কপচাও?
বিশ্বাস না করলে নাইক্কা। তুমার কাম কইরা দিছি অহন ফুটো।
অন্য দুনিয়া আছে না নাই তাতে আমার কী? আমি বাঁচি এই দুনিয়ায়। তুমি আমার কাজ করে দাও প্লিজ। আত্মপরিচয় ছাড়া আমি লেখক হবো কিভাবে?
ক্যান, উত্তরাধুনিক হয়া যাও। আত্মপরিচয় লাগবো না। আইজকাল খুব চাল্লুভি আছে।
শুওরের বাচ্চা মেফিস্টোফিলিস আমারে ভুদাই বানায়া আমার আত্মাটা গাপ করসোশ আইজ তর একদিন কী আমার একদিন।
আরে আরে গরম হইতাছো ক্যালা, পানিউনি পিয়া এট্টু ঠান্ডা হও। আমার হইতাছে মাহাজনি কারবার এট্টু ট্রিক না খাটাইলে চলে না। আর তুমিভি মিয়া ভুদাই কিসিমের আছো। আমি নিজেই আইডেন্টিটি ক্যারাইসিসের মইদ্যে হান্দাইয়া আছি। অহন ক্যাম্নে কী? তুমার আত্মা ফিরত লইয়া যাও মিয়া।
... ঘোড়ার নাল ঠোকার শব্দ পাই। 
ভিক্টোরিয়া পার্কের গাছে গাছে গোরাখেদানো সিপাইদের ঝুলন্ত দেহ খুঁজি। গণঅভ্যুত্থাণের উত্তাল আওয়াজে কেঁপে ওঠা পাকিস্তান মাঠের কাঁপন খুঁজি বাংলাদেশ মাঠের ঠাসাঠাসি দোকানের ফাঁকে। আর ঘুরতে ঘুরতে আগাসাদেক রোডে এসে জুতার কারখানাগুলো দেখে মনে পড়ে ইলিয়াসের ওসমান গণির কথা। 
... এই গলির কোনো এক চিলেকোঠা থেকে সে দেখতে পেয়েছিল গুলিতে গাঁথা মানুষের দেয়ালে মাথা ঠুকে মরছে বন্য শুওরেরা। মশালে বদলে যাওয়া সেইসব মানুষের ভীড়ে নিজেকে খুঁজে পাচ্ছিলনা সে। সবাই বলতো, বেচারা পাগল হয়ে গেছে।

