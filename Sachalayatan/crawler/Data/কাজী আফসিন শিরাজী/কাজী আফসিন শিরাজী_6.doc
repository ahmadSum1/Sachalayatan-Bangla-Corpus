রোদ হচ্ছে বৃষ্টি হচ্ছে প্রজাপতির বিয়ে হচ্ছে…



আজ কবিতার দিন, ভেজা শাড়ি রোদে শুকাবে না।
আবু হাসান শাহরিয়ার
করকরা রোদে শুকাবে বলে দড়িতে ঝুল খাচ্ছে আমার কাপড় চোপড়। শুকাচ্ছে না। মেঘের শাওয়ারে গোসল সারছে নগরতলী। আজ কী তবে কবিতার দিন?
#
টোয়ালাইট নিউ মুন হলের শো শেষে এক্সিট গেটের কাছে মানুষের ভীড়। চরিত্র দুজন দাঁড়িয়ে আছে মুখোমুখি, ঐখানেই সিনেমার শেষ। চরিত্রগুলোর কী সহযে ‘দি এন্ড’-এর সাথে ঘটনা থেকে ছুটি মিলে। আর যারা এত এত বছর ধরে অভিনয় করে যাচ্ছে নাগরিক মেগাসিরিয়ালে তাদের ছুটির নোটিশ আসেনা। নাটক শেষেও তারা আবেগী সুতার হুকে বাধা থাকে। নিউ মুন দেখে ঘরে ফেরা মানুষদের মধ্যে কোন এক দর্শক হঠাৎ আবিষ্কার করে তার ফিরে যাবার কোন ঘর নাই। তবু সে হাঁটছে রবার্ট ফ্রোস্টের সহস্র মাইল, একটা ঘুমের বড়ির খোঁজে। এই বর্ষনে ভীজছে না তার চুল, প্রতিস্থাপিত এক আমব্রেলা হাতে ধরে সে হাঁটছে, ভিজছে তার প্যান্ট গুটানো পা। ছেলেটার ভাবনার হলোগ্রাফিক স্ক্রিনে দেখছে রিক্সায় একটা ছেলে একটা মেয়ে কী প্রচন্ড শিহরনে তাকিয়ে আছে আকাশের দিকে। আবু হাসান শাহরিয়ারও কী ঐ ছবিটা দেখেছিল? ওনার কবিতার দু-লাইন ঐ ছবির ক্যাপশন হতে পারে,
বোধের মিছিল মৌন ছিল, কোনও কথাই হয়নি বলা-
এক দুপুরের ভালবাসার শাক্ষী শুধু রিকশাঅলা।
#
হতে পারে ওটা কোন ঘোর কল্পনা। হতে পারে ওটা একটা শুধুই কথার কথা। হতে পারে………… কী আর হতে পারে? বাস্তব! স্বপ্ন থেকে ঐ মেয়েটা কী বিডিয়ার বিয়েসেফের চোখ ফাঁকি দিয়ে একদিন ঢুকে পরেছিল এই জাদুবাস্তবতার শহরে? 
#
প্রজাপতি ফুল গাছে বাসা বাঁধে না। তার বাড়ি জলভাসি এক নদীর দেশে। সে হয়ত আর কোনদিন ছেলেটার পরিশ্রমী বাগানে মধুর খোঁজে আসবে না। আসবে অপেক্ষার নির্বাসন। আজন্ম মুগ্ধ নক্ষত্রের রাতে কার্ণিশের পা দুলিয়ে বসে থাকবে পাখির মত ছোট্ট কোন আশা। হয়ত আগামিকাল… অগুনতি আগামিকালের পিছে যে অসহ্য সুন্দর দিন লুকিয়ে আছে হয়ত সেইদিনই… হয়ত…
#
আমার জীবন বিগ ব্যাঙ্গ থিউরী মেনে চলে। স্বপ্ন ও জীবনের নেট মাসের কেন্দ্রে কোথাও একটা বিষ্ফোরন হয়েছে। ক্রমে অনন্ত প্রসারিত হতে হতে দূরে সরে যেতে থাকি সবার থেকে। আলোকবর্ষ দূরে। যত দূরে গেলে কবেকার কাছের সব কিছু বিন্দুর মত দেখায়। কোন অভিকর্ষ আর টুকরোগুলোকে এক করবে না। একজন মানুষ ও তার স্বপ্ন এখন অসংখ্য বিচ্ছিন্ন প্ল্যানেট।
#
চোরের ঘরে ধুলোয় মলিন বুকশেলফে কেমন আছো?
চোর কি জানে, চোর কি জানত,
আমি তোমাকে মুখস্ত পাই অদ্যোপান্ত?
	আবু হাসান শাহরিয়ার
আমি এক বোকা পতঙ্গের মত, যে কিনা খাদ্যের লোভে চালের বস্তায় আকড়ে ধরেছিল, অতঃপর ঘটনা চক্রে বিশাল কোন বানিজ্যিক জাহাজে করে চলে আসে অন্য দেশে। যখন সে ফিরে যেতে চায় আবার পুরাতন দেশে, তখন সে মরিয়া হয়ে জাহাজ খুঁজে পায় না। চলে যায় আবার অন্য দেশে। পতঙ্গ কী আর সাগর সাঁতরে পারি দিতে পারে(?)…
#
প্রজাপতির পরনে লাল শাড়ি। ঝন ঝন। কী চুড়ি ঐগুলো? এত দূর থেকে আমি শুনতে পাই! স্পষ্ট। তোমার পাশে ঐ স্মার্ট ছেলেটা কে? তুমি কী পানি বন্টনের চুক্তি করেছ ভিনদেশিদের সাথে? সব নদী কেন নিজের মত বয়ে চলতে পারে না? আমন ধানের ক্ষেতের পাশে যে লাশ পরে আছে সেই বা কে?
#
সুখী হও…

