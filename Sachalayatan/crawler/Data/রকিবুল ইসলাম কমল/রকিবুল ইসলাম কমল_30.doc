বেসরকারি বিশ্ববিদ্যালয় ও বিমাতা সুলভ আচরন



বাজেটে বেসরকারি বিশ্ববিদ্যালয়ে টিউশন ফির ওপর ৪.৫% মূল্য সংযোজন কর(মূসক) আরোপের প্রস্তাব। গত কাল এ.আই.উ.বি তে পড়ুয়া আমার ছোট ভাই এর কাছে খবরটা শুনেই মনটা খারাপ হয়ে গেলো। কি অদ্ভুত! অন্য সব বাণিজ্যিক পণ্য এবং সেবা দান কারি প্রতিষ্ঠানের মত বিশ্ববিদ্যালয়কও মূসক দিতে হবে। এবং এটা শুধুমাত্র বেসরকারি বিশ্ববিদ্যালয় এর জন্য প্রযোজ্য; যেখানে টিউশন ফি আগে থেকেই আকাশ চুম্বী। এই ব্যয় যে শেষ  ...বাজেটে বেসরকারি বিশ্ববিদ্যালয়ে টিউশন ফির ওপর ৪.৫% মূল্য সংযোজন কর(মূসক) আরোপের প্রস্তাব। গত কাল এ.আই.উ.বি তে পড়ুয়া আমার ছোট ভাই এর কাছে খবরটা শুনেই মনটা খারাপ হয়ে গেলো। কি অদ্ভুত! অন্য সব বাণিজ্যিক পণ্য এবং সেবা দান কারি প্রতিষ্ঠানের মত বিশ্ববিদ্যালয়কও মূসক দিতে হবে। এবং এটা শুধুমাত্র বেসরকারি বিশ্ববিদ্যালয় এর জন্য প্রযোজ্য; যেখানে টিউশন ফি আগে থেকেই আকাশ চুম্বী। এই ব্যয় যে শেষ পর্যন্ত ছাত্র ছাত্রীদের অভিভাবককেই বহন করতে হবে তা বোঝার জন্য রকেট ইঞ্জিনিয়ার হবার দরকার হয় না। এমনিতেই এই সব বিশ্ববিদ্যালয়ের টিউশন ফি দিতে হিমশিম খেতে হয়। পর্যাপ্ত সংখ্যক সরকারি বিশ্ববিদ্যালয় চালু করতে ব্যর্থ রাষ্ট্রের নীতি নির্ধারকগন প্রাইভেট বিশ্ববিদ্যালয়ে ভর্তি করানো ছাত্রদের খরচ বহন করতে যেয়ে নাভিশ্বাস উঠা পরিবারটি কে কিভাবে সাহায্য করা যায় সেদিকে নজর দেয়া তো দূরে থাক, তারা আছেন যন্ত্রণা বাড়ানোর তালে। গতকাল খবরটি প্রকাশ হবা মাত্র বেসরকারি বিশ্ববিদ্যালয়ের হাজার হাজার ছাত্রদের আন্দোলনের মুখে সরকার তার এই অবিবেচকের মত প্রস্তাব প্রত্যাহার করতে বাধ্য হয়। 
কেউ কেউ হয়তো ভাবছেন এসব জায়গায় তো শুধু ধনকুবেরের ছেলেমেয়েরা পড়ে। তাদের তো অন্তত এটুকু বুদ্ধি থাকা উচিত যে ৪.৫% কর মওকুফ করার জন্য তারা তাদের ছেলে মেয়ে কে রাস্তায় আন্দোলন করে পুলিশের লাঠি পেটা খাওয়াতে পাঠাবেন না অন্তত।
লক্ষ্য করার মত হাস্যকর ব্যাপার হচ্ছে। আমাদের শিক্ষামন্ত্রী নুরুল ইসলাম সাহেব দৈনিক সমকালকে বলেছেন তিনি ব্যাপারটি জানেনই না। মহাখালী, ধানমন্ডি এলাকার চা এর দোকানদাররা পর্যন্ত সরকারের এই প্রস্তাবনার কথা জানেন। আর তিনি তখন আমতা আমতা করে বলেন অর্থমন্ত্রনালয়ের কাছে জিজ্ঞাস করে জানতে হবে ঘটনাটা কি!
প্রত্যাহার তো হলোই। তাহলে আবার এই সব নিয়ে লেখা লেখির দরকার কি? দরকারটা বলছি- 
আমি আট দশটা সাধারণ মানুষের মত পৃথিবীর বিভিন্ন সমস্যা নিয়ে লেখা বিজ্ঞজনদের পত্রিকায় প্রকাশিত লেখা পড়ি আর মাথা ঝাঁকাই। মনেমনে ভাবি এরা কত কিছু জানে। আপাত দৃষ্টিতে নিরহ কোন ঘটনার আড়ালে লুকিয়ে থাকা ষড়যন্ত্র কি সুন্দর ভাবে আমাদের মত পাঠকের কাছে তুলে ধরেন। কিন্তু আমার এই প্রচণ্ড মন খারাপ করা ঘটনাটা নিয়ে তারা সবাই আশ্চর্য জনক ভাবে চুপ রইলেন। এমন কি সমসাময়িক ঘটানায় সরব ব্লগ গুলোতে আতিপাতি খুঁজে দুই একটি ‘দুর্বলের প্রতিবাদ’ চোখে পড়ে। অনেকে আবার কর বসানোর পক্ষেও লেখা দিচ্ছেন! বেসরকারি বিশ্ববিদ্যালয়ে পড়া ছাত্রদের জন্য ঘটনাটি শুধু মাত্র মন খারাপ করা নয়, অপমানেরও বটে। কেননা এ দেশে রেস্টুরেন্ট ব্যবসার উপর যেমন করে মূসক ধার্য করা হয় ঠিক তেমন করেই আমাদের এই সব বিশ্ববিদ্যালয়ের উপর কর ধার্য করা হচ্ছিল। আর সবাই বসে বসে তামাশা করছে। যারা কিনা ৩০ টাকা বেতন ৪৫ টাকা করলে কাঁটা রাইফেল নিয়ে বের হয় তারাই কিনা উল্টো সরকারের পক্ষে সাফাই গাইছে! বাংলাদেশে এখনো (প্রায় অবৈতনিক) সরকারি বিশ্ববিদ্যালয় গুলো ভুর্তুকি দিয়ে চালাচ্ছে সরকার, সেই ভুর্তুকির টাকার একটা বড় অংশ যে এই বেসরকারি বিশ্ববিদ্যালয়ে পড়া ছাত্রদের বাবা মা’র প্রদত্ত কর থেকে আসে তা ভুলে গেলে চলবে না। পরোক্ষ ভাবে তারা নিজের সন্তানের পাশা পাশি অন্যের ‘মেধাবী’ সন্তানদেরকেও পড়াশুনা করার অর্থ যোগানে সরকার কে সাহায্য করছে।
বাজেটে এমন একটি অবিবেচক প্রস্তাবনার বিরুদ্ধে কোন শিক্ষাব্রতী, কলাম লেখক, রাজনৈতিক নেতা, প্রতিষ্ঠিত ছাত্র সংগঠনের নেতা একটি লিখিত কিংবা মৌখিক প্রতিবাদের খবরও কোন পত্রিকাতে দেখতে পেলাম না। যে দেশে ফেসবুক বন্ধের ঘোষণা দেয়া মাত্র দেশের বিরোধী দলীয় নেতারা হরতাল আর লাগাতার আন্দোলন করার ঘোষণা দেয়, ঢাকা বিশ্ববিদ্যালয়ের ছেলে মেয়েরা মানব বন্ধন করে, তাদের কাউকেইতো এবার চোখে পড়লো না। এখান থেকে কি কিছু বুঝে নেবো আমরা? 
বেসরকারি বিশ্ববিদ্যালয়ে পড়ুয়া ছেলে মেয়েদের প্রতি সরকারের ঊর্ধ্বতন কর্মকর্তা থেকে শুরু করে সরকারি বিশ্ববিদ্যালয়ে পড়া ছোটবেলার বন্ধুরাও যখন বিমাতা সুলভ আচরণ শুরু করে তা কিন্তু দেশের ভবিষ্যতের জন্য মোটেই ভাল ইঙ্গিত বহন করে না। কিছুদিন আগে বেসরকারি ইউনিভার্সিটির অধ্যাদেশ নেয়ে কাজ হলো।  কথা ছিল টিউশন আর অন্যান্য ফি ঠিক করবে ইউ জি সি। তখন সরকাকের নীতি নির্ধারকদের বিশ্ববিদ্যালয়ের মালিকদের কাছে ঠিকই ‘ম্যানেজ’ হয়ে গেল। যার যেমন ইচ্ছামত টিউশন ফি নিবার নিয়ম অনুমোদন করে দিল। এখন এসেছে টিউশন ফি এর উপর কর বসিয়ে ছাত্রদের বোঝার উপর শাকের আঁটি তুলে দেবার উদ্দেশ্যে।
এই সুযোগে সরকারি বিশ্ববিদ্যালয়ের কিছু ছেলে মেয়ে ব্লগে ঝড় তুলেছেন- ‘বেসরকারি বিশ্ববিদ্যালয়ে পড়াশুনা হয় না। সার্টিফিকেট বেচা কেনা হয়’। এ ধরনের বিরক্তিকর বোধ বুদ্ধিহীন সরলীকরণ এর জবাব দিতে গেলে আজ আর আমার লেখা শেষ হবে না। আমার প্রবাস জীবনের প্রত্যক্ষ অভিজ্ঞতা থেকে দেখেছি বাংলাদেশের শীর্ষস্থানীয় সরকারি বিশ্ববিদ্যালয়ের ছাত্রদের বিদেশের বিশ্ববিদ্যালয়ে পড়াশুনা শেষ করে হোটেল রেস্টুরেন্ট এ বাসন মাঁজার কাজ করতে; আবার দেখেছি কোন বেসরকারি বিশ্ববিদ্যালয় থেকে পাশ করে আশা ছাত্র কে ফান্ড সহ পি. এইচ. ডি তে সুযোগ পেতে। (হয়তো বিশ্ববিদ্যালয়ের নাম আর ছাত্রের পরিচয় উল্লেখ করেলে অবিশ্বাস করার পথটা হয়ত বন্ধ করা যেত কিন্তু তারাও আমার বন্ধু, তাদের দুর্ভাগ্য নিয়ে পরিহাস করতে রুচিতে বাধছে।) এখানেতো নিশ্চয়ই কেউ বলতে পারবে না যে তারা মামা চাচার জোড়ে ঢুকেছে।
পরিশেষে আমি শুধু এটুকু বলতে চাই, বেসরকারি বিশ্ববিদ্যালয়ের ছাত্রদের এই দুঃসময়ে তারা দেশের কোন তথা কথিত শিক্ষাবিদকে কাছে পায় নি। এমন কি ঢাকা বিশ্ববিদ্যালয় বা বুয়েটের মত দেশের সব চেয়ে ‘মেধাবী’ ‘দেশপ্রেমী’ ‘মুক্তমনা’ ছাত্র ছাত্রীরা পরস্পরের কোমল হাত হাত ধরাধরি করে কোন এক গাছের ছায়ায় মানাব বন্ধন করে রাস্তায় আন্দোলন করে পুলিসের কাছে মার খাওয়া ছাত্রদের সাথে একটু একাত্বতা প্রকাশ করার কষ্ট টুকু স্বীকার করেনি।
বেসরকারি বিশ্ববিদ্যালয়ের সকল ছাত্র ছাত্রী কে আমি আমার লেখার মাধ্যমে কৃতজ্ঞতা প্রকাশ করছি। আর অভিনন্দন জানাচ্ছি সরকারের একটি স্বেচ্ছাচারী, অযৌক্তিক এবং অবিবেচকের মত মূল্য সংযোজন কর আরোপের প্রস্তাব প্রত্যাহার করতে বাধ্য করার জন্য। তোমরা উদাহরণ হয়ে রইলে ছাত্র রাজনীতি আর ছাত্র নামধারী রাজনৈতিক গুণ্ডা-পাণ্ডার মদত ছাড়া রাজপথে পুলিশের লাঠি পেটা সহ্য করে কিভাবে যৌক্তিক দাবি আদায় করতে হয়। অভিনন্দন তোমাদের।

