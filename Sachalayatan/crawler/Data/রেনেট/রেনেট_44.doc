তোমাকে খুব দেখতে ইচ্ছে করে, মা



মাগো,
   কতদিন দেখি না তোমাকে। কবে আবার দেখব, তাও জানি না। সবাই বলে (তুমিও), এই তো আর কয়েকটা দিন মাত্র। দেখতে দেখতে কেটে যাবে। কিন্তু দেখতে দেখতে তো আর কাটে না। যে চার বছর আমি তোমাকে দেখি না, ঐ চার বছর তো আমি আর ফিরে পাব না মা। জীবনে চার চারটি বছর তোমাকে কম দেখা হল।
   আমি জানি, আমি তোমার আয়ু কমিয়ে দিচ্ছি। আমার জন্য দুঃশ্চিন্তা করতে করতে না জানি কত রোগ তুমি বাধাচ্ছ।
   আজ নাকি মা দিবস। সৌভাগ্য তাদের, যারা মাকে পাশে পাচ্ছে। আমি তো এত সৌভাগ্য নিয়ে জন্মাইনি মা। কোন দিবসেই আমি তোমাকে দেখি না।
  সবাই তোমাকে দেখছে, শুধু আমি ছাড়া। আমাকে এত বড় শাস্তি কেন দিলে মা? 

