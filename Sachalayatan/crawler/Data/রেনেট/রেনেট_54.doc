ছোট ছোট স্বপ্নের নীল মেঘ



আমেরিকায় এসে কবে যে আস্তে আস্তে একেবারে যন্ত্রমানব হয়ে গিয়েছি, তা নিজে ও জানি না। নিজে দুবেলা খেয়ে পরে থাকলে পৃথিবীর আর অন্য কোন কিছুতেই যেন আমার কিছু যায় আসে না। 
   আমি ভালো থাকলে দুনিয়া ভালো, আমি ভালো না থাকলে দুনিয়া বড়ই নিষ্ঠুর। 
   আমি যে কেবল নিজেকে নিয়েই ব্যস্ত হয়ে পড়েছি, এ সত্য আজ আমাকে প্রবলভাবে নাড়া দিল।
   নিঝুম আমার বন্ধু। সেই ছোটবেলার বন্ধু। ওর কারণেই সচলে আসা, ওর কারণেই আজ অনেকে আমার লেখা পড়ে, অনেকে বাহ বাহ করে, আমিও খুশি মনে ঘুমাতে যাই।
    সেই নিঝুম আজ ভালো নেই। আমি জানি ও না যে ও ভালো নেই। অথচ এ খবর আমারই সবার আগে জানা উচিত ছিল। জানতে হল আরেক সচলের কাছ থেকে, তাও যখন সে আমাকে ঝাকি দিয়ে জিজ্ঞেস করেছে নিঝুমের ব্যাপারে কিছু জানি কিনা, তখন জানতে ইচ্ছে হয়েছে নিঝুম কেমন আছে।
   অনেকদিন পর খুজে পেতে বের করলাম ওর ফোন নাম্বার, চেষ্টা করলাম বার কয়েক, পাচ্ছি না। জানি ও না ও এখনো এই নাম্বারে আছে কিনা।
    নিঝুমের সাথে অনলাইনে ও কথা হয় না, অথচ অনলাইনে পড়ে থাকি সারাদিন। কথা বলতে শুধু ফেসবুকে কিরে কি খবর?
     নিঝুমের কি হয়েছে তা আমিও পুরোপুরি নিশ্চিত নই। বা নিশ্চিত হলে ও এভাবে জনসম্মুক্ষে ওকে নিয়ে টানাটানি করা ঠিক হবে না বলেই মনে হয়।
   শুধু এটুকু বলতে পারি, ও আজ ভীষণ কঠিন সময়ের মুখোমুখি।
    নিঝুম, আজ হঠাত তোর কথা খুব মনে পড়ছে। তোর সাথে যোগাযোগের চেষ্টা করে ও পারছি না। ফেসবুকে যথারীতি ম্যাসেজ পাঠিয়ে বসে আছি, জানি না তুই কখন দেখবি।
     নিঝুম, ভাই আমার, তুই শীঘ্রি ভালো হয়ে উঠ।  

