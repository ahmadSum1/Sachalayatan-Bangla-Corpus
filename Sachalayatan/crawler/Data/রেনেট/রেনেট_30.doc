একটি (সাম্ভাব্য) সচল সম্মেলন



এক
         ১ম কালাঃ কি ভাই, বাজারে যাচ্ছন?
         ২য় কালাঃ না ভাই, বাজারে যাচ্ছি, বাজারে।
          ১ম কালাঃ ওহ, আমি ভাবলাম আপনি বুঝি বাজারেই যাচ্ছেন!
       কথা হইলো গিয়া, কথা সেটা না। আপনি কালা হন, আর নাই হন, আপনি শুনতে চান আর নাই চান, আমি গলা ফাটিয়ে বলব
  আমি দেশে যাচ্ছি
দুই
  লোকমুখে, কানাঘুষায়, আড়িপেতে বিভিন্ন হাজারো পন্থায় জানতে পেরেছি কমপক্ষে আরো দুইজন প্রবাসী সচল সমসাময়িক সময়ে দেশে যাচ্ছেন। এরা হলেন তানবীরা আপু ও মুমু। (আরো কেউ লিস্টে থাকলে দয়া করে আওয়াজ দেন)
তিন
   এতকাল ধরে বিভিন্ন সচলাড্ডার পোস্ট ও ছবি দেখতে দেখতে মেজাজ হট হয়ে যাচ্ছিল। অবশেষে এবার মাথা ঠান্ডা করার একটা সুযোগ পাওয়া গেল। বিভিন্ন জায়গা থেকে খামচা খামচি করে টাকা জমিয়ে যখন দেশে আসছিই, তখন চিন্তা করলাম, আমার চাঁদ বদন খানা সবাইকে দেখালে ক্ষতি কি? আর সাথে তানবীরা আপু ও মুমু আফা থাকাতে বিদেশি চকলেট নেয়ার ঝামেলা ও নাই। তানবীরা আপু ও মুমু আফার চকলেট খেয়েই আশা করি অনেক সচলদের ডায়েবেটিস হয়ে যাবে।
চার
এখন কথা হল, দেশে যেসব সচল থাকেন, তাদের প্রায় কারো সাথেই আমার ব্যক্তিগত যোগাযোগ নেই। এই কারণে আমার জানা ও নেই, অলরেডি কোন সচলাড্ডার প্ল্যান করা হয়েছে/হচ্ছে কিনা।
    অন্যদের যাবার-আসার সময় জানি না...আমারটা জানি...আমি দেশে পৌছাচ্ছি ডিসেম্বর ১০, এবং ফেরত আসছি জানুয়ারি ৮।
    এ সময়ের মধ্যে কোন সচলাড্ডার ব্যবস্থা করা হলে নিঃসঙ্কোচে আমি আছি 
     আমার কন্টাক্ট নাম্বার একবার পোস্টেই দিতে চাইলাম, কিন্তু পরে ভাবলাম এটা ব্যক্তিগত মেসেজের মাধ্যমে করাই ভালো।
   অতএব, ঢাকার সচলেরা আমাকে আওয়াজ দিলে আমি প্রাইভেট মেসেজে কন্টাক্ট নাম্বার জানিয়ে দিব।
পাঁচ
  পোস্ট দেশে যাওয়ার একটু আগে ভাগেই দিয়ে দিলাম, কারন দেশে যাওয়ার পর আমার নেট কানেকশন থাকবে না। তাই হাতে একটু সময় নিয়েই পোস্টটা দিয়ে দিলাম, যেন দেশে পৌছানোর পরের দিন থেকেই পোলাও কোরমা খেতে পারি 
ছয়
  যাহারা যাহারা দেশে এই মুহুর্তে আসিতে পারিতেছেন না, তাহাদের প্রতি আমার আন্তরিক সমবেদনা রইল। আপনাদের সময়ও নিশ্চয়ই আসিবে।
              রাজপথ নিশ্চয়ই ভংগ করে না অঙ্গীকার 

