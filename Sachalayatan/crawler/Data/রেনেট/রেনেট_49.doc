বাংলাদেশ দলের অলিম্পিক যাত্রা



এক
    বাংলাদেশ দল অলিম্পিকে যাচ্ছে। বরাবরের মতই খেলোয়াড় ৫ জন আর কর্মকর্তা ১০ জন। সংবাদপত্রে নাকি এই নিয়ে ভীষণ হৈচৈ হচ্ছে। খেলোয়াড়ের চেয়ে কর্মকর্তার সংখ্যা বেশী কেন? বাংলাদেশ যেখানে এশিয়ান গেমসেই কিছু পায় না, সেখানে এত ঘটা করে অলিম্পিকে যাওয়ার কি দরকার...আরো কত কথা!
  আরে বেকুব, তোরা পত্রিকাওয়ালারা এসবের কি বুঝিস? তোদের চাই রমরমা খবর। কোন তারকার গোপনে বিয়ে হল, অন্য প্রতিদ্বন্দ্বী পত্রিকায় কি ভুল খবর ছাপা হল এগুলা নিয়ে ব্যস্ত থাকবি তোরা। 
    তা, পত্রিকাওয়ালারা হাউকাউ করলেই যে অলিম্পিকে কর্মকর্তা যাবে না, বা খেলোয়াড় যাবে না, এতটা অরাজকতা দেশে এখনো হয় নাই। সারাবছর আমাদের খেলোয়াড়রা দৌড়াদৌড়ি, লম্ফ ঝম্ফ করে কি অলিম্পিকে না যাওয়ার জন্য? 
   সাংবাদিকদের বাড়া ভাতে ছাই দিয়ে ১৫ সদস্য বিশিষ্ট দল রওয়ানা হল চীনের উদ্দেশ্যে।
দুই
   ওহ হো! দলের খেলোয়াড়দের সাথে তো এখন ও পরিচয় করিয়ে দেয়া হয়নি। দেশের সেরা পুরুষ দৌড়বিদ মাসুম, সেরা মহিলা দৌড়বিদ আসমা, সেরা পুরুষ সাতারু রনি, মহিলা সাতারু ডালিয়া, আর সেরা শুট্যার  হাসিব। আর কর্মকর্তাদের নাম...থাক...কর্মকর্তাদের নাম দিয়া কাম নাই। 
     মাসুম আর আসমা সারাক্ষণ দৌড়ের উপরেই আছে। তাদের বলে দেয়া হয়েছে, এখন থেকে হাঁটা যাবে না। সারাক্ষণ দৌড়াতে হবে। প্র্যাক্টিসের উপর সারাক্ষণ থাকলে তবেই না সাফল্য আসবে। 
    দেশে থাকার সময় এটা নিয়ে বেশি সমস্যা হয় নাই। কিন্তু চীনে এসে হচ্ছে। খাওয়া দাওয়ার পর মাসুম আর আসমা যখন দৌড়ে টয়লেটে যাচ্ছে, তখন আয়োজকরা নাখোশ হচ্ছে। তারা ভাবছে, খাবারের কোয়ালিটি ভালো হয় নাই। তাই দৌড়ে টয়লেটে যেতে হচ্ছে। তা, ওরা যা খুশি ভাবুক গিয়ে। ওদের মন রক্ষা করে চলতে বয়েই গেছে। আমাদের অভিনব পদ্ধতি সব তোদের কাছে ফাঁস করে দিই, আর তোরা সব সোনার মেডেল নিয়ে দাত কেলিয়ে হাস আরকি।
    রনি আর ডালিয়ার উপরেও একই থেরাপি প্রয়োগ করা হয়েছিল...অর্থাত তাদের সারাক্ষন সুইমিং পুলে থাকার নির্দেশ দেয়া হয়েছিল, খালি খাওয়া, ঘুম আর টয়লেটে যাওয়া বাদে। রনি রাজি ও হয়েছিল, কিন্তু বেঁকে বসল ডালিয়া। সে মুখ বাঁকা করে কেঁদে কেটে বলল, " ওহ আল্লাহ! এটা কি বলেন? আমার এখনো বিয়ে হই নাই। সারাক্ষন পানির তলে থেকে কালো হয়ে গেলে আর আমার বিয়ে হবে ভেবেছেন?"
    এই বলে ডালিয়া আরো বেশি করে ফেয়ার এন্ড লাভলী মাখতে শুরু করল। মেয়েদের নিয়ে হচ্ছে এই এক জ্বালা। মাথায় সারাক্ষণ বিয়ের চিন্তা। আরে, আমি ও তো বিয়ে করি নাই। আমি কি সারাক্ষণ বিয়ে বিয়ে করি? না ফেয়ার এন্ড লাভলী মাখি?
     আর হাসিব জানালো তার প্র্যাকটিসের উপর থাকার কোন দরকারই নাই। সে ৫ বছর ঢাকা ইউনিভার্সিটিতে ক্যাডার ছিল। উঠতে বসতে গোলাগুলি করত। আজ পর্যন্ত কোন গুলি মিস হয় নাই। আর তার প্রতিভায় কারো যদি কোন সন্দেহ থাকে, তাহলে সেটা নাকি কর্মকর্তাদের উপর পরখ করে দেখাতে পারে, তার কোন আপত্তি নাই। এ কথা শুনে ১০ কর্মকর্তার মুখ শুকিয়ে গেল। তারা জোরে জোরে মাথা নাড়িয়ে জানিয়ে দিল, হাসিবের প্রতিভা নিয়ে তাদের কোন সন্দেহ নাই।
    এই হল বাংলাদেশ দলের প্রস্তুতি।
তিন
   অলিম্পিক ভিলেজে গিয়ে বাংলাদেশের খেলোয়াড়রা জানি দোস্ত হয়ে গেল। সারাক্ষন একসাথে ঘুরে, একসাথে খায়। অথচ দেশে থাকতে এরা কেউ কারো ছায়া মাড়াতো না। ২/১ দিন পরে অবশ্য বোঝা গেল, এটার কারণ ভাষা সমস্যা। বাংলা ভাষা পারে, এরকম এই তল্লাটে ওই ৫ জনই আছে। কাজেই, ইচ্ছা হলে খাও, না হলে উপোস থাকো।
    এরা ৫ জনই অবশ্য কিছু ব্যাক্তিগত প্রস্তুতি নিয়ে এসেছে। অলিম্পিক নিয়ে ভাবতে এদের বয়েই গেছে! রনি আর মাসুম চীনে আসার আগে পাক্কা ২ মাস গোপনে ঢাকার এক চাইনিজ রেষ্টুরেন্টে চাইনিজ রান্না করা শিখে এসেছে। এখানে পালিয়ে থেকে গেলে অন্তত কোন রেস্টুরেন্টে বাবুর্চির কাজ তো জোটাতে পারবে! হাসিব অবশ্য এসবের ধার ধারে না। ঢাকায় তার গডফাদাররা তার জন্য কাড়ি কাড়ি টাকা নিয়ে বসে আছে। আর আসমা আর ডালিয়া বলল, তাদের নাকি নাক বোঁচা চাইনিজ পুরুষ ভালো লাগে না। তারা চায় দেশে ফিরে গিয়ে ভালো দেখে এক দেশি ছেলেকে বিয়ে করতে।
      রনি আর মাসুম ঠিক করল কালকে তারা যাবে ভিলেজের বাইরে হাওয়া বাতাস বুঝতে। কোথায় পালানো যায়, কিভাবে পালানো যায়, কোন চাইনিজে বাবুর্চি খুঁজছে ইত্যাদি যাচাই করতে। আর ডালিয়া আর আসমা যাবে বিউটি পার্লারে, আর হাসিব কোথাও যাবে না। তার এসব ভালো লাগে না। সে রুমে থেকে ঘুমাবে।
চার
   রনি আর মাসুম পরিকল্পনা মোতাবেক পরের দিন বের হয়ে পড়লো। অচেনা জায়গা। কাউকে চিনে না, কোথায় যেতে হবে জানে না। নাক বোঁচা চিঙ্কু গুলো বাংলা পারে না। খালি চিং চাং চুং পারে। রনি সাথে করে ৩০ দিনে ইংলিশ শিখুন নামের একটা বই নিয়ে এসেছে, সেটা দেখে সে চিঙ্কুদের প্রশ্ন করছে, কিন্তু হয় রনি কি বলছে তা চিঙ্কুরা বুঝতে পারছে না, নাহয় চিঙ্কুরা কি বলছে রনি তা বুঝতে পারছে না। তারপর ও কোনভাবে তারা এক চাইনিজ রেষ্টুরেন্ট খুঁজে বের করল।
    চাইনিজে ঢুকে রনি আর মাসুম স্যুপ আর নুডুলস অর্ডার দিল। খাবার এসে গেল কিছুক্ষণ পরেই। কিন্তু একি! চামচের কোন বালাই নাই! ২ টা করে কাঠি দিয়ে গেছে। এগুলা দিয়ে কি করবে? কান খোঁচাবে? আশে পাশের মানুষদের দিকে তাকিয়ে দেখে সবাই দুই কাঠি দুই হাতে ধরে কিভাবে কিভাবে যেন খাচ্ছে! ইশ!! অলিম্পিক ভিলেজ থেকে বুদ্ধি করে দুটা চামচ নিয়ে আসলে ও হত! আনেনি যখন আর কি করা!
   নাহ, চাইনিজ খেতেও খুব একটা সুবিধার না...রনি বলল।
  ~ তা যা বলেছ রনি ভাই, চাইনিজ লোকগুলা শালার নামে চাইনিজ হলে কি হবে, চাইনিজ রান্না করতে পারে না। আমাদের ওস্তাদ কালাম ভাইয়ের রান্না একদিন খেলে বুঝত, চাইনিজ রান্না কাকে বলে!
    ~তোমার কথা ঠিকই, মাসুম। নুডুলসে মসলা কম হইছে, স্যুপ পাতলা হইছে...কিছুই হয় নাই। এই বাবুর্চিরা আমাদের ঢাকায় গেলে কোনদিন চাকরিই পাবে না।
    রনি আর মাসুম চাইনিজ খেয়ে এতই হতাশ হল, ওরা আর চাকরির খোঁজই করল না!
পাঁচ
   রনি আর মাসুম প্রত্যাশিত সময়ের অনেক আগেই ভিলেজে ফিরে এল। ওদের চেহারা খুবই হতাশাজনক। ডালিয়া, আসমা আর হাসিব জানতে চাইল কি ব্যাপার? থাকা, খাওয়া, চাকরির কোন ব্যবস্থা হয়েছে কিনা। 
     রনি বলল, আরে রাখো মিয়া তোমার চাকরি। চাইনিজ শালারা চাইনিজই রান্না করতে পারে না।
   মাসুমও মাথা নেড়ে সায় দিল।
   তারপর ওরা একে একে খুলে বলল আজ সারাদিনে কি কি হয়েছে।
    চাইনিজের ঘটনা শেষ হলে রনি বলল, খারাপ খবর আরো আছে। আমরা খোঁজ নিয়ে জেনেছি, চীনে নাকি বিয়ের পর একটার বেশি বাচ্চা নেয়া যায় না। ধর, আমি যদি পালিয়ে থেকেও যাই, কোন না কোন একদিন তো কোন এক চাইনিজ মেয়েকে বিয়ে করতেই হবে। বিয়ের পর খালি এক সন্তান নিতে পারবো এটা কেমন কথা! আমার সন্তান আমি নিবো, যত খুশি তত নিব। তাতে কার কি?
     মাসুমও বলল, হ্যাঁ, চীন জায়গাটা বিয়েশাদী করার জন্য ভালো জায়গা না। বাচ্চা নিতে পারবে মোটে একটা, তাও সেই বাচ্চার নাক বোঁচা হবে। এর চেয়ে দেশে ফিরে গিয়ে পাশের বাসার সখিনাকে বিয়ে করা ও ভালো।
     এসব ঘটনা শুনে বাকিরাও মুষড়ে পড়লো। ডালিয়া বলল, সবই আমাদের কপাল। নাহলে কি চীনে অলিম্পিকের সময় চান্স পাই? বিমলদা কি সুন্দর আমেরিকায় গিয়ে পালিয়ে গেল, এখন কত কত ডলার কামাচ্ছে, আর আমরা কিনা মরতে আসলাম চীনে! 
     সব আলাপ আলোচোনার পর ঠিক হল, এবার অলিম্পিক থেকে কেউ আর পালাবে না। সবাই দেশে ফিরে যাবে। 
ছয়
   অলিম্পিক শেষ হয়েছে। সবাই দেশে ফিরে এসেছে। পত্রিকায় বিস্ময় প্রকাশ করে খবর ছাপা হচ্ছে, যে, এবারই প্রথম অলিম্পিক থেকে কেউ পালায় নি।
    শোনা গেছে ক্রীড়া উপদেষ্টা নাকি টিভিতে  বিবৃতিও দিযেছেন এই বলে যে, "কোন রাজনৈতিক সরকারের আমলে যা কখনো সম্ভব হয়নি, বর্তমান অস্থায়ী সরকার সে সাফল্য অর্জন করে দেখিয়েছে।" 

