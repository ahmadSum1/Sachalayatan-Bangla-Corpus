আজ মুমুর জন্মদিন!



*
স্বর্গরাজ্যে আজ বেজায় হট্টগোল। স্বর্গের ১২ টি পরীর ১টি পরী নাকি পাওয়া যাচ্ছে না।বাকি ১১ টি পরী সকালে ঘুম থেকে উঠে দেখে তাদের সবচেয়ে সুন্দর পরীটি নেই। নেই, নেই, নেই। কোথাও নেই। সারা স্বর্গরাজ্য তন্ন তন্ন করে খোঁজা হয়েছে। কেউ বলতে পারে না পরীটি কোথায়। 
**
১৫ই জানুয়ারী, ১৯৮*
আসিফ সাহেব উত্তেজিতভাবে পায়চারী করছেন লেবার রুমের বাইরে। হঠাত রুমের দরজা খুলে গেল। একজন নার্স হাসিমুখে এগিয়ে এসে বললেন, কনগ্রেচুলশন আসিফ সাহেব, আপনার মেয়ে হয়েছে। আসিফ সাহেবের যেন মনে হল, এইমাত্র তিনি বিশ্বজয় করেছেন। তার আর তর সইছে না, মেয়েটিকে দেখার জন্য। জিজ্ঞেস করলেন নার্সকে, মেয়ে ভালো আছে  তো? মেয়ের মা? নার্স আশ্বস্ত করলেন, উভয়ই ভালো আছে।
  আসিফ সাহেব রুমে ঢুকে বেডের দিকে তাকালেন। মনোয়ারা শুয়ে আছে বেডে, পাশে সদ্যজাত শিশু, তাদের প্রথম সন্তান!
  আসিফ সাহেব এগিয়ে গিয়ে শিশুটিকে কোলে নিলেন। মেয়েটির চেহারা দেখে আসিফ সাহেবের চোখ জুড়িয়ে গেল। অবিকল পরীদের মত চেহারা। তিনি তার স্ত্রীকে বললেন, দেখেছ, মেয়ে যেন আমার ডানা কাটা পরী...
  মনোয়ারা বেগম বললেন, ডানা দুটোও ছিল, ডাক্তাররা নিয়ে গেছে, বলেই খিলখিল করে হাসতে শুরু করলেন। অন্যদিন হলে আসিফ সাহেব হয়তো স্ত্রীর রসিকতায় বিরক্ত হতেন, কিন্তু আজ তারও হাসি পেয়ে গেল। দুজনই হাহা করে হাসতে লাগলেন।
আর ডানাকাটা পরী নিশ্চিন্ত মনে ঘুমাতে লাগল।
১৫ই জানুয়ারী ২০০৯
সেদিনের সেই ছোট্ট পরীটি আজ অনেক বড় হয়ে গেছে।
পরীকে শুভ জন্মদিন।  

