পুরানো সচল ভাত পায় না, নতুন সচলের আমদানী



জ্বি হ্যাঁ ভাই, ঘটনা পুরোপুরি সত্য। 
    A new sachal is imported, while old sachals are not getting rice.
   কয়েকদিন আগে কোন এক নতুন সচলের সচল হবার অনুভূতি জানানো পোস্টে পড়েছিলাম, তিনি নাকি মেইল চেক করে বেরিয়ে গেছেন, তার পর তার হঠাত খেয়াল হল, সচলায়তন থেকে একটা  মেইল এসেছে বলে মনে হল! অতঃপর আবার সাইন ইন, এবং কাংখিত সংবাদ! তার অপরিসীম আনন্দ হয়েছিল।
    আমার কাহিনী পুরোপুরি উল্টো। ল্যাপটপ যতক্ষণ অন থাকে, ম্যাসেঞ্জারে লগড ইন থাকি (ভিজিবল অথবা ইনভিজিবল)। কাজেই, নতুন কোন মেইল আসলে সাথে সাথে জেনে যাই। 
   জানি কোন মেইল আসে নি, কারণ ম্যাসেঞ্জার কোন সাড়া শব্দ করে নি, তারপর ও মেইল চেক করি মাঝে মাঝে...বলা যায় না, যদি কাংখিত মেইলটি জাঙ্ক ফোল্ডারে চলে যায়! মেইল চেক করে যখন দেখি কোন নতুন মেইল নেই, তখন সচলায়তনে আমার ব্লগ গুলোতে ঘুরাঘুরি করি। মনে আশা, হিমু ভাই কমেন্ট করেছেন, "আপনার ইমেইল চেক করুন"। 
   হিমু ভাইকে কোন এক  হবু সচল অতিথি লেখককে "আপনার ইমেইল চেক করুন"  বলার পর জিজ্ঞেস করতে শুনলাম, "আপনার জিমেইল একাউন্ট আছে? ইয়াহুতে অনেক সময় বাংলা ইমেইল পড়তে সমস্যা হয়।"
   আমার আগে জিমেইলে কোন একাউন্ট ছিল না। এই কথা শোনার পর জিমেইল একাউন্ট ও খুললাম। কাজ এগিয়ে রাখা আরকি।
   অর্থাৎ সচলায়তনের মেইলকে কোন সুযোগই দেই নি, আমাকে চমকাবার জন্য। আমি মোটামুটি সাম্ভাব্য সব মাল মসলা নিয়ে রেডি। আর কিছুদিন দেরী হলে হয়তো এই লেখাও লিখে বসে থাকতাম সচল হবার আগেই!
  অবশেষে অচল থেকে সচল হলাম।
   সবাইকে অশেষ ধন্যবাদ ও কৃতজ্ঞতা, বিশেষ করে নিঝুমকে, যে আমাকে সচলায়াতনের সাথে পরিচয় করিয়ে দিয়েছে এবং আমাকে উতসাহ দিয়ে গেছে।
   কৃতজ্ঞতা সকল পাঠক/পাঠিকার প্রতি, যারা আমার লেখা পড়েছেন, মন্তব্য দিয়ে উতসাহ দিয়েছেন।
  ধন্যবাদ মডারেটরদের, তাদের দূর্বল সিদ্ধান্তের জন্য।
   (অতিথি লেখক যারা দ্রুত সচল হতে চান, তারা মডুদেরকে কিভাবে পটাতে হয় তা জানার জন্য আমার সাথে যোগাযোগ করতে পারেন। অবশ্য তার আগে কিভাবে আমাকে পটাবেন, তা চিন্তা ভাবনা করে আসুন) 
   ভাবছি, আমার রেজুমিতে একমপ্লিশমেন্ট কলামে  "আমি একজন সচল" কথাটি ঢুকিয়ে দিব কিনা।
     সব্বাইকে ধন্যবাদ।  

