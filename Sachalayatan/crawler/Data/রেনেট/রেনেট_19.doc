উত্তরাধুনিক কোবতে



(প্রাক কথনঃ গত বছর এই দিনে সচল হয়েছিলাম। আর সচলেরা যা ইচ্ছে তাই পোস্ট করতে পারে কোন রকম মডারেশন ছাড়াই। তাই, সচল হওয়ার সুবিধা পুরোপুরিভাবে কাজে লাগিয়ে এক বছর পুর্তি উপলক্ষ্যে একটা উত্তরাধুনিক কোবতে লিখে ফেললুম। খোদার কসম, দ্বিতীয় বর্ষপূর্তির আগে আর কোবতে লিখব না) 
হঠাৎ একদিন এক সুন্দরী বললো আমায় এসে
জীবন আমি দিয়ে দিব তোমায় ভালোবেসে।
কিন্তু এমন কথা তো রোজ কত মেয়েই বলে
সবার কথা শুনলে কি আর আমার জীবন চলে?
বাসে, ট্রামে, ঘরে, বাইরে কত্তরকম মেয়ে
এক মেয়েতে মিছে কেন জীবন একঘেয়ে?
বিয়ের পর পড়বে তো হায় সেই বউয়ের হাতেই বাধা
সারা জীবন কাটবে তোমার হয়েই গরু গাধা।
তাইতো বলি, ব্যাচেলর থাকো যতটা দিন পারো
বিয়ের পর মনের দুঃখ তোয়ালেতেই ঝাড়ো !

