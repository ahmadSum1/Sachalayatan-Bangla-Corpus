বাংলাদেশ, উড়াও বিজয় পতাকা, আবার



  আজকে ভারতের সাথে খেলার মাধ্যমে  সূচনা হতে যাচ্ছে বাংলাদেশের টি-২০ বিশ্বকাপ অভিযান। বাংলাদেশের সোনার ছেলেরা আজকে আরো একবার আনন্দে ভাসাবে, না আরো একবার হতাশায় ডোবাবে, তা হলফ করে বলা যাচ্ছে না। 
  তবে আশা জাগাচ্ছে কয়েকটি দিক। খেলাটি ২০ ওভাবের। খেলার দৈর্ঘ্য যত কমে, দুই দলের মধ্যে শক্তির ব্যবধান ততই কমে আসে। দ্বিতীয়ত, প্রস্তুতি ম্যাচে বাংলাদেশের আশা জাগানিয়া পারফর্ম্যান্স। আমি খেলার আগেই হৈ হৈ করে বাংলাদেশের খেলোয়াড়দের আকাশে উঠাতে রাজি না, উঠাই ও না। বেশিরভাগ ক্ষেত্রে বরঞ্চ ওদের তুলোধুনাই করি। কিন্তু একটু সময় নিয়ে ভাবলে দেখতে পাই, আমাদের ক্রিকেট প্লেয়াররা যতই উলটাপালটা খেলুক না কেন, ওরাই আমাদের একমাত্র আশার সম্বল। ওরাই আন্তর্জাতিক পর্যায়ে বাংলাদেশকে গৌরবের সাথে তুলে ধরেছে, এবং ধরছে। আগের ম্যাচে গোহারা হারার পরেও তাই পরের ম্যাচে আবার আশায় বুক বেধে টিভিসেটের সামনে বসে যাই...যদি আজকে কিছু একটা করে!
  তবে খেলাটা যেহেতু টুয়েন্টি-টুয়েন্টি, আশা বোধহয় একটু করাই যায়।
আজকে বাংলাদেশ গর্জে উঠুক আরেকবার, গর্জে উঠুক বারবার।
 শুভ কামনা, বাংলাদেশ!!
বিঃ দ্রঃ অনলাইনে খেলা দেখার সাইট খুঁজছি। কেউ যদি কোন সাইটের সন্ধান পান, অনুগ্রহ করে মন্তব্যের ঘরে জানিয়ে যাবেন। (খেলা শুরু হওয়ার ১৫ মিনিট আগে দিলেও চলবে)
ধন্যবাদ।

