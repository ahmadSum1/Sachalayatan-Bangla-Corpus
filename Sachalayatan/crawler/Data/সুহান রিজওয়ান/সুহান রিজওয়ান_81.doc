উয়েফা চ্যাম্পিয়ন্স লীগ : চারের লড়াই



...আর পারা গেলো না। বসে থাকতে পারলাম না কিছুতেই। বিগত সপ্তাহ দেড়েক ধরে ল্যাবরিপোর্ট, ক্লাশটেস্ট সহ আরো বালছাল কাজে কিছুতেই সচলে সময় নিয়ে ঢুঁকতে পারছিলাম না। ঢুঁকলেও কমেন্টাইতে পর্যন্ত পারছিলাম না। আজ আর পারা গেলো না। 
...মেসি-ল্যাম্পার্ড, ইতো-টেরিরা আমাকে এনেই ছাড়লেন। আজ আবার উয়েফা চ্যাম্পিয়ন্স লীগ রাত্রি। 
গাস হিডিঙ্কের অধীনের চেলসি আজ সবচেয়ে বড় পরীক্ষার মুখোমুখি হবে ন্যু ক্যাম্পে। বার্সেলোনার নিজ মাঠে চেলসি নামবে উয়েফা চ্যাম্পিয়ন্স লীগ প্রথম সেমিফাইনালের প্রথম লেগে। পুরো মৌসুম জুড়ে নান্দনিক ফুটবল খেলে যাওয়া বার্সার প্রতিপক্ষ অবশ্য চেলসির সাথে সাথে ইতিহাসও। বিগত চার সেমিফাইনালে নিজেদের ন্যু কায়ম্পে গোলের দেখা পায়নি বার্সা। অপরদিকে চেলসি আবার গত সাত ম্যাচ ধরে যে কোনো স্প্যানিশ দলের বিপক্ষে অপরাজিত। তবে পেপ গার্ডিওলার এই বার্সা এ মৌসুমে মাঠে নেমেছে যেনো সকল ইতিহাস নিজেদের পক্ষে আনতেই। এ মুহুর্তে উয়েফা চ্যাম্পিয়ন্স লীগের সর্বোচ্চ গোলদাতা মেসি সহ অঁনরি,ইতো,জাভি হার্নান্দেজের বার্সা তাই সর্বশেষ লা-লীগার ম্যাচে ভ্যালেন্সিয়ার সাথে ২-২ গোলে ড্র করেও জয়ের ব্যাপারে আশাবাদী। চেলসি আবার এই গুরুত্বপুর্ণ ম্যাচের আগে মিস করছে ডেকো,রিকার্ডো কারভালহো আর এশলি কোলকে। তবে দ্রগবা আর ল্যাম্পার্ডের গোলের ধারায় থাকা নিঃসন্দেহে গাস হিডিঙ্কের চেলসির পক্ষে বড় একটা প্লাস পয়েন্ট। 
আগামীকাল ওল্ড ট্রাফোর্ডে  অল-ইংলিশ এক সেমিতে মুখোমুখি হবে আর্সেনাল আর ম্যাঞ্চেস্টার ইউনাইটেড। ম্যানইউ আছে ফর্মের চূড়ান্তে। সর্বশেষ লীগ ম্যাচে টটেনহামের সাথে ০-২ গোলে বিরতির
সময় পিছিয়ে থেকে ৫-২ গোলে জয়লাভ করা তাদের টিম কেমিস্ট্রির বড় প্রমাণ। সার এলেক্স ফার্গুসনের ম্যানইউ এই গুরুত্বপুর্ণ ম্যাচের আগে সব খেলোয়াড়কেই পাচ্ছেন ফিট অবস্থায়। এদিক দিয়ে অসহায় অবস্থায় আছেন আর্সেন ওয়েঙ্গার। ভ্যান পার্সি, গয়েল ক্লিশি, আন্দ্রেই আরশাভিনদের আজকের ম্যাচে সম্ভবত পাচ্ছেন না তিনি। সামির নাসরি আর সেস ফ্যাব্রিগাসকে ঘিরেই তার রণপরিকল্পনা হবে বোধ
করি। লিভারপুলকে সদ্য ৪-৪ গোলে রুখে দেয়ায় আর্সেনালের আত্ববিশ্বাস বাড়ার কথা- তবে তার চেয়েও বড় তথ্য; আজ পর্যন্ত ইউরোপিয়ান পর্যায়ের কোনো টুর্নামেন্টে সেমি থেকে বিদায় নেয়নি
আর্সেনাল। ম্যানইউ সমর্থকেরা আজ উদযাপন করতে পারেন দুটি ঘটনা। ক্রিশ্চিয়ানো রোনালদোর আজ উয়েফা চ্যাম্পিয়ন্স লীগে ৫০তম ম্যাচ- এবং বর্ষীয়ান ওয়েলস মিডফিল্ডার রায়ান গিগস আজ ক্লাবের
পক্ষে ৮০০ বারের মত মাঠে নামতে পারেন।
...সব সমর্থকদের আবারো শুভ কামনা। রোমের পথে এগিয়ে যাবেন আশা করি।  

