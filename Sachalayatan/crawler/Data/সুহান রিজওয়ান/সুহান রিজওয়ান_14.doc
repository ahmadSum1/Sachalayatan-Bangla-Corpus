মুক্তির রঙ





জীবনের সব চাইতে আশ্চর্যজনক ঘটনাগুলো আমি ঘটতে দেখেছি বুয়েট ক্যাম্পাসের আশেপাশে।
জুম্মার নামাযের পরে ভিসি স্যারের জুতো ছুঁয়ে সালাম করতে করতে শনিবার সকাল নয়টার পরীক্ষা পিছিয়ে দেখেছি অত্যন্ত সৎকর্মশীল ভাইদেরকে। দেখে বলার উপায় নেই, আগের রাতেই ঐ একই ভাইয়ারা ক্রিশ্চিয়ানো রোনালদোকে  হুম্মু** পুত বলে টিভি স্ক্রিনে সাদরে স্বাগত জানাচ্ছিলেন...
কাজকম্মে কর্মচারীরা কম যান না। বুয়েটের ব্যাংকে একবার গেলাম টার্ম ফাইনালের ফি জমা দিতে। কাউন্টারের ঐ পাশের ভদ্রলোক চশমার উপর দিয়ে তাকিয়ে বললেন, দাঁড়ান- চা খায়া আসি। উনি চা খেতে গেলেন। ফিরলেন পদ্মা সেতু বানানোর যোগাড়যন্ত্র করে। অনেক ঘুরাঘুরি করে এসেছেন বলে স্বভাবতই উনার জেটল্যাগ হবার কথা। ঐ জেটল্যাগ কাটাতে উনি পাশের বয়স্ক ভদ্রলোকের সাথে আম্বিয়াকে কতদিন ধরে চেনেন, আজমল হুসেন ক্যামনে করে অফিসের সমস্ত কাজকর্ম উনাদের ঘাড়ের উপর চাপিয়ে দিয়েছেন- এইসব নিয়ে আলোচনা শুরু করলেন।... পরীক্ষার ফিস্‌ জমা নিয়ে যে পরিমাণ দেরী বুয়েটে করা হয়, সেটার একটা গাণিতিক সমষ্টি করা হলে  বুয়েটের পরীক্ষা পেছানোর সাথে সমানুপাতেই থাকার কথা।
পেশাদার ছাত্রদের কথা বাদ, আমাদের মতো গরীব মেধাবী ছাত্রদের জন্যে পরীক্ষা দেয়ার পরের আধঘন্টাই সবচেয়ে আকর্ষণীয় ছিলো। আমাদের মতো সুন্দর করে কেউ পরীক্ষার প্রশ্ন ক্যাফের সামনে পোড়াতে পারতো না। আমি নিশ্চিত, তোমরা যারা এই যুগে ক্রিমিনাল কেস খেলো ম্যালা- তারাও পারো না। ...
ক্লাস আমরা ভালোবাসিনি কখনো, ভালোবেসেছিলাম ক্লাসে আসাটাকে।
ভালোবেসেছিলাম, ছোট্ট- ম্লান মনোরম মনোটোনাস মাঠওয়ালা ক্যাম্পাসটাকে।
এই লেখাটা, সেই ক্যাম্পাসটা নিয়েই।
উত্তাল মার্চের স্মৃতিতে বুয়েটের ছাত্ররা সীমানা প্রাচীরগুলো রাঙ্গাতে চাচ্ছে মুক্তির রঙে। এখানে আছে বিস্তারিত উল্লেখ। 
ছাত্রদের প্রাথমিক লক্ষ্য বুয়েট শহীদ মিনার থেকে পলাশী মোড় পর্যন্ত রাস্তার দু'পাশের (৬৫০+৬৫০) ১৩০০ ফিট দেয়ালে দেয়ালচিত্র আঁকা। ব্যাক ক্যালকুলেশন করে হিসাব মিলানো বা পাশের জনের খাতা দেখে মেকানিক্যাল ড্রয়িং এর মতো এই কাজ শেষ করা সম্ভব না। কাজেই ফাঁকিবাজেরা মনে হয় দায়সারা ভাবে রিপিট এড়ানোর চেষ্টা এ যাত্রা করবে না।

আগামীকাল ২৩ মার্চ থেকে সন্ধ্যা থেকে দেয়ালগুলো চুনকাম করার মধ্য দিয়ে কাজ শুরু হবে। তারপর শুরু হবে আঁকাআঁকির কাজ। ২৫শে মার্চ মধ্যরাতে, ২৬শে মার্চের প্রথম প্রহরে নাকি কাজ শেষ করার ইচ্ছা।
বুয়েটিয়ানেরা চাইছে এই উদ্যোগটিকে কেবল নিজেদের মধ্যে সীমাবদ্ধ না রেখে সকলের জন্য উন্মুক্ত করে দিতে। আপনি যদি আগ্রহী হন, তবে আপনি কাজ করতে পারেন আমাদের ডিজাইন টিমের সাথে, আপনি চাইলে হাত লাগাতে পারেন আঁকাআঁকিতে, রঙ করাতে, চাইলে আমাদের সাথে যুক্ত হতে পারেন আপনার একটা আইডিয়া শেয়ারের মাধ্যমে, আপনারা চাইলে আমাদের সহযোগিতা করতে পারেন অর্থ সহায়তার মধ্য দিয়েও।
আল্পনা আঁকার প্রথম দিন, অর্থাৎ ২৩ মার্চ সন্ধ্যা থেকেই বুয়েট ক্যাফেতে বসবে বুথ। বুথে সবাই অর্থ প্রদান করতে পারবেন। এছাড়া যারা দূরে আছেন, তারা টাকা পাঠাতে পারেন-
Tanvir Arafat Dhrubo
A/C No: 34282557
Sonali Bank, BUET Branch
contact: 01923273793
ব্যাচ ০৮
যারা মানিগ্রাম বা ওয়েস্টার্ন ইউনিয়নে টাকা পাঠাতে চান তাদের জন্য-
Priyom Mozumdar
Contact : 01818074889
national ID: 1594120418072
ব্যাচ ০৫
হিসাব ক্রসচেকের জন্য- যারা ব্যাংক বা অনলাইনে টাকা পাঠাবেন, তারা দয়া করে অবশ্যই অবশ্যই Soumik Mohian (ব্যাচ ০৬) কে ফেসবুকে মেসেজ করে জানিয়ে দিবেন। কোন কারনে যদি টাকা থেকে যায়, তাহলে আশা করা যায় চাঙ্খারপুলের পেছনে না-  আল্পনা আঁকার ব্যপ্ত করার পেছনেই সেটা ব্যয় হবে।
পেপ্যালের জন্যে থাকছে এই আইডিঃ  Paypal ID: 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%75%6d%61%6e%61%5f%38%40%79%61%68%6f%6f%2e%63%6f%6d%22%3e%72%75%6d%61%6e%61%5f%38%40%79%61%68%6f%6f%2e%63%6f%6d%3c%2f%61%3e%27%29%3b'))
যখন ছাত্র ছিলাম, তখন নিশ্চিত ছিলাম- আপলাশীডিএমসি কেবল বাঁশের চাষই করা হয়। সে ধারণার এখনো যে খুব পরিবর্তন হয়েছে, তা নয়। তবে এখন মাঝে মাঝে খারাপ লাগে। মনে হয় গুচ্ছের ইঞ্জিনিয়ারিং বই- নির্লজ্জ প্রক্সি আর নীল হলুদ খাতার ক্যাম্পাসটা খুব একটা বাজে ছিলো না। আমি জানি, ফেসবুকের রঙিন ছবির চাইতে সেই মনোছবির পিক্সেল অনেক বেশি উজ্জ্বল।
আশা করি সেই ক্যাম্পাসটা এবার মুক্তির রঙে রঙিন হবে। সবার অংশ নেয়ার দাবিটা তাই থাকলো।
আমাদের মতো ডানাভাঙা- বা উড়তে থাকা ডানামেলা- শালিকেরা তো আর হৃদয়ের দাবি রাখার বেশি করতে পারি না...


