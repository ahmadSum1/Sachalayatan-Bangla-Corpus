অধিনায়কের আবির্ভাব



তাকে দেখতে হঠাৎ বড় ইচ্ছে হলো। সেই গম্ভীর মুখ, হঠাৎ সেই মুখে উঁকি দিয়ে যাওয়া দুস্টু হাসি, আত্ববিশ্বাসের মুখোশের আড়ালে বন্ধুত্বের প্রতিশ্রুতি। রিকি পন্টিং যখন ড্যানি ভেট্টোরী'র কাছে সিরিজ বিজয়ী'র ট্রফিটা তুলে দিলেন তখন-ই আমি তাকে বড় বেশি মিস করলাম। "স্টিভেন রজার্স এডওয়ার্ড ওয়াহ", আপনি কোথায় ???                 
সেই কবে সিডনী'র নিজ বাড়িতে সান্ধ্যকালীন নাস্তার টেবিলে বসে বড় ভাই মা-বাবাকে বললেন, "জানো, আমাদের মার্ক জাতীয় দলে ডাক পেয়েছে"। উচ্ছসিত মা-বাবা মার্ককে নানা স্তুতি-তে ভরিয়ে দিয়ে ধাতস্থ হওয়ার পরে জানতে চাইলেন, "স্টিভ, কে বাদ গেলো ??" বড় ওয়াহ ছোট্ট করে উত্তর দিলেন, "আমি। !!!"... এই অবস্থা বেশি দিন চলেনি কিন্তু, দ্রুতই দলে ফিরে এসে স্টিভ স্থাপন করলেন এক নয়া রেকর্ড; টেস্ট ক্রিকেটের ইতিহাসে প্রথমবারের মত দুই যময ভাই টেস্ট খেললেন একসাথে। দেশের সীমা ছাড়িয়ে দুই ভাই এক সময় সর্বকালের সেরা খেলোয়ারদের মাঝে সসম্মানে জায়গা করে নিলেন। তবে কি যময্-রা সত্যি এক ?? তাদের মাঝে কোনো পার্থক্য নেই ???         আছে, আছে, জানালেন মাইক কাওয়ার্ড। "মার্ক ওয়াহ ইজ আ ক্রিকেট প্লেয়ার, বাট স্টিভ ওয়াহ ইজ আ ক্রিকেট পার্সোনালিটি।" স্টিভ যে শুধু অস্ট্রেলিয়ান নন, জাতি-বর্ন নির্বিশেষে বিশ্বের সব ক্রিকেট খেলোয়ারের নেতা হয়ে উঠেছিলেন তার প্রমান-তো এই উক্তি-টিই।             কেবল ক্রিকেটীয় দৃস্টিকোন থেকে দেখলে ও তার অবদান অসামান্য। 
২০০৪ সালের ০৬ই  জানুয়ারী যখন তিনি চিরবিদায় নিচ্ছেন মাঠ থেকে সেদিন কেবল তার আশি রানের সুবাদেই যে ম্যাচ  বাচিঁয়েছিলো অসিরা। 'আমার রেখে যাওয়া অস্ট্রেলিয়ার একটাই দোষ, তারা লড়াই করে ম্যাচ ড্র করতে পারে না। '- তার সে উক্তিকে মিথ্যা প্রমান করতেই কি তার ওই ইনিংস ??                   হেডিংলি স্টেডিয়ামে ৯৯'-বিশ্বকাপের তার ওই জীবনের ইনিংসের বর্ননা দেই কি করে  আমি ?? খুব সম্ভবত যতদিন ক্রিকেট আছে, ততদিন ওই ইনিংসের সাথে তুলনীয় কিছু দেখতে পাব না বলেই আমার স্থির বিশ্বাস। হার্শেল গিবস-কে ৫৬ রানের মাথায় ক্যাচ ফেলায় তিরস্কার করে বড় ওয়াহ কি বলেছিলেন, সেতো অধুনা ক্রিকেটের সবচে আলোচিত মন্তব্য-গুলোর মাঝেই একটি। "বাছা, বিশ্বকাপটা হাত থেকে ফেলে দিলে তুমি  !!! " { স্টিভ নিজ আত্ত্বজীবনী,'স্লেজ অফ ওয়াহ' -তে অবশ্য বলেছেন,"উক্তি-টা এতই বুদ্ধিদীপ্ত যে আমি কখনোই , এমন কি ভুলেও অস্বীকার করিনা যে আমি এটা বলিনি !!!"}                       
...যাই হোক, এ লেখার মোদ্দা কথা হচ্ছে; স্টিভ ওয়াহদের বিনাশ ঘটেনা, তাদের  কেবল রুপান্তর ঘটে। ব্যাখ্যা ?? দিচ্ছি।...
মাত্র ১৪ বছর বয়েসেই স্কুল পালিয়ে ক্রিকেট খেলায় বাবা তীব্র তিরস্কার করায় বাড়ি  ছাড়ে এক কিশোর। আর বাড়ির সাথে সম্পর্ক রাখেনি সে, তার মুক্তি কেবল ক্রিকেটে। হান্সি ক্রনিয়ের রেখে যাওয়া বেটিং ইস্যু জর্জরিত সাউথ আফ্রিকাকে আজ ক্রিকেট বিশ্বের চুড়োয় বসিয়েছে সেদিনের সে ঘর পালানো কিশোর। মাঠে তার সদম্ভ পদচারনা, পৌরষদীপ্ত নেতৃত্বগুনের নিয়ত প্রতিফলন- এসব কি অনেকটাই স্টিভকে মনে করিয়ে দেয় না ?? তার ভাঙ্গা হাতে ব্যাট করতে নেমে সেদিন যে ম্যাচ প্রায় বাঁচিয়ে ফেলেছিলেন গ্রায়েম স্মিথ, তা মনে আছে ?? তবে ??          .....গ্রায়েম স্মিথ , আপনি গ্রায়েম স্মিথ হয়েই থাকুন না । স্টিভকে আমরা আর মিস করছি না !!!!

