পুরান চালে ভাত বাড়ে , কুইজারদের একদিন



       - "আওরঙজেব"।
          - " দিল্লী " ।
          - " হাতি।"
          - " হুঁ, কমনওয়েলথ ।"
          - "পানি-ওয়ালা টা বলতো।"
          - " চামড়ার মুদ্রা...!!!"
পাঠকের আতঙ্কিত হওয়ার কিছু নেই,উপরের অংশটি ওল্ড টেস্টামেন্ট থেকে তুলে দেয়া কোনো হিব্রু-লিপি নয়; বরং কোনো কুইযে অংশ নেয়ার প্রাক্কালে নটরডেম গোল্ডের এককালীন সদস্য আমি সুহান এবং রিফাতের মধ্যেকার আলাপচারিতার অংশ বিশেস। আপাত অর্থহীন এ কথাগুলো তখন যে কি ভয়ানক অন্তঃসারযুক্ত বলে মনে হতো তা কুইজার মাত্র-ই জানেন। কুইজ নিয়ে আমার এ হঠাত মাতামাতি'র কারন আর কিছু নয়- বিগত ১৫ই জানুয়ারী ভি-এন-সি অডিটরিয়ামে অনুস্ঠিত হয়ে যাওয়া বিশ্ববিদ্যালয় পর্যায়ের কুইজটি।
          একটা সহজ কুইজ । বলুনতো, " কুইজ কারা করে ??" সহজ উত্তর,-" আঁতেলরা " ( এখানে আমি নিজেকে আঁতেল বলেই দাবি করছি, যদি ও তা নিয়ে আমার বন্ধু-মহলে দ্বিমত রয়েছে... ) । সত্যি বলতে কি;  ডি-ইউ, বুয়েট , আইবিএ , ডিএমসি- তে স্কুল/কলেজ/ ব্যাচ/ ডিপার্টমেন্ট  নির্বিশেসে  এতো বেশি কুইজারের সরব পদচারনা রয়েছে, যে প্রাথমিক ভাবে এ উত্তরটি-ই সঠিক বলে মনে হতে পারে। কিন্তু একটা 'ক্লু' দিই, ভাবুন ভালো করে।  'একজন ভালো ছাত্র' কেবল গাজি আজমলের বইয়ের ৩৭ পৃস্টার অংশ বিশেস মুখস্থ বলতে পারে, 'একজন আন্ডারগ্রাউন্ড ফূটবলার ' কেবল বলতে পারে আন্দ্রেই শেভচেঙ্কো আগে কোন ক্লাবে খেলতেন; ধানমন্ডির একজন তথাকথিত 'ডিজুস পোলা' বলতে পারে মেটালিকা'র লীড কার হাতে; কিন্তু এর সবকিছু একত্রে জানতে হলে আপনাকে আসতে হবে একজন কুইজারের কাছেই।  তাই, এ রাউন্ডের সঠিক উত্তর হলো -" কেবল বহুমুখী প্রতিভাধরেরা-ই কুইজ  করে। " 
          ১৫-ই জানুয়ারী , ২০০৯ এর কুইজটি সংগত কারনেই কিউ_বি সদস্যদের দীর্ঘকাল স্মরনে থাকবে। আমার জানা-মতে ( যে জানার পরিধি নিতান্তই খুদ্র...) ভার্সিটি পর্যায়ে এটি প্রথম সংগঠিত কুইজ। হাতে গোনা যে কয়েকজন কুইজার সুরু করেছিলেন কিউ_বি এর যাত্রা, তারা আজ আশান্বিত হতেই পারেন এর ভবিস্যত নিয়ে;  প্রোগ্রামটি যে ছিলো কেবল কিউ_বি এর নিজস্ব ব্যানারে, আজকের প্রোগ্রাম যে ছিলো কেবল কিউ_বি এর-ই । মানি পরিধি ছোটো, মানি স্বল্পসময়ে আয়োজিত, মানি আকাংখিত সকলে উপস্থিত না থাকায় প্রোগ্রামের ঔজ্জল্য কমে গেছে অনেকখানি; কিন্তু প্রথম প্রোগ্রাম তো ! ! এখন থেকে প্রতিরাতে ঘুমুতে যাবার  আগে অসংখ্য স্বপ্নের সাথে ' আগামীকাল হয়তো আরেকটা কুইজ এর ইনভাইটেশন পাবো। ' এই যে স্বপ্ন-টার যুক্ত হওয়া, এটাকেই তো আজকের প্রোগ্রামের বড়প্রাপ্তি বলে মানি। 
               ভনিতা ছেরে আসি  দিন বর্ননায়। চিরায়ত বাঙ্গালী 'কুইজ সংস্কৃতি'র ধারা রক্ষায় ঘন্টাদু'য়েক বসে থাকার পর দর্শকেরা হটাত-ই নড়ে বসলো। কুইজমাস্টার অনু ভাই 'ইয়াহু , আই এম ব্যক'  বলে অনুস্ঠান সুরু করেছেন। কিংবদন্তী এই প্রবাসী কুইজার জানালেন যে অল্প দিনের জন্যে দেশে বেড়াতে এসে ও তিনি এই কুইজ পরিচালনার দায়িত্ব পেয়ে অত্যন্ত খুশি। তিনি জানালেন যে প্রবাস জীবনে তিনি এই কুইজ মিস করেছেন প্রচন্ডভাবে, এবং...পরবর্তী দুই ঘন্টা ধরে আমরা প্রতি মুহুর্তে জানলাম আমরা ও তাকে মিস করবো প্রচন্ডভাবে। হ্যাটস অফ টু ইউ, অনু ভাই !!!!
                      কুইজ এর বর্ননা আর কী দেবো ! তরুন প্রজন্মের সামনে অপু ভাই- সেতু ভাই রীতিমত ন্যাক্কারজনক দৃস্টান্ত স্থাপন করলেন !! কোথায় ছোটো ভাইদের একটু উতসাহ দেবেন , তা না ;  বরং অমানবিক সব প্রশ্নের উত্তর দিয়ে পদে পদে তারা আমাদের বোঝালেন ভাল কুইজার-রা কী বস্তু । এহেন পারফরম্যান্সে ফেসবুকে ইতিমধ্য 'অপু ভাই- সেতু ভাই ফ্যান ক্লাব' খুলে গেছে বোধ করি। তলিয়ে দেখলে হয়তো দেখবো ভি-এন-সি অডিটরিয়ামে উপস্থিত থাকা শ'দুয়েক বংগীয় ললনা (পড়ুন, 'ভিকিয় ললনা') সে ফ্যান-ক্লাবের সদস্য !! কোথায় ম্যাথু হেইডেন, দেখে নিন- বয়স এ যুগে ও কোনো সমস্যা নয় ! 
        অনিয়মিত হলেও প্রতিভার ঝলক বরাবরের মতই দেখিয়েছেন রুশাফি ভাই- পাপ্পু ভাই- তাসনিম ভাই। অর্ক এবং মিশু ও ছিলো যথারীতি দুর্দান্ত। আমাদের সম্বন্ধে আর অধিক কী বলবো, 'এ বিশয়ে আমি আবার , মানে একটু 'মেফিস্টোফিলিস' ,মানে একটু বিনয়ী কী না !! ' ...( আরেকটু আঁতলামি, বলুনতো, এই উক্তিটি কোন চরিত্রের ?? !!) 
      সশরীরে না থেকেও ভি-এন-সি অডিটরিয়ামে থেকে গেলেন অঙ্কন ভাই, আসিফ ভাই, এবং অতি অবশ্য-ই হাবিব ভাই (আজকের কুইজটা বড় নিরুত্তাপ গেছে কী না, কুইজমাস্টার এর সাথে তর্কটা বড় প্রয়োজন ছিলো !!) 
        ভি-এন-এস-সি' এর সৌজন্যে 'সামান্য আপ্যায়নে'র পর আমরা বেরিয়ে এলাম রাস্তায়। রুশাফি ভাই, সেতু ভাই এর অর্থায়নে চললো আমাদের চা-পান (তা চলবে না ?? দুটো ঘন্টা কোনো উত্তর না দিয়ে চুপচাপ বসে থাকতে কী পরিশ্রমটাই না গেছে ভাবুন একবার !!!) । বেলা প্রায় সাড়ে তিন পর্যন্ত মাঝ রাস্তায় চললো 'আঁতেলকুল শিরোমনি'-দের এক তুখোড় আড্ডা। সে আড্ডায় যেমন থাকলো স্ট্যানলী কুবরীক থেকে সুরু করে মাহিদ হাসান জিতু ভাই-এর দুর্দান্ত কুইজ উপস্থাপনার মতো মহা গুরুত্বপুর্ন বিশয়, তেমনি থাকলো আকিফের ইন্টার পরীক্ষার মতো জাগতিক তুচ্ছ বিশয় ও !!!
          নাহ, একেবারে অকৃতজ্ঞ আমি নই। একটা অসম্ভব বড় ধন্যবাদ থাকলো কিউ_বি'র প্রানভোমরাদের জন্যে , এনাম - ওয়াহিদ - আকিফ - রাকা - সিফাত- সানি এবং নাম ভুলে যাওয়া আরো যারা ছিলে মঞ্চের পেছনে। (মুশফেকা-কে 'আন্তরিক' নয়, বরং 'উদরীয়' ধন্যবাদ সেই সুস্বাদু কেকটির জন্যে - যা তুমি ভি-এন-এস-সি'র খরচ কমাতে বাসা থেকে নিয়ে এসেছিলে...)।
                 অডিটরিয়ামের জন্যে ভি-এন-এস-সি' কে একটা স্পেশাল তালি, আর আমার কুইজ পার্টনার থাকার জন্যে রিফাতকে একটা স্পেশাল গালি !!!    

