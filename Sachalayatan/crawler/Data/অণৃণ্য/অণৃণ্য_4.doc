শেখ হাসিনার সম্পত্তির হিসেব




দুর্নীতি দমন কমিশনের কাছে জমা দেবার জন্য তৈরি শেখ হাসিনার সম্পত্তির হিসেবে তাঁর নিজস্ব ভিটাবাড়িসহ জমির পরিমাণ দেখানো হয়েছে ১০৫একরের ওপরে। আওয়ামী লীগ সভানেত্রীর ব্যাংকে সঞ্চিত অর্থ প্রায় ২ কোটি ৮৬ লাখ টাকা।
শেখ হাসিনার ক্রয় সূত্রে স্থাবর সম্পদ খুলনায় আলাদা তিন এলাকায় ২ কোটি ৫০ লাখ টাকা মূল্যের ৭৮একর জমি। বালাডাঙ্গায় ১ কোটি ৪৪ লাখ টাকা মূল্যের ১দশমিক ২ একর জমি। পাটগাতিতে ৫ কোটি ৩৪ লাখ টাকা মূল্যের ১ দশমিক সাত আট একর জমি। মোট জমি ৮০ দশমিক নয় আট একর। মূল্য ৯ কোটি ২৮ লাখ টাকা। সংশোধনের পর ড. এম এ ওয়াজেদ মিয়ার নামে ধানমন্ডির সুধাসদনের বাড়ীটির মূল্য দেখানো হয়েছে  ৬০ লাখ টাকা। সুধাসদনের জিনিসপত্রের মূল্য ৭লাখ ৪০ হাজার টাকা।
মূল্য দেখানো হয়নি উত্তরাধিকার সূত্রে পাওয়া স্থাবর সম্পদের। দেখানো হয়েছে গোপালগঞ্জে ২২ একরের ভিটা বাড়ি। টুঙ্গীপাড়ায় তিন স্থানে ভিটা বাড়ি ও গুদামসহ ১.৫৩ একর জমি। বালাডাঙ্গায় দশমিক ৮ একরের 	ভিটা বাড়ি। মোট জমি ২৪ দশমিক তিন তিন একর। উত্তরাদিকার সূত্রে দাদা ও নানার কাছ থেকে পাওয়া সম্পত্তির ৫০ শতাংশের অংশিদার শেখ হাসিনা।
শেখ হাসিনার অস্থাবর সম্পদের মধ্যে বিভিন্ন ব্যাংকে জমা আছে সোনালীতে ২ কোটি ৬১ লাখ ৮৯ হাজার ৬শ’ ৮৩। অগ্রণীতে ১৭ লাখ ৯১ হাজার ৭শ’ ২। পূবালীতে ৩ লাখ ৬৪ হাজার ২২। ট্রাস্ট ব্যাংকে ১ লাখ ৫৪ হাজার ৭শ’ ২০। স্ট্যান্ডার্ড ব্যাংকে ৫১ হাজার ১শ’ ৭২। এবং রূপালী ব্যাংকে ৩৩ হাজার ৩শ’ ৬৫ টাকা। ব্যাংকে মোট আমানত ২ কোটি ৮৫ লাখ ৮৪ হাজার ৬’শ ৬৪ টাকা। অগ্রণী ব্যাংকের প্রধান শাখায় শেখ রেহানার সঙ্গে যুগ্ম সঞ্চয়ী হিসাবে আছে আরো ২৪ লাখ ৮৫ হাজার ৪শ’ ৯৪ টাকা। শেখ হাসিনা ১৯৯৪Ñ২০০৮ সালের করবর্ষ পর্যন্ত ব্যাংক থেকে প্রাপ্ত সুদ পেয়েছেন মোট ১ কোটি ১৮ লাখ ৯ হাজার ৫শ’ ৭৪ টাকা। 
শেখ হাসিনার অন্যান্য অস্থাবর সম্পদের মধ্যে আছে, অগ্রণী ব্যাংকের লকারে নিজ, বোন রেহানা ও কন্যা পুতুলের আনুমানিক ১৩ লাখ ২৫ হাজার টাকার গয়না। পূবালী ব্যাংকের লকারেও গয়না আছে, তবে তার মূল্য দেখানো হয়নি। নিজের নামে জীপ গাড়ি ২টি। একটির মূল্য ৬ লাখ টাকা। অন্যটির মূল্য দেখানো হয়নি। বন্দুক আছে ১টি। টুটুবোর রাইফেল ১টি এবং উত্তরাধিকার সূত্রে পাওয়া পিস্তল ১টি। আগ্নেয়াস্ত্রের মোট মূল্য ১৫ হাজার টাকা। 
সম্পত্তির বিবরণীর সঙ্গে শেখ হাসিনা আরও জানিয়েছেন Ñ তিনি কারারুদ্ধ, তাঁর স্বামী অসুস্থ এবং পুত্র ও কন্যা প্রবাসে। কেউ তাঁর উপর নির্ভরশীল নয়। তাঁর সব দলিল ও কাগজপত্র জব্দ করা হয়েছে। হিসাব স্মৃতি থেকে দেয়া। তাই পূর্ণাঙ্গ নাও হতে পারে। ব্যাংকের তথ্যের সাহায্যে পূরণ করা হয়েছে দুদকের ফর্ম। নতুন তথ্য পেলে দুদককে অবহিত করবেন। অনেক প্রতিষ্ঠানেরই প্রধান হিসাবে তিনি সম্পৃক্ত। তবে  প্রতিষ্ঠানগুলোর ব্যাংক একাউন্ট ও সম্পত্তিতে তাঁর মালিকানা নেই।

