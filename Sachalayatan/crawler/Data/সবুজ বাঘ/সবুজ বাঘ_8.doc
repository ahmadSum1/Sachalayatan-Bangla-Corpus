 নাইলোটিকা



অতএব স্বাস্থ্যপান করি 
পৃথিবীর মদের দোকানের
জলপাইগুঁড়িতে বসে 
যেভাবে রাজকুমার স্বাস্থ্য পান করে 
চাপাতার বনে
তাই আমরা পৃথিবীর নাইলোটিকামাছের স্বরূপ জানতে ছেলেবেলায় ফিরে যাই
আমাদের বাড়িঘর যুদ্ধবিধ্বস্ত বাড়িঘরের মতোই অগোছালো বাবাটা অনেক তাগড়া 
যোয়ান মর্দের মতোই বিকেল অনেক ফুটবল খেলা শান্তিকুটিরে শান্তিরা চারবোন টুকপলান্তি খেলা শোভাদির বুকে বিশাল জাম্বুরা সবুজ সবুজ সবুজ
পৃথিবীর মাসতুতো বোনেরা অসম্ভব সুন্দর সেইসব নিয়মিত বিকেলবেলা
আমরা জেনেশুনে পথ হারাই হারিয়ে যাই গোলাঘরের গোপনে
তারপর কেবল বুক ধুকপুক বুক ধুকপুক ধুকপুক ধুকপুক পুকপুকপুকপুক
অনিয়মিত নিঃশ্বাসে

