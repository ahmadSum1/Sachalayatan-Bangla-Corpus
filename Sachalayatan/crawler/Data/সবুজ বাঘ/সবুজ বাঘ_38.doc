ফালতু গ্যাংটক বনাম আমি



একটা ফালতু গ্যাংটক আমাকে মাথায় তুলে বলল
দ্যাখ, আমি কত বড়!!
আমি চাইলেই সমুদ্রকে ভালবাসতে পারি।
আদর করতে পারি ইচ্ছামতো
যত্রতত্র সমুদ্রের সারা শরীর।
এমনকি চাইলে কামড়ো বসাতে পারি সমুদ্রের গালে
ফাল দিয়ে মাথা থেকে নেমে গ্যাংটককে কইলাম,
দ্যাক..আমি কত ছুটো..
আমি চাইলেই সমুদ্রকে ভালবাসতে পারি না
আদর করতে পারি না ইচ্ছামতো
যত্রতত্র সারা শরীর তো দূরস্থান।
তারপরো সমুদ্রের পায়ের কাছে নিত্যি বসে থাকি
তার সৌন্দর্যমণ্ডিত ভুতুমটাকে দেখব বলে।
ফালতু গ্যাংটক আমার নাজেহাল দশা দেখে অযথাই হাসে। 

