হুসনা



বলিভদ্রর অভদ্র দুকানদাররা আমারে কইল হুসনার বাড়ি তারা চিনে না
কিম্বা পিথিবিতে হুসনা বইলা কিছু নাই
তারা হাসান হুসেনের বাড়ি চিনে
কারবালার। টাইগ্রিস ইউফ্রেতিস না চিনলেও ফুরাত নদী চিনে
এজিদরে চিনে, আরো ভালো চিনে সীমার
তেমু কামার বাড়ির হুসনারে তারা চিনে না।
তাগো কতা শুইনা মুনে হয় আসলেই পিথিবিতে কুনো হুসনা নাই
হুসনা  ছিল না। থাকপার পারে না।
আর অমনেই ঝেই কইরা
চোখের সামনে ফুইটা উঠে একটা লালরঙা টিয়া
কয়, কারে খুঁজস?
কই, কেউরে না।
কয়, কেউরে খুঁজস না ক্যা?
কই, হুসনারে পাই না।
কয়, কুন হুসনা? নাজমাগো বাড়ির?
কই, হ।
কয়, তাগো বাড়ি তো বলিভদ্র না, ডেণ্ডাবর।
কই, তাই নিকি?
কয়, হ। নান্টু চিয়ারম্যানের নগের বাড়ি।
হে মন্টু মিয়ার চাচতো ভাইস্তি
হে ঘণ্টাদুই আগে বলিভর্দর এক চাস্টলে
প্রেমের আলাপ করবার নুইছিল
কালামতো এক ছ্যাড়ার নগে
কই, তারপর?
কয়, তারফর হে গেছেগা।
কই, কনে?
কয়, তাতো জানি না।
কই, তাইলে আর কী বাল জানো?

