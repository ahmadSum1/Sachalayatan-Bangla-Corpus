নিস্তলরয় বনাম ফুটবল ও পিস্তল অথবা নাইলোটিকা মাছ



নাইলোটিকা মাছের গভীরে জমে আছে লাল
অথবা আমাদের পিস্তল পবিত্র পিস্তল আমার
এখানে কুমুদিনী গার্লস কলেজের সামনে একা দাঁড়িয়ে
তোমাকে দেখব বলে এই ঘনঘোর অন্ধকার
নিশাচর পাখির মতো তন্দ্রাহীন
প্রখর রোদে
এই যে বিকেলবেলাগুনি ধসে গেল
এই যে নির্দয় প্রেম একদিন ফুরিয়ে গেল
এই যে অকস্মাৎ মানুষের মন
শনপাপড়ির মতো থোকা থোকা
মিষ্টি হয়ে ঝরে পড়ে মানুষেরই মনে
অরণ্যে ভরনপোষনের দায় কে কাহারে দিছে
তবু পিস্তল প্রিয় পিস্তল আমার 
এইখানে চুপ মেরে বসো
হাসো হোহো হো
বিকালের রোদ মেরে এলে আমরাও ঝাপাবো
ব্যাপক ফুটবলে
ওগো নিস্তলরয় আমাকে ফুটবল খেলা শিখাও

