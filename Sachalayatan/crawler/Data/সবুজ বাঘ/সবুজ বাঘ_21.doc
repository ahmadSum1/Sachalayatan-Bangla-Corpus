ব্রহ্মপুত্র



পাখি এবং প্রজাপতিদের দখলে যাবে না কোনোদিন পৃথিবী
হয়তো হায়েনাও পারবে না পুরোটুকু ভোগে নিতে
ভেগে যেতে হবে আমাদেরো
তাই ভাগবার আগে বোলচাল না চেলে
চুপচাপ খেয়ে যাই পৃথিবীর ধান।
মান ভাঙাবার কায়দা আমি জানি না সুন্দরী।
ভাবি না ব্রহ্মপুত্রের তীর ঘেঁষে হাঁটলেই তিব্বতে পৌঁছা যায়
তবে ভাবি তিব্বতি রমণীরা আরামদায়কই হয়তো হয়।
এবার ভয় পেয়ে কাছে আসে সুন্দরী
খেতে দেয় শারীরিক ভাত মাছ।

