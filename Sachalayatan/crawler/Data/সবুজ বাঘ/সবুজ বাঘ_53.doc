এট্টা বাগডাসার গল্ফ



 তহনো আমাগো পক্কু পাকে নাই। দিন রাইত চিন্তা করি প্যাটফুলা ভুলারে কেমনে কইরা গুতান যাইবো। রাইতে পরিকল্ফনা ফানদি, আর দিনে তার বাস্তবায়ন নিই সুচারুভিঙ্গতে। তবে বাচোয়া এই যে ভুলার প্যাটবুঝাই আছিল কিমরি। যেজুইন্যে আমাগো নরম হাতের ঘুষি ভুলার গরম প্যাট ঠিকই হজম কইরা ফালাইতো। তে ভুলারে একিদন এমনে এমনেই নিষ্ঠুরের মতো গুতাইতাছি,বৈরান নদী থিক্যা যে একটা খাল ঢুকছে নন্দনপুর বাজারের পিছ দিয়া, তার সাইটেই আছিল পাট গুদাম,হেই নির্জন জাগায় নিয়া। 
তহন বাইস্যা মাস, খাল দিয়া সূতের পানি বাগের বাচ্চার নগাল নাফ পাইরা নাফ পাইরা পূবপাড়ামুহী যায়। ভুলারে মারতাছি মুনের সুখ মিটিয়া, দীর্ঘ অপেক্ষার পর এমুন এট্টা ফাকা জাগায় পাইয়া। হঠাশ হুনি, উলাউলির শব্দ। কীরে কী অইছে? ভুলারে মারা বাদ দিয়া সেলিম আর রিফন দেৌড় দিল। আমিো গেলাম পিছ পিছ। যাইয়া দেহি ম্যালা মানুষ। হাতে নাঠি নগ্গি বৈঠা, কুদাল পাইসা ব্যাবাকই আছে। মুনে করলাম না জানি কী হইছে। ঘটনার মইদ্যে খানে যাইবার পারতাছিলাম না, লুকের ভিড়ে। তারফরো মাতায় যেহেতু কুবুদ্দি আছিল, তাই চিপা চুপি মাইরা ঘটনার ভিতরে ঢুকলাম। এম্মা, এ যে ভিজ্যা বিড়ালের নাহাল এট্টা ক্ষণিকের ছেলেরে গলায় রশি দিয়্যা কইষ্যা বাইন্দা রাকছে। দেইখা খুব মজা অইল। যহন কেউ নাঠি দিয়্যা ঘ্যাজ কইরা বাড়ি মারে কিংবা নগ্গি দিয়্যা যুত মতো খুছা দেয়, তহন মজা বাইরা চারগুণ কহনো কহনো পাঁচ ছয়গুণো হইয়া যায়। 
খুব খারাপ লাগলো যহন ভিড় খেদাইয়া দিয়া ষণ্ডা মার্কা এট্টা ব্যাটা বাগডাশাডারে হাটিয়া খালের উপরে ব্রিজের মইদ্যে নিয়া গেল। তারপরো আমরা পিছ ছাড়লাম না। একশ হাত দূর থিক্যা ফলো করলাম, লাস্ট সিনে কী আছে দেকার নিগ্যা। 
দ্যাকলাম বাগডাশারে গলায় এট্টা বড় রশি বাইন্দা খালের জলে ফালিয়্যা দিল, যেইহানে সূতের জল ণাফ পাইরা নাফ পাইরা পূবপাড়ামুহী ধাইয়া যাইতাছে। 
খুব খেলা জমল সূতের জল আর বাগডাশায়। বাগডাশা সাঁতরিয়া পাড়ে উঠপার চায়, আর সূতের জল তারে টাইনা পূবপাড়া মুহী নিয়া যাইবার চায়। মাঝে বাধা নাইলন সূতার মুটা রশি আর তার শক্ত গিট্টু। খুব খেলা চলল ঘণ্টাভর। বাগডাশা যহন প্রায় জিতা পাড়ে উইঠা পড়ে,তহন লুকের ফটাফট হাততালিতে কান ফাইটা যাওয়ার যুগাড়। আর সূতে যহন টাইনা দূরে নিয়া যায় বাগডাশারে তহন, কৌতূহলী লুকের চোকে নানা কৌতূক। এমনে কইরা বাগডাশা একবার জীবনের শ্যাষ দিয়া নাড়াই কইরা উইঠাই পড়ল পাড়ে। তহন রেফারি ষণ্ডামার্কা গুণ্ডাডা তারে আবারো ঢেল দিয়া ফালিয়া দিল বাগমার্কা সূতে। 
যহন বুজলাম বাগডাশা আর বিশিক্ষণ বাচপো না, তহন বাড়ি ফিরা আইলাম, একগাদা মনখারাপ নিয়া।    
