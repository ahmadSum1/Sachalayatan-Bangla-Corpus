তাইগ্রিস নদী ও পবিত্র ঘুড়ার ডিম



আমি জানি, কাল সকালেই একটা মৃত বালক এসে
হামাক জিজ্ঞাসিবে, ভাই আমারে তাইগ্রিস নদীটা দেখিয়ে দাও
আমি তাকে একটা নীল রঙের ঘুড়ার ডিম উঁচু পাহাড় থেকে গড়িয়ে গড়িয়ে ফেটে যায়
তারপর হেঁটে যায় মানবিক সমাজে তার সিন ও সিনাওয়াত্রা দেখিয়ে বলব
আরও পিছনে হটো, ঘটে যাওয়া ঘটনার মতো 
তুমি এক পালঙ শাক খেকো বালক তুমাকে মানায় না তাইগ্রিস নদীতে সাঁতার কাটা
তুমি বরঙ ঝিনাই নদীতে সাঁতার কাটো
তবুও নিহত বালক আহত স্বরে বলে, হামাক তাইগ্রিস নদী দেখাও 
হামি তাকে বলি, ওই যে উঁচু পাহাড় গড়িয়ে গড়িয়ে পড়ে যাওয়া ঘুড়ার ডিম নীল রঙ যার
সে ফেটে যাচ্ছে মুমুর্ষু নদীর মতো তার বুকে একটা তাইগ্রিস নদী আছে
মৃত বালক ক্ষেপে যায়, ধুনফুন বলো না.. হামাক ধুনফুন বলো না.. দোহাই তুমার... দয়া করো
হামাক তাইগ্রিস নদী দেখাও
আমি তাকে বলি, শোনো বালক, সবুজ পালঙ শাক খেকো কুথাকার...
মনে রেখো পৃথিবীতে কোনো তাইগ্রিস নদী নাই 
সকলই দজলা-ফোরাত লালে লালাকার

