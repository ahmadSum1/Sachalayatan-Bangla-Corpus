স্মৃতিজাগানিয়া



তোমাকে লেখা এটা আমার প্রথম চিঠি। হয়তো শেষও। ‌'হয়তো' শব্দটি লিখলাম! কারন, সম্ভাবনা শব্দটি উড়িয়ে দেয়ার শক্তি বিধাতা আমাকে দেয়নি। শুধু আমিই নই, কারোই নেই বোধহয়। আবারও সম্ভাবনা!
রঙধনুতে আমার সঙ্গে হাঁটতে চেয়েছিলে তুমি। ভিজতে চেয়েছিলে ঝুম বৃষ্টিতে।
তবে তোমার সঙ্গে এক রোদ দুপুরে পাহাড়তলীর ছোট্ট টিলা পাড়ি দিয়েছিলাম। শুনিয়েছিলাম মানুষের গল্প। চেয়েছিলাম সেই গল্প শুনে তুমি জীবন জয়ী হবে।
সেই রঙধনু, ঝুম বৃষ্টি, মানুষের গল্প কিংবা তোমার আমার ভালোবাসা-আজ দূরাগত কোন বিষন্নতার শব্দ।
বালকের কাছে ভালোবাসার নিশ্চয়তা চেয়েছিলে তুমি। সেই বালক সময়ে আমি জানিনি, কেমন করে সেই নিশ্চয়তা দিতে হয়।
বালক আজ  কৈশোর পেরিয়ে মানুষের মুখ দেখছে। জীবনের ভাঙ্গা সুর শুনছে।  তবু কেউ তাকে 'নিশ্চয়তা' শেখায়নি। ইলেকট্রনিক মিডিয়ার দ্রুত লয়ে'র সঙ্গে চলতে চলতে আজ আমি ডান হাতে চোখের জল শুধু মুছতে শিখেছি, সু!
রূপকথা' সাত জুলাই'দুইহাজার আট...  

