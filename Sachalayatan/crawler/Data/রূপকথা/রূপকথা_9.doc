মৃত্যুর মিছিলে কবি, অধ্যাপক এবং গীতিকার মোহাম্মদ মনিরুজ্জামান



‘কবিতায় আর কী লিখব, যখন বুকের রক্তে লিখেছি একটি নাম’-কবিতার কবি মনিরুজ্জামান আর নেই। মৃত্যুর মিছিলকে আরো দীর্ঘ করে ১২ বছর রোগ ভোগ শেষে বিকেলে অনেকটা  অগোচরেই মৃত্যুর কোলে ঢলে পড়েন, নিভৃতিচারী এই মেধাবী মানুষটি। ১৯৩৬-এর ১৫ আগষ্ট জন্ম তাঁর।
ছিলেন ঢাকা বিশ্ববিদ্যালয় বাংলা বিভাগের অধ্যাপক। পেয়েছেন বাংলা একাডেমী, একুশেসহ অনেক পুরস্কার।
বিচিত্র সাহিত্য জীবন ছিল তাঁর। মুক্তিযুদ্ধ, জীবন আর সময়-তাঁর সৃষ্টিশীলতায় পেয়েছে ভিন্ন মাত্রা।
বৃহস্পতিবার ঢাকা বিশ্ববিদ্যালয়ে সাড়ে ১২ টায় নামাজে জানাযা শেষে তাঁর মরদেহ নিয়ে যাওয়া হবে গ্রামের বাড়ি যশোরে। সেখানেই শায়িত হবেন নয় ভাইয়ের মধ্যে জ্যৈষ্ঠ্ মোহাম্মদ মনিরুজ্জামান।

