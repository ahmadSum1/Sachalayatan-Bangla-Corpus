না ফেরার দেশে জিয়া হায়দার



চলে গেলেন জিয়া হায়দার। আমাদের প্রিয় কবি, নাট্যকার এবং শিক্ষাবিদ। সকাল সাতটা পঞ্চাশ মিনিটে রাজধানীর সিটি হাসপাতালে বায়াত্তর বছর বয়সে চির বিদায় নিলেন এই বরেণ্য ব্যাক্তিত্ব। ঢাকা বিশ্ববিদ্যালয় অপরাজেয় বাংলা পাদদেশ আর বাংলা একাডেমী প্রাঙ্গনে তাঁকে কান্নামাখা বিদায় জানায় সাহিত্য-সংস্কৃতি অঙ্গনের মানুষেরা। মাগরেবের নামাজ শেষে পাবনায় গ্রামের বাড়িতে বাবা-মায়ের কবরের পাশে তাঁেক শেষ শয্যায় শায়িত করা হবে। রফিকুল ইসলাম রফিকের ক্যামেরায় পার্থ সনজয়ের রিপোর্ট।
ভয়েসওভার
নীরবতা ভাঙ্গার মানুষ যখন চলে যান তখন চারপাশেও নেমে আসে নীরবতা। আর তাই সকাল সাতটা পঞ্চাশে যখন না ফেরার দেশে চলে গেলেন জিয়া হায়দার তখন সিটি হাসপাতালে ভর করেছিল, এক গুমোট নীরবতা।
সিংক: নাট্যজন মামুনুর রশীদ
সারাজীবন দুই হাতে শিল্পের চর্চা করেছেন যিনি, বাংলা নাটকের চর্চাকে প্রাতিষ্ঠানিক রূপ দিতে নিত্য যিনি নিষ্ঠ থেকেছেন, সেই জিয়া হায়দারের প্রয়াণ তাই অনেককেই মনে করিয়ে দেয়, তাঁকে সঠিকভাবে অনুবাদ করা যায়নি।
সিংক: নাট্যজন আতাউর রহমান
        নাট্যজন  ম হামিদ
পাবনার দোহারপাড়ায় ১৯৩৬-এ জন্ম নিয়ে জিয়া হায়দার যে মুক্ত জীবনের ছবি আঁকতে শুরু করেন তাই সারাজীবনের সঙ্গী হয়ে যায়।
সিংক: কামাল লোহানী, সাংস্কৃতিক ব্যাক্তিত্ব
চট্টগ্রাম বিশ্ববিদ্যালয় আর বাংলা একাডেমী যার গবেষণার সঙ্গে নিত্য মিশে ছিল সেই বাংলা একাডেমী প্রাঙ্গনেই দুপুরের হলুদ রোদে তাঁকে নিয়ে আসা হয়। জিয়া হায়দার নাগরিক নাট্যাঙ্গন এবং বিটা’র প্রতিষ্ঠাতা ছিলেন।
১৪ ভাই বোনের মধ্যে তৃতীয় জিয়া হায়দারের মৃত্যুতে ভাই রশীদ হায়দার যেন পিতৃহীন হয়ে গেলেন।
সিংক: রশীদ হায়দার, জিয়া হায়দারের ছোট ভাই
মৃত্যুর মিছিলে যোগ হলো আরেকটি নাম। জিয়া হায়দার। সাংস্কৃতিক অঙ্গন নীরব হলো আরেকবার।
পার্থ সনজয়, আরটিভি, ঢাকা।

