কৌতুক রিমিক্স



১
১ম বন্ধুঃ “হ্যালো, বস।”
২য় বন্ধুঃ (উচ্চৈঃস্বরে) “আরে…ইমমমমতু…।”
১ম বন্ধুঃ “ঐ মিয়া, আমার নাম বিকৃত করেন কেন?”
২য় বন্ধুঃ ( হাসি ) “এইটা না তোমার আদরের নাম!”
১ম বন্ধুঃ “এইসব বাদ দেন। আসল কথা কন মিয়া?”
২য় বন্ধুঃ “কী?”
১ম বন্ধুঃ “পাত্রী দেখতে গেছিলেন না কী?”
২য় বন্ধুঃ “অ্যা, ঘরের কথা পরে জানল ক্যামনে?”
১ম বন্ধুঃ (শয়তানী হাসি) “সত্য চাপা থাকে না বস। সত্যের জয় হবেই।”
২য় বন্ধুঃ “হমমম, বুঝলাম।”
১ম বন্ধুঃ “মাইয়া কেমন দেখলেন তাই কন।”
২য় বন্ধুঃ “দেখলাম আর কী…”
১ম বন্ধুঃ “কী মিয়া? বেশী সুন্দরী? যেমনে এড়ায় যাইতেছেন। আমগো তো ভাবীই, না কী?”
২য় বন্ধুঃ “হ, তা তো অবশ্যই।”
১ম বন্ধুঃ “আপনি যেমন চান, সেই রকমই তো? নদীর মতন; চপলা, আঁকাবাঁকা।”
২য় বন্ধুঃ “হ। নদীই কিন্তু …”
১ম বন্ধুঃ “কী বস?”
২য় বন্ধুঃ “বাংলাদেশের নদী। চর পইড়া বাঁক নষ্ট হয়া গেছে।”
২
ছেলেঃ “হাই, কেমন আছো?”
মেয়েঃ “এইত্তো। আপনি কেমন?”
ছেলেঃ “আছি রে ভাই।”
মেয়েঃ “পড়াশোনা?”
ছেলেঃ “ঐডাতো করাই লাগে। নাইলে তো প্রফেসর ঘাড় ধাক্কা দিব আর আমার সুখের ঘরে দুখের আগুন লাগবো।”
মেয়েঃ “আছেন আরামেই। দেশে থাকা লাগে না। জ্যাম নাই, গরম নাই, ধূলা নাই। কী মজা!”
ছেলেঃ “তোমার খবর কী?”
মেয়েঃ “কোন খবর নাই রে ভাই। কিন্তু চুল সব পড়ে যাচ্ছে।”
ছেলেঃ “মানে কী?”
মেয়েঃ “টাইফয়েড হইছিল না। তারপর এই অবস্থা।”
ছেলেঃ “ডাক্তার দেখাও মিয়া।”
মেয়েঃ “দেখাবো। আর বইলেন না, চুল নিয়া চিন্তায় শেষ।”
ছেলেঃ “আরে টেনশন নিও না। একটা জোক বলি; শোন।”
মেয়েঃ “বলেন।”
ছেলেঃ “সেইদিন আমি আমার এক বন্ধু রে জিগাইলাম, ক তো বেটা, মোরগের হাত নাই কেন?”
মেয়েঃ (বিরক্ত) “থামেন থামেন। আপনি পারেন ও। এই পচা জোক এখনও শুনান।”
ছেলেঃ “আরে জোক তো শেষ হয় নাই।”
মেয়েঃ “আর কী আছে তাইলে?”
ছেলেঃ “জোক শুইনা আমার বন্ধু কয় তুই আর যাই করিস কোন মেয়েরা এই জোক শুনাইস না। মাইয়া ভাইগা যাইব। আমি কইলাম কেন, ভাগবো কেন? আমার তো হাত আছে।”

