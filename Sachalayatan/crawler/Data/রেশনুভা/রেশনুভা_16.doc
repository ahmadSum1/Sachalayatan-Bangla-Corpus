কাঁচা কবিতা - ১



তার মতন কাউকে কখনও দেখিনি –
নির্জন অলিতে গলিতে অথবা রাজপথের জনারণ্যে, কোথাও নয়।
আমি মুগ্ধ চোখে চেয়ে রয়েছি –
ফেরা হয়েছে আমার এই ঝুপড়ি ঘরে, মনটাকে অকারণ বন্ধক রেখে।
রঙগুলো মেঘ হয়ে ঘুরে বেড়িয়েছে আকাশের বুকে –
দৌড়ে ধরতে চেয়েছি ওদের, বৃষ্টি হয়ে ঝরে পড়ে আড়াল দিয়েছে আমাকে।
সত্যি বলছি ভালো তো বাসিনি তোমায় –
নিতান্তই অবহেলা ভরে দেখেছি দুয়েকবার, যতবার তাকালে ভালোলাগাটুকু হয়।
তুমি থাকবে বুকের চাপা দীর্ঘশ্বাসে, মিলিয়ে যাবে সময়ের সাথে।

