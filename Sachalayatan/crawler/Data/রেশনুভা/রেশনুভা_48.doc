মিশন সচলঃ আমার আবার শুরু



আবার আজকে সচলায়তনের নিবন্ধন করলাম। এর আগে আরো একবার করছিলাম। গত বছর ডিসেম্বরের দিকে। গোটা দুই পোস্ট দিয়াই আর লিখার কিছু খুঁইজা পাই না। পুরোপুরি অচল হয়ে গেলাম। একবার না পারিলে দেখ শতবার। এইবার ভাবতেছি মডারেটরদের যন্ত্রণা একটু বেশিই দিব। দোয়া কইরেন সবাই।
পড়ালেখা করতে পারি; সেইটা অবশ্যি অনিচ্ছাতেই, বাধ্য হয়ে। এছাড়া আর কি পারি আমি? কিচ্ছু না। অবশ্য ঝোঁক ছিল অনেক কিছুতেই। সর্বশেষ সংযোজন ক্যামেরা দিয়ে লতা পাতা আর সুন্দর সুন্দর মানুষের ছবি তোলা। তবে পরের জিনিসটা পাওয়া বেশ কষ্টকর এবং ঝুঁকিপূর্ণও বটে। আর হইলো সাইকেল চালানো। নতুন শিখছি বলেই আগ্রহ বেশি; দিন দশেক আগে। এই সাইকেল না চালাইতে পারার কারণে প্রচুর পঁচানি খাইছি। এখন সাইকেলের উপর শোধ তুলতেছি; বেশি বেশি করে চালাইয়া।
মাঝখানে উচ্চশিক্ষার্থে দ্বিতীয়বারের মতন প্রবাস জীবনের সূচনায় হতাশ হইয়া ফেসবুক নোটস লিখা শুরু করছিলাম। মাস তিনেক আগের কথা। বেশ কয়েকটা লিখছিলাম। অধিকাংশই নিজের জীবনের ঘটনায় আরো একটু রঙ লাগায় লিখা; আমার চিন্তা করার ক্ষমতা খুব্ই সীমিত, শূন্য থেকে শুরু করতে পারি না। আমার দোস্তদের কাছ থেকে ভালোই সাড়া পাইছিলাম। অতঃপর কোন এক হতাশ মুহুর্তে ফেসবুক একাউন্ট নিষ্ক্রিয়করণ এবং দুই দিন পরে নিরুপায় হইয়া ফিরে আসা। এবং দেখি আমার নোটস গুলা সব মুইছা দিছে। করুণ পরিসমাপ্তি ফেসবুক নোটস লেখার।
কিছুদিন ধইরাই আবার চিন্তা করতেছিলাম কিছু হাবিজাবি লেখার। আমার এখনকার জীবনে অনেক সময়। পড়াশোনা করাটাই কাজ। আর কোনো কাজ নাই। তাই লেখালেখি … থুক্কু এইটারে লেখালেখি বলে না; এইটা হইল নিজের সাথে যাঁরা পড়বে তাঁদেরও সময়ক্ষেপণ করা। 
আশা করতেছি খুব শীঘ্রি আবার আপনাদের জ্বালাইতে আসব। 
রেশনুভা
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%64%2e%72%65%7a%77%61%6e%2e%68%75%71%40%67%6d%61%69%6c%2e%63%6f%6d%22%3e%6d%64%2e%72%65%7a%77%61%6e%2e%68%75%71%40%67%6d%61%69%6c%2e%63%6f%6d%3c%2f%61%3e%27%29%3b'))

