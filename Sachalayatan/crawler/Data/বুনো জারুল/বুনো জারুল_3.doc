একজন ডিমওয়ালার গল্প...



এক ডিমওয়ালা রাস্তা দিয়ে হেঁটে যাচ্ছে ডিমের ঝুড়ি নিয়ে...
এক বাসা থেকে তাকে ডেকে বাড়িওয়ালা বললো, "তোমার কাছে যত ডিম আছে তার অর্ধেক আমাকে দাও, সাথে আরো একটা ডিমের অর্ধেক দাও।"
ডিমওয়ালা চাহিদানুযায়ী ডিম বিক্রী করে আবার রাস্তায় নামলো। কিছুক্ষণ পরে আরেক বাসা থেকে ডাক আসলো। কাকতালীয়ভাবে সেই বাড়িওয়ালার চাহিদাও প্রথমজনের মতই... "তোমার কাছে যত ডিম আছে তার অর্ধেক আমাকে দাও, সাথে আরো একটা ডিমের অর্ধেক দাও।"
যথারীতি বিক্রয়কার্য সম্পন্ন করে ডিমওয়ালা পুনঃযাত্রা শুরু করলো।
তৃতীয় আরেকটা বাসা থেকেও তার ডাক পড়লো এবং পূর্বের ন্যায় - "তোমার কাছে যত ডিম আছে তার অর্ধেক আমাকে দাও, সাথে আরো একটা ডিমের অর্ধেক দাও।" - চাহিদানুযায়ী তার ডিম বিক্রী হলো।
তিন বাসায় বিক্রী শেষে ডিমওয়ালার ঝুড়ি খালি হয়ে গ্যালো।
আমরা কি বলতে পারি, দিনের শুরুতে ডিমওয়ালার ঝুড়িতে কয়টি  ডিম ছিলো ?

