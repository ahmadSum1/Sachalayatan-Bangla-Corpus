আমাদের নেতৃবৃন্দ.....



দু'এক দিন আগে সংসদ অধিবেশনে বিরোধী দল ওয়াকআউট করলো... বিষয়টা কিন্তু ইন্টারেস্টিং!!!
স্বাধীনতার ঘোষক কে? এই প্রশ্নের উপরে আলোচনা হচ্ছিলো। বি,এন,পি,র দাবী জিয়াউর রহমানই সেই ব্যক্তি। অন্যদিকে আওয়ামী লীগের দাবী হলো, শেখ মুজিবই স্বাধীনতার ঘোষণা দিয়েছেন, তত্কালীন সামরিক অফিসার মেজর জিয়া তো যুদ্ধক্ষেত্রে ছিলেন। এই বিতর্কের এক পর্যায়ে বিরোধী দল ওয়াক আউট করেন। 
মাননীয় প্রধানমন্ত্রী ডিজিটাল বাংলাদেশের স্বপ্ন দেখেন। আমি প্রচন্ডভাবে আশাবাদী তিনি আমাদেরকে কম করে হলেও পথটি দেখিয়ে দিয়ে যাবেন। যদিও সরকারীভাবে এখন পর্যন্ত সেরকম কোন উদ্যোগ নেয়া হয়নি। গতকালই কেবল ঘোষণা আসলো, ২০১০ সালের মধ্যে আমরা মেশিন রিডেবল্ পাসপোর্ট ব্যবহার করতে পারবো। অ..নে..ক আগে থেকেই এই প্রজেক্ট নিয়ে কাজ চলছে। গত নির্বাচিত সরকারের আমলে একবার উদ্যোগও নেয়া হয়েছিলো..... কিন্তু অনুমেয়ভাবেই কোন সফলতার মুখ দেখেনি সেটি। এবারো কিন্তু অনেক উত্সাহী ব্যক্তি এবং প্রতিষ্ঠান তোড়জোড় শুরু করে দিয়েছেন। বাজারে রটিত আছে, প্রধানমন্ত্রী তনয় স্বয়ং দেশে আসছেন এই কারণে। আমার তাতে বিন্দুমাত্র আপত্তি নেই.... আমি একটি সফল শেষ দেখতে চাই। 
আমি আশা করতে ভীষণ ভালোবাসি।।
অথচ দেখুন, এথনো আমাদের নেতারা আজ থেকে আটত্রিশ বছর আগের একটি বিষয় নিয়েই অতি সরব।? জিয়াউর রহমান নিজেও কোনদিন এই বিষয়ে সরব ছিলেন না। আর বঙ্গবন্ধুর তো প্রশ্নই আসে না। আমরা যে যেভাবেই নিই না কেন, এই দুই মহান ব্যক্তিকে তাদের প্রাপ্য সম্মানটা দেয়া উচিত্।
আমি আশা করি, একদিন আমাদের রাজনৈতিক নেতাদের ভাবোদয় হবে। তারা বাংলাদেশের ইতিহাসকে স্বস্থানে রেখে অনাগত ভবিষ্যতের দিকে এগিয়ে যাবেন, দেশের সাধারণ মানুষের উন্নতির পেছনে তাদের মূল্যবান সময় এবং মেধা ব্যয় করবেন।
সেই দিন কবে আসবে???

