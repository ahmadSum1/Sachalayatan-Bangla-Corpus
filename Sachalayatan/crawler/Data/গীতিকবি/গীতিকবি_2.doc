দুষ্টূ ছেলে



দুষ্টু ছেলে
- শেখ ফেরদৌস শামস (ভাস্কর)
একটা ছেলে দুষ্টু খুব
ঘুমাতেই চায় না,
মা বলেন “বিছানায় যাই
চলো লক্ষ্মী সোনা”।
এখন রাত বারোটা
কার্টুন দেখবে -
সাইকেল গাড়ী আর
লেগো নিয়ে খেলবে।
বড় বড় হাই আর
চোখ দু’টো লাল,
ঘুমের কথা বললে বলে
“ঘুমিয়েছিতো কাল”।
অবশেষে মা তাকে
নিলেন বিছানায়,
তার পরেও রক্ষে নেই
গল্প শুনতে চায়।
মা তখন শুরু করেন
আলাদীনের গল্প
ভুলে গেছেন - তবু যদি
মনে পড়ে অল্প।
চোখ জুড়ে ছেলের বুঝি
আসছে এবার ঘুম,
স্বপ্ন ভেলায় ভাসছে সে
রাত আরো নিঝঝুম।

