শাহবাগ



শাহবাগ
-শেখ ফেরদৌস শামস ভাস্কর
 অ্যারিজোনা, যুক্তরাষ্ট্র
চলো চলো চলো যাই
শাহবাগ যে ডাকছে ভাই
তরুণ সমাজ 
জেগেছে আজ
রাজাকারদের রক্ষা নাই।
তিরিশ লক্ষ শহীদ প্রাণ
ডাকছে দেখো ঐকতান
রুখব এবার 
শত্রু সবার
রাখবো এবার শহীদ মান।
চলো চলো চলো যাই
শাহবাগ যে ডাকছে ভাই
তরুণ সমাজ 
জেগেছে আজ
রাজাকারদের বিচার চাই।
দুই লক্ষ বীরাঙ্গনা
কাঁদছে তারা ঐ শোনো না
লজ্জা তাদের
সকল মোদের
প্রতিশোধে এবার থামব না।
চলো চলো চলো যাই
শাহবাগ যে ডাকছে ভাই
তরুণ সমাজ 
জেগেছে আজ
রাজাকারদের ফাঁসি চাই।
ফেব্রুয়ারী ১৩, ২০১৩

