দিন বদলের পালা



কবে হবে সত্যিই
“দিন বদলের পালা”?
সন্ত্রাসীদের তান্ডবে যখন
বিশ্ববিদ্যালয়ে তালা।
হরদম চলছে
নাম বদলের খেলা।
প্রশাসনে সর্বদা
ট্রান্সফারের মেলা।
ব্যবসা পায় মন্ত্রীর
ভাই আর শালা।
আর যাদের আছে
টাকা ভরা ডালা।
নেতাদের পেছনে সব
টাউট বাটপার চেলা।
দুর্নীতিতে সবাইকে হবে
আবার পেছনে ফেলা?
অহেতুক যোগ হল
বাড়ি বদলের জ্বালা।
প্রতিহিংসার বশে এবার
উচ্ছেদের পালা।
পলাতকরা ফিরছে সব
পড়ছে গলায় মালা।
দানবীর তারাই যাদের
মুখ হয়েছিল কালা।
সাংসদরা একজোট
গোল্লায় উপজেলা।
স্থানীয় সরকারকে
ডাস্টবিনে ছুঁড়ে ফেলা।
যুদ্ধাপরাধীদের সদম্ভ
বীর দর্পে চলা।
রাজাকাররা সরব আবার
উঁচু তাদের গলা।
মৌলবাদী জঙ্গীদের
নিভৃতে পথ চলা।
পিলাখানা ষড়যন্ত্রীদের
পূর্ণ ষোল কলা।
লোক দেখানো তদন্তে
পানি হচ্ছে ঘোলা।
প্রশ্নগুলো সরকারের
জন্য রইল তোলা।
“ডিজিটাল বাংলাদেশ”
মুখেই কি শুধু বলা?
দিন আসলেই বদল হোক,
হোক এগিয়ে চলা।
______________
শেখ ফেরদৌস শামস ভাস্কর
এপ্রিল, ২০০৯

