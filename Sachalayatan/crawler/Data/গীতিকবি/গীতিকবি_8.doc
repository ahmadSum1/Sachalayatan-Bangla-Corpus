সিঁড়ি  (পঞ্চম বর্ষ সংখ্যা - ২০০৭)



সিঁড়ি পঞ্চম বর্ষ ২০০৭ প্রচ্ছদ
গত ২০০৩ সাল থেকে যুক্তরাষ্ট্রের অ্যারিজোনা অঙ্গরাজ্য থেকে বাংলাদেশ থিয়েটার অব অ্যারিজোনা (বিটিএ) এর উদ্যোগে নিয়মিতভাবে প্রকাশিত হয়ে আসছে বার্ষিক সাহিত্য পত্রিকা "সিঁড়ি"। সিঁড়ি একটি ভিন্নধর্মী সাহিত্য পত্রিকা। সিঁড়ির উদ্দেশ্য প্রবাসে বাংলার প্রসারে অবদান রাখা। এখানে দেশের ও প্রবাসের সুপ্রতিষ্ঠিত লেখক-লেখিকার পাশাপাশি সৌখিন এমনকি সম্পূর্ণ নবীন লেখকদের লেখা সমান মর্যাদায় ছাপা হয়। এখানে লেখকরা তাদের পছন্দ অনুযায়ী যেকোন বিষয়ে লিখতে পারেন। এখানে থাকে প্রবন্ধ, গল্প, স্মৃতিকথা, ভ্রমণকাহিনী, ছড়া, কবিতা, ধাঁধাঁ, কৌতুক এবং ছোটদের জন্য লেখা। এছাড়াও প্রবাসের ভিন্ন সংস্কৃতিতে বেড়ে ওঠা দ্বিতীয় প্রজন্মের মধ্যে বাংলাকে ছড়িয়ে দেবার প্রত্যয়ে প্রবাসের বিভিন্ন স্থানে গড়ে ওঠা বাংলা স্কুলের ছাত্র ছাত্রীদের নিজেদের বাংলা লেখা বিশেষ মর্যাদায় সিঁড়িতে প্রকাশিত হয়। বাংলাদেশ থিয়েটার অব অ্যারিজোনা (বিটিএ) পরিচালিত অ্যারিজোনার শিকড় বাংলা স্কুলের ছাত্র ছাত্রীদের লেখা সিঁড়ির প্রথম সংখ্যা থেকেই প্রকাশিত হয়ে আসছে। সিঁড়ির চতুর্থ সংখ্যা থেকে প্রবাসের অন্যান্য বাংলা স্কুলের ছাত্র-ছাত্রীদের বাংলা লেখা সিঁড়িতে সন্নিবেশিত হয়েছে।  এবারের সিঁড়ির লেখকরা লিখেছেন সুদূর বাংলাদেশ, জাপান, সৌদি আরব, থাইল্যান্ড, অস্ট্রেলিয়া, জার্মানী, যুক্তরাজ্য, কানাডা এবং যুক্তরাষ্ট্রের বিভিন্ন অঙ্গরাজ্য থেকে। 
"সিঁড়ি" বাংলাদেশ থিয়েটার অব অ্যারিজোনা (বিটিএ) এর একটি সম্পূর্ণ অলাভজনক উদ্যোগ। সিঁড়ির প্রতিটি কপি সম্পূর্ণ বিনামূল্যে পাঠকের হাতে পৌঁছে দেয়া হয়। শর্ত একটাই - পত্রিকাটি পড়তে হবে এবং ভালোলাগা-মন্দলাগাগুলো আমাদের জানাতে হবে। সিঁড়ির মুদ্রণ হয়ে থাকে বাংলাদেশ থেকে। মুদ্রণের পর ডাকযোগে বাংলাদেশ হতে পাঠানো হয়। আর মুদ্রণ এবং ডাকের খরচ আসে সিঁড়িতে প্রকাশিত যত্‌সামান্য বিজ্ঞাপনের মাধমে। সকল বিজ্ঞাপনদাতাদের সিঁড়ির পক্ষ থেকে ধন্যবাদ জানাচ্ছি।
সিঁড়ির পঞ্চম সংখ্যাটি সচলায়তনে প্রকাশ এবং সংরক্ষণ করতে পেরে ভাল লাগছে। এজন্য সচলায়তনকে ধন্যবাদ। সিঁড়ির এই সংখ্যাটিতে সচলায়তনের বেশ কিছু সদস্যের লেখা সন্নিবেশিত হয়েছে। 
আমার সাথে সিঁড়ির এবারের সংখ্যাটির সম্পাদনার দায়িত্বে ছিলেন এস এম মাহবুব মুর্শেদ, যিনি সচলায়তনের একজন দায়িত্বশীল ব্যক্তি এবং কাজী আরিফ ইকবাল পিকলু। সিঁড়িতে প্রকাশিত সকল লেখক লেখিকাকে ধন্যবাদ এবং সেই সাথে পরবর্তী সিঁড়িতে লেখার আমন্ত্রন রইল।   
আশা করি সিঁড়ির লেখাসমূহ আপনারা পড়বেন এবং আপনাদের ভালো লাগা মন্দ লাগাগুলো আমাদের জানাবেন। মুদ্রণের ত্রুটি-বিচ্যুতির জন্য আগেই ক্ষমা চেয়ে নিচ্ছি। (বাংলায় কিছু কিছু যুক্তাক্ষর পিডিএফ কনভার্সনে সমস্যা হয় - পত্রিকার হার্ডকপিতে যেগুলো দেখা যাবে না)
শেখ ফেরদৌস শামস ভাস্কর
নির্বাহী সম্পাদক, সিঁড়ি
 প্রচ্ছদ 
 ফর্মা ০১ (পৃষ্টা ১-৮)
 ফর্মা ০২ (পৃষ্টা ৯-১৬)
 ফর্মা ০৩ (পৃষ্টা ১৭-২৪)
 ফর্মা ০৪ (পৃষ্টা ২৫-৩২)
 ফর্মা ০৫ (পৃষ্টা ৩৩-৩৮)
 মাঝের রঙ্গীন পাতা (পৃষ্টা ৩৯-৪২)
 ফর্মা ০৬ (পৃষ্টা ৪৩-৪৮)
 ফর্মা ০৭ (পৃষ্টা ৪৯-৫৬)
 ফর্মা ০৮ (পৃষ্টা ৫৭-৬৪)
 ফর্মা ০৯ (পৃষ্টা ৬৫-৭২)
 ফর্মা ১০ (পৃষ্টা ৭৩-৮০)
--------------------------------------------
পুরো পত্রিকাটি একটি ফাইলে (২৪ মেগাবাইট)
বাংলা দেখত না পেলে এই ফন্টটি ডাউনলোড করে Control Panel > Fonts এ ইনস্টল করে নিন। এখান থেকেও ফন্টটি ডাউনলোড করতে পারেন।
 
