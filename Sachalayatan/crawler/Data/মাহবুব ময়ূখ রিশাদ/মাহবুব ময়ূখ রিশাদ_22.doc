বিভিন্ন বিশ্ববিদ্যালয়ে যারা ভর্তি হতে যাচ্ছেন



আকাশ তো সবসময় নীল থাকে না, মাঝে মাঝে মেঘ থাকে, রাতের বেলা কালো থাকে। মানুষ আবার মেঘের জন্য অপেক্ষা করে, রাত হলে স্বপ্ন দেখে, কেউ কেউ ছাদে গিয়ে উদাস ভঙ্গিতে বসে থাকে। এইটা কোনো সমস্যা না, সমস্যা হলো—আমরা তরুণেরা অধিকাংশ সময়ে উদাস হয়ে বসে থাকি, চারপাশের কোনো খেয়াল রাখি না। ওদিকে বিশাল বড় মেঘ এই দেশের আকাশ ছেঁয়ে ফেলছে, আসলে মেঘ বলা ঠিক না, কোনো অভিশপ্ত কিছু যার কোনো সমার্থক শব্দ খুঁজে পাচ্ছি না আর আমরা নির্বিকার বসে আছি। এখন আজাইরা প্যাঁচাল বাদ দিয়ে মূল কথাতে আসি-
কদিন পর দেশের বিভিন্ন বিশ্ববিদ্যালয়ে ভর্তি পরীক্ষা হবে, মেডিকেলে হবে আর এটাই আমার চিন্তার কারণ। অথচ এটা চিন্তার না আনন্দের কারণ হওয়ার কথা ছিল। নতুন মানুষ আসবে,আমাদের শিক্ষাজীবন শেষ হবে সরল চোখে এভাবেই দেখার কথা ছিল। কিন্তু পারছি না। না পারার পেছনে আন্ডার-গ্র্যাজুয়েট লেভেলে শিক্ষা ব্যবস্থার দুরবস্থা নাকি ভালো অবস্থান সেটা নিয়ে আপাতত মাথাব্যথা কম। মাথাব্যথা হলো কোচিং সেন্টার।
দেশে ঠিক কতগুলো এডমিশন কোচিং সেন্টার আছে সে ব্যাপারে কোনো সঠিক তথ্য পেলাম না।
কোচিং সেন্টারগুলো ছাত্রদের মেধা নষ্ট করে দিচ্ছে, নোটবুক নির্ভর করে দিচ্ছে, সৃজনশীলতা নষ্ট করে দিচ্ছে, এসব পুরোনো কথা, আমরা সবাই জানি।
কিন্তু আমরা চুপ করে আছি। আমরা অনেকেই জানি, কেউ কেউ হয়ত জানি না যে এই কোচিং সেন্টারগুলো বৃহৎ( তাদের কাছে) কিন্তু আসলে ভয়ানক নোংরা একটি খেলায় মেতে আছে।
এই নোংরা খেলা সম্পর্কে জানি—
রেটিনা, ফোকাস সহ আরো বিভিন্ন কোচিং সেন্টার ইসলামী ছাত্র শিবিরের কর্মী সংগ্রহের কারখানা। এত সরলভাবে তারা সংগ্রহ করে না, বিভিন্ন টেকনিকে তারা তাদের এই কার্যক্রম চালিয়ে যাচ্ছে। এমনকি সারা দেশে তাদের বিভিন্ন কাজ পরিচালিত হয় এদের কোচিং থেকে আয়কৃত টাকা দিয়ে।
টেকনিক-
১) ভালো ব্যবহার।
-দেখেছিস, ভাইয়ার ব্যবহার। না চাইতে কত হেল্প করল।
আসলেই কী না চাইতে? একবার ও ভর্তিচ্ছু ছাত্ররা ভেবে দেখছেন কী? মনে হয় না। না হলে বছর বছর এদের সদস্য সংখ্যা এত বাড়ছে কিভাবে?
২) দরিদ্র ছাত্রদের অর্থনৈতিক সাহায্য, বই দিয়ে সাহায্য, থাকার জায়গা দিয়ে সাহায্য। এরা নিজেরাও জানে না কীভাবে তারা একটি ফাঁদে জড়িয়ে যাচ্ছে।
৩) চান্স পাবার পর সাহায্যের নাম করে, হোস্টেলে সিট দেবার নাম করে দেশের বিভিন্ন শিক্ষা-প্রতিষ্ঠানে শুরু হয় তাদের অভিযান। ছাত্রদের বাসায় বাসায় গিয়ে মিথ্যে পরিচয়ে যেমন কোনো কালচারাল সংঘটনের ব্যানারে তারা ভালো সেজে ছাত্রকে ভর্তির আগেই নিজেদের কব্জায় নিয়ে আসে। 
শেষকথাঃ
কারো কথায় না, নিজে দেখেশুনে পথ চলুন। জীবন সামনে পড়ে আছে। এ বড় কঠিন সময়।
এবং
যারা এই দেশের স্বাধীনতাকে স্বীকার করে না, তাদের এই দেশে রাজনীতি করার কোনো অধিকার থাকতে পারে না।
রিশাদ_ময়ূখ

