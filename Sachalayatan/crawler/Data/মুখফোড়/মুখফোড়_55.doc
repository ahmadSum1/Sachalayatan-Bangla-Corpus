মুখফোড়ের মন ভালো নাই ...




 ... তাই মনফোড় কবিতা লিখবো ঠিক করলাম।
 তোমাকে তিব্বতী কোন জপযন্ত্র ভেবে নিয়ে
 ঘোরাচ্ছি ফেরাচ্ছি আর
 তুমি
 বাঁদরের ডুগডুগি হয়ে
 পল থেকে পলান্তরে বেজে ওঠো, বেজে চলো
 মঙ্গোল প্রান্তরে কোন অশ্বক্ষুর তাল ঠুকে
 অথচ আজন্ম জানি
 ভালোবাসা অশ্মীভূত হতে শেখে নাই
 কিন্তু তুমি ... অবলীলে
 পল থেকে পলান্তরে
 সঞ্চয়, সঞ্চয় করো
 একদিন জমে জমে সবটা পাথর হয়ে যাও।
 পেলব পাঁজরে তাই ধরে রাখি
 হে হৃদয়,
 হে প্রেমের শব ...
 নিষ্প্রেম পৃথিবী, জানো, এ আমার একমাত্র বান্ধব।    

