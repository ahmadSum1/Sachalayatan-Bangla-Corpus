মুখফোড় কবিতা ল্যাখে!




 তোমার হাসির আরশি ভাঙা সার্সি জাদু
 আমার বুকে হাত বুলিয়ে হঠাৎ করে
 কলম থামায়, হৃদয় ঘামায়, পলক নামায়
 আয়াস ছাড়া দেয় ভুলিয়ে ণ-ত্ব বিধান
 ষ-ত্ব বিধান আঁকড়ে ধরে ষন্ডা আমি
 তালের পাতায় আঁচড় কেটে পদ্য খামি
 মাখাইজোখাই, তবুও ভুলি মধ্যপথে
 হ্রস্ব ই আর দীর্ঘ ঈ এর কী হয় নিদান
 তোমার হাসির ফার্সিকোমল জার্সি খোলা
 নগ্ন হাসির ঝঙ্কারে তাই বানান ভোলা
 কী ছাই লিখি মুখের ফোড়ন বুকেই কাটি ...
 এখন বলো, বিস্মরণের কী প্রতিদান?

