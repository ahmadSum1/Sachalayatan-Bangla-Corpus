আদমচরিত ০২৩





আদম মনোযোগ দিয়া কী যেন রচনা করিতেছিল খাগের কলম দিয়া। গিবরিল পশ্চাত হইতে গিয়া আচমকা হাঁকিয়া বলিয়া উঠিল, "হালুম!"
আদম চমকিয়া উঠিয়া আর্তনাদ করিয়া উঠিল, "য়্যাঁ য়্যাঁ য়্যাঁ ...!"
গিবরিল সহাস্যবদনে কহিল, "কী করিতেছ আদম এই নিরিবিলিতে? চটিরচনা চলিতেছে নাকি?"
আদম কলমখানি দোয়াতে চুবাইত চুবাইতে বিরসবদনে কহিল, "সময়ে অসময়ে আসিয়া বিরক্ত করিওনা ওহে স্বর্গদূত। পত্র লিখিতেছি।"
গিবরিল সোৎসাহে কহিল, "ঈভের সহিত তোমার আবার বাক্যবিনিময় স্থগিত হইয়াছে নাকি? কী লইয়া কোন্দল বাঁধিল আবার?"
আদম কহিল, "হাঁ, কোন্দল তো প্রাচীন। কিন্তু পত্র ঈভকে নহে, লিখিতেছে দৈনিক গেলমানকণ্ঠে।"
গিবরিল কহিল, "ঘরের কোন্দল লইয়া দৈনিকে পত্র লিখিতেছ কেন? লোকে হাসিবে তো!"
আদম দন্ত খিঁচাইয়া কহিল, "হাসিলে হাসিবে। কিন্তু ঈভ হতভাগিনীর সানডে মানডে আমি কোলোজ করিয়া ছাড়িব!"
গিবরিল কহিল, "আহা আবার কী ঘটিল?"
আদম কহিল, "স্বর্গের নির্বাচন কমিশন ইউএনডিপির একখানি প্রকল্পে কামলা চাহিয়া বিজ্ঞাপন দিয়াছিল, স্মরণে আছে?"
গিবরিল কহিল, "হাঁ বিজ্ঞাপনখানি আমিই বিতরণ করিয়াছিলাম।"
আদম কহিল, "সেই বিজ্ঞাপন দেখিয়া আমি দরখাস্ত করিয়াছিলাম। তাহারা আমাকে লয় নাই, লইয়াছে কুলটা ঈভকে।"
গিবরিল কহিল, "থাক মন খারাপ করিও না। আজকাল সকল চাকুরিতেই নারীদের প্রাধান্য দেয়া হইতেছে ... চাকরিদাতাগুলি লুলপুরুষ!"
আদম চক্ষু রাঙাইয়া কহিল, "চাকরিদাতা তো ঈশ্বর হতভাগাটিই!"
গিবরিল সভয়ে ডানে বামে তাকাইয়া কহিল, "ইল্লি!"
আদম সরোষে কলমখানি তুলিয়া প্যাপিরাসে আঁচড় কাটিতে কাটিতে কহিল, "ঈভ আমার শরীরের পেটেন্ট করা লেআউটখানি নকল করিয়াছে। সে পাইরেট। নির্বাচন কমিশনও তস্কর। আর ইউএনডিপি একটি বদমাশ!"
গিবরিল ঘাবড়াইয়া কহিল, "ঈভ কীরূপে তোমার লেআউট নকল করিবে? উহাকে তো ঈশ্বর তোমার বাম পঞ্জরের একটি অস্থি হইতে সৃজন করিয়াছিলেন!"
আদম লিখিতে লিখিতে কহিল, "হাঁ, ঈশ্বর আমার সোর্সকোড হইতে একখানি হাড্ডি পুরাই গায়েব করিয়া দিয়াছেন! শুধু তাহাই নহে, তুমি মস্তকের কেশ হইতে পদদ্বয়ের নখ পর্যন্ত মনোযোগ দিয়া তাকাইয়া দেখ, ঈভ আমার লেআউট নকল করিয়াছে নাকি করে নাই!"
গিবরিল গলা খাঁকরাইয়া কহিল, "আদম, তোমার মনে হয় ভুল হইতেছে! ঈভের সহিত তোমার কমপক্ষে আটটি জায়গায় দৈহিক অমিল রহিয়াছে!"
আদম কহিল, "বলিলেই হইল?"
গিবরিল পকেট হইতে একটি জীর্ণ প্যাপিরাস বাহির করিয়া চোখে চশমা আঁটিয়া তাহা দেখিতে লাগিল। কিয়ৎকাল মনোযোগসহকারে সেই প্যাপিরাসখানি পাঠ করিয়া সে কহিল, "আহা! এই ডায়াগ্রামে আদম আর ঈভের শারীরিক পার্থক্যগুলি লাল কালি দিয়া চিহ্নিত করা হইয়াছে। আমি তো ব্যাপক পার্থক্য দেখিতেছি!"
আদম গিবরিলের হাত হইতে প্যাপিরাসে অঙ্কিত ব্লুপ্রিন্টখানা ছিনাইয়া লইয়া নাকের কাছে ধরিয়া কিছুক্ষণ দেখিল, তাহার পর অবজ্ঞাভরে ছুঁড়িয়া ফেলিল। বলিল, "ভুল।"
গিবরিল কহিল, "তুমি মধ্যভাগে ভালোমতো তাকাইয়া দেখিয়াছ কী? ঈভের দু'টি বেশ বর্তুল ও বৃহদাকার ...।"
আদম কহিল, "হাঁ হাঁ রোজই দেখি তাহার বর্তুল ও বৃহদাকার ইয়ে। নিকুচি করি বর্তুল ও বৃহদাকার ইয়ের। স্পর্শ করিলেই মাগী খ্যাঁক খ্যাঁক করিয়া ওঠে ... লগুড় লইয়া তাড়া করে! ... উহা এমন গুরুত্বপূর্ণ পার্থক্য নহে!"
গিবরিল সন্দিগ্ধ দৃষ্টিতে আদমের দিকে তাকাইয়া পুনরায় ব্লুপ্রিন্ট পাঠ করিয়া কহিল, "ঈভের নিম্নভাগে তাকাইয়া দেখ। একটি NJ ক্যারেক্টার রহিয়াছে। তোমার তো NJ ক্যারেক্টার নাই!"
আদম গরগর করিয়া কহিল, "ভারি তো একখানা NJ ক্যারেক্টার! ব্যবহারই করিতে দিল না এখন পর্যন্ত। ব্যবহারের প্রস্তাব দিলেই কহে, জ্ঞানবৃক্ষের ফলটি খাইয়া যেন আমার কমাটিকে দাঁড়ি বানাইয়া তাহার পর এইসব প্রস্তাব করি! ... লাগিবে না আমার NJ ক্যারেক্টার, আমার বাম হস্ত আছে!"
গিবরিল তাড়াহুড়া করিয়া প্রসঙ্গ পাল্টাইয়া কহিল, "ঈভ আর তোমার অভ্যন্তরেও বিপুল পার্থক্য দেখিতেছি আদম। দস্তুরমতো লাল বর্ণের কালিতে দাগাইয়া দেয়া আছে এইসব!"
আদম কহিল, "হাঁ হাঁ ঐসব অনুস্বার বিসর্গ চন্দ্রবিন্দু ... কী কাজে আসে ঐসব? স্বর্গে চরিয়া ফিরিতে উহারা কী কাজে লাগে? উহার ডিম্বাশয় আমার শুক্রাশয় ... কোনো কাজেই আসিল না এখন পর্যন্ত! উহা অ্যাপেন্ডিক্সের ন্যায় ফাও, না থাকিলেও কোনো সমস্যা হইতো না! তুমি ঈশ্বরকে গিয়া প্রশ্ন করিও, এইসবের ব্যবহার আমাদের প্রাত্যহিক জীবনে কত সামান্য!"
গিবরিল কহিল, "না হে আদম, লেআউট তো এক মনে হইতেছে না!"
আদম কলমখানি ঠাস করিয়া দোয়াতে গুঁজিয়া কহিল, "এতশত বুঝি না! আমার পেটেন্ট করা বডি, উহা ঈভ চুরি করিয়া নির্বাচন কমিশনের কাজ বাগাইয়াছে! উহাতে তাহাকে সহায়তা করিয়াছে লুলপুরুষ ইউএনডিপি! আর তুমি তাহার আস্পর্ধা দেখ, আমি মাত্র ৫ কোটি স্বর্গমুদ্রা বেতন দাবি করিয়াছিলাম, শুধুমুধু আমার পোঁদে অঙ্গুলি প্রবিষ্ট করিবার জন্যই ঈভ কহিল সে স্বেচ্ছাসেবা দিবে, বিনামূল্যে কামলি খাটিবে! আমার ক্যারিয়ারের বারোটা বাজিল। এখন আমি ইনসুলিন ইনজেকশন কিনিব কী দিয়া?"
গিবরিল থতমত খাইয়া কহিল, "তোমার ডায়াবেটিস চলিতেছে নাকি?"
আদম সরোষে কহিল, "স্বর্গে শুধু ফলমূল খাইয়া বাঁচিয়া আছি ... এত ফ্রুক্টোজ কি মানুষের যকৃত হজম করিতে পারে? আমার সারা শরীরে চিনি!"
গিবরিল কহিল, "গেলমানকণ্ঠে পত্রখানি না দিয়া তুমি মামলা করিতেছ না কেন?"
আদম দন্তে দন্তে ঘষিয়া বিদ্যুৎ ফুলকি ছুটাইয়া কহিল, "মামলা করিব কেন? ঈভকে তস্কর ডাকিয়া তাহার মানমর্যাদা ধূলায় লুটাইব!"
গিবরিল কহিল, "চিঠিখানা টাইপ করিয়া পাঠাইতেছ না কেন?"
আদমের মুখ বিষণ্ণ হইয়া উঠিল। সে কহিল, "ঈভ তো সহযোগিতা করে না রে গিবরিল! টাইপরাইটার নাই, আমাকে সর্বদা হাতেই লিখিতে হয়!"


