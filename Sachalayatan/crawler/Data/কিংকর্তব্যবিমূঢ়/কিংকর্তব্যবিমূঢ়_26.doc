প্রবাস থেকে ০৩৯ ...



১ ...
সোমবার অন্টারিওতে ফ্যামিলি ডে এবং ফ্যামিলি থাকুক আর নাই থাকুক সেই দিন সরকারি ছুটি, কাজেই এই বার তিনদিনের উইকেন্ড ...
সারা সপ্তা অফিস করে শুক্রবার রাতে থিওরিটিক্যালি খুবই টায়ার্ড থাকার কথা থাকলেও তিন দিন ছুটির গন্ধেই মন মেজাজ ভালো হয়ে গেল, এমনকি প্রফেসরের একটা মেইল পেয়েও সেই ফুর্তি কাটলো না ... রাত তিনটায়  ল্যাপি নিয়ে পুরান ছবি দেখতে দেখতে হঠাৎ মনে হল ছবিগুলিতে একটু পালিশ দিয়ে দেখি কেমন দাঁড়ায় ...
ফটোশপ ভালভাবে শিখে উঠতে পারি নাই, খুব যে সময় দেওয়া হয়েছে শেখার পেছনে সেটাও না ... পাইরেটেড একটা ভার্সন ইন্সটল করে কয়েকটা ভিডিও টিউটরিয়াল দেখে আজকে-আর-না-কালকে-করবো ভেবে আর বসা হয় নাই ... ছোটখাট কাজের জন্য এসিডি সী ই ভরসা ... সেটাই খুলে কিছু ছবি নিয়ে বসলাম ... কয়েকটা তুলে দিলাম এখানেঃ [এইটা একটা ফাঁকিবাজি পোস্ট হবে, ছবি  দিয়ে পার পাওয়ার চেষ্টা  ]
এই ছবিটা গত সামারের, উলফভিলে ... সামারের ঝকঝকা রোদের কারণে কালার এমনিই ভালো ছিল, তাই শুধু হালকা কন্ট্রাস্ট আর শার্প্নেস বাড়িয়েই ভালো ফল পাওয়া গেল ...

আমার আগের বাসায় খুব চমতকার একটা দেয়ালজোড়া জানালা ছিল ... সামনে অনেকখানি খোলা জায়গা, বামে একটা খোলা মাঠ, তার উপর দিয়ে তাকালে দূরে নিউ মাইনাস বেসিনের টলটলা পানি দেখা যেত অনেক দূর থেকেও ... সামারে পুরা মাঠ ঢাকা থাকতো তীব্র হলুদ ড্যন্ডেলিয়নে, মাঝে মাঝে সামনের সাদা বাড়ি থেকে হাসিখুশি এক লোক তার কয়েকটা পিচ্চি বাচ্চা, একটা কুকুর আর একটা ফুটবল নিয়ে সেই মাঠে দৌড় শুরু করতো ...
সেই জানালা দিয়ে আমি রঙের খেলা দেখতাম আকাশ আর প্রকৃতির ... মাঝে মাঝে ক্যামেরা নিয়ে ধরার বৃথা চেষ্টা করতাম ... সেই কয়েকশো ছবির মধ্য থেকে কয়েকটা দিলাম, এডিটিং আছে আগেই সাবধান করে দেই ...
এইটা সেই মাঠ ... সামারে, ড্যন্ডেলিয়নদের উতসবের সময় তখন ... ছবিটার কালার লেভেল কিছুটা, আর কন্ট্রাস্ট ও শার্পনেসে হাত দেয়া হয়েছেঃ

এইটা সামনের সাদা বাড়ি, হাসিখুশি মানুষ-হাশিখুশি পিচ্চি-সাদা কুকুর আর ফুটবলের ... যথারীতি কালার লেভেলে অল্প আর কন্ট্রাস্ট-শার্প্নেস কিঞ্চিত বেশি পরিবর্তন করাঃ

এটা সূর্যোদয়ের আগে ... এই ছবিটায় একটু বেশি স্বাধীনতা নেয়া হয়ে গিয়েছে, কিন্তু আমার রংটা ভালো লাগলো তাই রেখে দিলামঃ

এটা আর একটু পর ... এডিটিং আগেরটার চেয়ে কম, তবে গোলাপি আর নীল রংটা বাস্তবের চেয়ে একটু বেশি স্বীকার করে নেয়া ভালোঃ

এটা দিনের বেলা ... রং খুব বেশি বদলাইনি, শার্প্নেস আর কন্ট্রাস্টে হাত দেয়াঃ

এ ছবিটা হেমন্তের, এখানে বলে "ফল" ... পাতা ঝরা শুরু হবে আর কদিন পরই ... শার্পনেস, কন্ট্রাস্ট চেঞ্জ করা ... কালার লেভেল হালকা বাড়ানো কিন্তু সেটাকে ঠিক ডিসঅনেস্টি বলা যাচ্ছে না কারণ আমার খেলনা ক্যামেরায় রং বাস্তবের চেয়ে অনেক খ্রাপ আসে, সেটাকে একটু মানুষ করা শরীয়তে জায়েজ আছে 

আর এই ছবিটা আমার অলটাইম ফেভারিট ... শীতের আগে গাছে গাছে আগুন ধরার সময়ের, এক পশলা বৃষ্টির পর ... কালার লেভেলে যেটুকু না দিলেই না তার চেয়ে বেশি হাত দেই নাই, শুধু কন্ট্রাস্ট আর শার্পনেস ...

২ ...
রাত জেগে ছবি নিয়ে খেলাধূলা করে ঘুম ভাংতে ভাংতে দুপুর পার, বাথ্রুমে গিয়ে দেখি আয়নার উপরে একটা নোট ... হাউসমেট বালিকা লিখেছে, আমি ডাউনটাউনে উইন্টার ফেস্টিভ্যালে যাচ্ছি, ভাবছিলাম তোমারে নিয়া যাব কিন্তু তোমার ঘুম মনে হয় আজকে ভাংবে না তাই একাই বের হইলাম ...
নিজেরে নিজে লাথি মারতে ইচ্ছা করলো ... এত ঘুমানো ঠিকনা মমিন 
৩ ...
গত সপ্তার এক বিকেলে শিক্ষানবিশী অফিস থেকে বের হওয়ার একটু আগে দেখি কোম্পানি ওয়াইড মেইল, "যদিও কোম্পানির আর্থিক অবস্থা  খুবই স্টেবল এবং আশাব্যঞ্জক, তবুও বর্তমান পরিবর্তিত বিশ্ব পরিস্থিতিতে সাবধানতা অবলম্বনের জন্য কোম্পানি কিছু সিদ্ধান্ত নিতে বাধ্য হচ্ছে ... এক, এই মুহুর্ত থেকে ফার্দার নোটিস না দেয়া পর্যন্ত সমস্ত রিক্রুটমেন্ট বন্ধ ... দুই, এই বছর কাউকে কোন ইনক্রিমেন্ট দেয়া হবে না ..."
ভবিষ্যত বিশেষ আশাব্যঞ্জক না ...
৪ ...
সিসিবিতে  কোন একটা পোস্টে সঞ্জীব চৌধুরির একটা গান পেলাম ... আমার ধারণা ছিল সঞ্জীবের সব গান আমার শোনা, এটা কিভাবে বাদ পড়ল বুঝলাম না, হয়তো খেয়াল করে শুনিনি ... গতকাল থেকে নেশার মত শুনছি, ভাবলাম বাকিদেরও শোনাইঃ








     Get this widget 
|
     Track details  
|
         eSnips Social DNA    






