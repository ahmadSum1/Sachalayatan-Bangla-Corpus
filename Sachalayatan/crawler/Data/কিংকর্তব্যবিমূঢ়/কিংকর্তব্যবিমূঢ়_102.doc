হতাশাবাদীর আত্মকথন আর আমার হালকা আশাবাদী চিন্তাভাবনা ...



[রাবাবের হতাশাবাদীর আত্মকথন পোস্টে মন্তব্য দিতে গিয়ে শুরু করেছিলাম, শেষে মনে হল এটা একটা আলাদা পোস্ট হতে পারে ...]
একএকটা সময় আমিও ভাবি এই দেশের কিছু হবে না ...  এই দেশকে নিয়ে স্বপ্ন দেখার কিছু নেই ... সময় থাকতে থাকতে নিজের আখের গুছিয়ে নাও, দেশের কথা ভাবার অনেক মানুষ আছে ... 
আগে আমিও ভাবতাম দেশ স্বাধীন না হলে কিই বা হারাতাম আমরা ... প্রাইমারী স্কুলে একবার এক টীচার আমাদের বলেছিল, আমরা পাকিস্তান থাকলে কত ভালো হইতো ... এই যে কয়েক বছর আগে পাকিস্তান বিশ্বকাপ জিতলো, একসাথে থাকলে আমরাও আনন্দ করতে পারতাম ... (এই ব্যাটা কিন্তু ইসলামিয়াত  টীচার ছিল না) ... তখন তার কথা শুনে আমরাও দুঃখে মাথা নেড়েছিলাম, আসলেই তো ...
এখন আর যাই হোক সেভাবে ভাবি না ... খবরের কাগজ বা নেট ঘাটলেই পাকিস্তানের খবরগুলি চোখে পড়ে ... ওদের দেশে বিশেষ করে শরীয়া আইন আর নারী নির্যাতনের ইস্যুগুলি দেখার পর আমরা পাকিস্তানের চেয়ে অনেক ভালো আছি এটা নিয়ে নিঃসন্দেহ হতে সময় লাগে না ...
আর দেশ নিয়ে যখন কেউ হতাশাবাদী কথাবার্তা বলে, তখন রং দে বাসন্তি থেকে কোট করি,  "কোন দেশ পার্ফেক্ট হয় না ... তাকে পার্ফেক্ট বানানো লাগে ... প্রত্যেকের নিজ নিজ জায়গা থেকে দেশ বদলানোর কাজ শুরু করতে হয় ... রাজনীতিতে যোগ দেও ... সেটা না পারলে সিভিল সার্ভিসে ... না হলে পুলিশে ... সরকার, নেতারা কি করবে সেটা না ভেবে ভাবো তুমি কি করতে পারো দেশের জন্য ..."
আমি মনে করি এটাই শেষ কথা ... দেশ আমাকে কি দিছে সেটা বড় কথা না ... আমি দেশকে কি দিচ্ছি সেটা চিন্তা করি ... আমি সরকারী চাকরি করি, ঘুষ খাইনা ... আমি ব্যাবসা করি, মানুষকে ঠকাই না ... আমি পাবলিক ট্রান্সপোর্ট ইউজ করি, ওঠার সময় লাইন ভাঙ্গি না ... আমি  পরীক্ষা দেই, নকল করি না ... এগুলিতেও কিন্তু দেশের কম উপকার হয় না ...
আর কিছু দিতে না পারি, আমার কারনে দেশের, মানে দেশের মানুষের, যাতে কোন ক্ষতি না হয় সেটা যদি এনশিওর করি, সেটাও তো অনেক বড় পাওয়া...
আমাদের দেশের বেশিরভাগ মানুষের এই সেন্সটা কাজ করে না ... সবাই সরকারকে গাইল দেই, কিন্তু নিজের স্বার্থের বেলায় ঠিকই দেশের গোয়া মারি ... এমন কি যেখানে নিজের কোন স্বার্থ নেই সেখানেও আমরা কাউকে একবিন্দু ছাড় দেই না ... এই মানসিকতা থেকে বেরিয়ে আসা জরূরী ...
একটা উদাহরণ দেই ... যারা ঢাকায় পাবলিক বাসে রেগুলার ওঠেন তারা খেয়াল করবেন জিনিসটা ... প্রত্যেকটা বাসের দরজার কাছে একগাদা মানুষ ভীড় করে দাঁড়িয়ে থাকে ... অথচ ভেতরের করিডর পুরাটা ফাঁকা ...    এই মানুষগুলি কেউ ভেতরে যাবে না, কাউকে যেতেও দিবে না ... বাসের দরজায় বিপজ্জনকভাবে কয়েকজন  ঝুলতে থাকে ... তাদের রাস্তা ব্লক করে কিছু মানুষ দাঁড়িয়ে  দাঁড়িয়ে কেন কাউন্টার সার্ভিসে স্ট্যান্ডিং মানুষ তোলা হয় সেটা নিয়ে শাপশাপান্ত করে...   
আমার আপত্তি এই জায়গাটায় ... তুমি নিজে দাঁড়ায়ে আছ ... তোমার অফিসে যাওয়া জরুরী তাই তুমি কাউন্টার সার্ভিসে দাঁড়ায়ে যাও আর বাস মালিক আর সরকারের গুষ্টি উদ্ধার কর ... কিন্তু গেটে যে মানুষটা ঝুলে আছে কিংবা যে মানুষগুলি (মেয়েরাই বেশি) গেটের কাছের ভীড়টা ঠেলে  গাড়িতে উঠতেই পারল না তার দোষটা কোথায়? তারে তুমি উঠতে দিবা না কেন?
ঢাকার পরিবহন ব্যবস্থা নিয়ে কত সমালোচনা, কত ভালো ভালো কথা শুনি, আজ পর্যন্ত কাউকে এটা নিয়ে কথা বলতে দেখি নাই ... কিছু কিছু সময় আমরা আশ্চর্যরকম নীরব ...
মহাখালি থেকে গুলশান যাওয়ার সময় প্রায়ই এটা নিয়ে    বাসে ক্যাচাল বাধাতাম ... বাঙালির একটা ভালো গুণ আছে ... ঝাড়ি খাইলে লেজ গুটায় ... কন্ডাক্টর যখন মানুষকে পিছনে যেতে বলে তখন সবাই লাট সাহেব, সবই গালিগালাজের ফোয়ারা ছোটায় ... কিন্তু আমি যতবার চিল্লাচিল্লি করেছি প্রতিবার কাজ হয়েছে ... সচরাচর কেউ বলে নাই আমি পিছাব না ... (তাই বলে ভাববেন না তারা পিছিয়েছেন, শরীর মুচড়ে পাশ দিয়ে যাওয়ার জায়গাটুকু দিয়েছেন মাত্র) ...         
সবসময় অবশ্য হয়নি ... একবার ফার্মগেট থেকে মতিঝিল যাওয়ার সময় এক লোক চোখ গরম করে পাল্টা ঝাড়ি, পিছাব না, কি করবেন ... আমার কিছু করা লাগে নাই ... পেছনের সীট থেকে একেবারেই বাচ্চা তিনটা ছেলে (একটার কানে আবার মোবাইলের হেডফোন) এসে ব্যাটার কলার চেপে ধরে বলেছে, তুই নাম ... সত্যি সত্যি তারা রাস্তার মাঝে বাস থেকে নামিয়ে দিয়েছিল লোকটাকে ...
আরেকবার এক মহিলা (ঠিক মহিলা বলা যায় না, মেয়েই) কিছুতেই জায়গা ছেড়ে নড়বেন না ... কারণ পেছনে গেলে উনার নামতে সমস্যা হবে ... বললাম, কোথায় নামবেন ... তার গরম জবাব, ব্র্যাক ভার্সিটি ... বললাম, ঠিকাছে, আপনি যেহেতু নড়বেন না আমিও নড়বো না ... আমি গুলশান দুই নামবো ... দেখি আমাকে ক্রস করে আপনি কিভাবে নামেন ... 
আমি আর কথা বাড়াইনি ... একটু পরে খেয়াল করলাম ললনা তার বিনা যুদ্ধে নাহি দিব সূচাগ্র মেদিনী নীতি ত্যাগ করে ঠিকই পিছিয়ে গিয়ে জায়গামত দাঁড়িয়েছেন ... লেজে পাড়া না পড়লে বাঙালি সোজা হয় না ...
দুইদিন আগে আমার থিসিস সুপারভাইজার আমাকে বিশাল ঝাড়ি দিয়েছে ... কারণ আমি কি করি না করি সেটার কোন রিপোর্ট দেই না ... বললাম, বলার মত কোন সাক্সেস নাই তাই রিপোর্ট দেই নাই ... সে বললো, কোনটা সাক্সেস কোনটা ফেলিওর সেটা নিয়ে তুমি মাথা ঘামাও কেন ... তুমি কাজ করবা ... যাই করবা আমারে জানাবা ... ডোন্ট থিংক বিগ ... স্টার্ট ফ্রম স্মল ...তুমি ছোট থেকে শুরু করবা দেখবা আস্তে আস্তে কোথায় পৌছে গেছ ...
আমার মনে হয় এটাই আমাদের সমস্যা ... আমরা দেশ নিয়ে বড় বড় স্বপ্ন দেখি, বড় বড় ডায়লগ দেই ... সরকার জনগণ সবার গুষ্টি উদ্ধার করি ... আর দিনের শেষে হতাশ হই ... 
অথচ আমার নিজের ছোট্ট কোন কাজটায় দেশের মানুষের দুই পয়সাও লাভ হয় আমরা খবরও রাখি না ...    

