প্রবাস থেকে ০০৮ ...



১ ... 
এই সপ্তার শুরু কুফা দিয়ে ... সোমবার ভোর সাড়ে নয়টায় ক্লাস থাকে, ক্লাস না বলে শূটিং প্র্যাক্টিস বলাই ভাল ... সাত-আটটা নান্না-মুন্না ঘুম মাখা পোলাপানকে বসিয়ে রেখে প্রফেসর জিম তাদের উপরে ডাটা কম্প্রেশন টেকনিকের মেশিনগান চালান ... আমি কিছুই বুঝতে না পেরে এক পর্যায়ে বিরক্ত হয়ে ল্যাপ্টপ অন করে সচলায়তন ফেসবুক আর ইয়াহুতে উঁকিঝুকি দেয়া শুরু করি ...
তো এই ক্লাস ধরার জন্য পোনে নয়টার মধ্যে ঘুম ভেঙ্গে বাথরুম রান্নাঘরে একশ মিটার কমপ্লিট করে সোয়া নয়টায় বাসা থেকে বের হয়ে দৌড় শুরু করেছি ... বের হয়ে দেখি চড়চড়া রোদ ... টেম্পারেচার জিরোর আশেপাশে ... খারাপ খবর ...
শুনতে যতই বেসম্ভব লাগুক, শীতের সময় এখানের সবচে আরামদায়ক ওয়েদার হল মাইনাস ফাইভ টু টেন, যদি বেয়াড়া রকম উইন্ড চিল না থাকে ... এরচে কম হলে আমাদের পুলাপানের কথানুযায়ী বিশেষ কোন প্রত্যঙ্গ জমে যাওয়ার আশঙ্কা থাকে, আর জিরোর কাছাকাছি আসা মাত্র সব বরফ গলা শুরু করে ... কয়েক ঘন্টার মাঝেই ঝুরঝুরা বরফ গলে শুধু পাতলা কাচের মত একটা পিচ্ছিল স্তর অবশিষ্ট থাকে, পা দিলেই মার্ডার কেস ...
যাই হোক, এই গলতে থাকা বরফের উপর দিয়ে পেঙ্গুইনের মত হেলে দুলে ছুটছি ... রাস্তায় দেখা সবুজ ভাই আর তার চাইনিজ হাউসমেট নান ক্যাং একেএ রবার্ট সাহেবের সাথে ... তিনজনে মিলেই ছুটি ... রবার্ট আমাদের চেয়ে আগে আসলেও ইংলিশ বলা আর বরফের উপর দিয়ে হাঁটা দুটাতেই এখনো শিশু, সে পেছনে পড়ে যায় একটু পরপরই ...
স্কুলবিল্ডিংয়ের ঠিক সামনে একটা খাড়া ঢাল ... পাহাড়ি এলাকা ... প্রায় বিল্ডিংয়েই একতলা দিয়ে ঢুকে সোজা করিডর ধরে হেঁটে গিয়ে শেষ মাথায় দোতলায় উঠে বেরিয়ে যাওয়া যায় ... তো আমাদের ডিপার্টমেণ্টের সামনের ঢালটায় আসলেই প্রতিদিন আমার মাথায় দুর্বুদ্ধি গজায় ... অনেকখানি সামনে গিয়ে হেঁটে আসার বদলে আমি এই ঢাল বেয়েই তরতরিয়ে নামি ... গলন্ত বরফে সেটা করা ঘোরতর বেকুবি জেনেও জমে থাকা পায়ের ছাপে পা বাধিয়ে নামা শুরু করলাম ...
রবার্ট পেছন থেকে চিৎকার করল, “শিওর ইউ ওয়ান্না ডূ দ্যাট?”
রামছাগলের মত বললাম, “ইয়াহ” ...
প্রায় নেমে গিয়েছিলাম, ঢালটা যেখানে রাস্তায় মিশেছে ঠিক সে জায়গায় হঠাৎ কি জানি ঘটে গেল, কিছু টের পাওয়ার আগেই ধাড়াম করে পড়লাম শক্ত বরফে ... শেষ মূহুর্তে দুই হাত পেছনে নিতে পারায় আর হাতে গ্লাভস থাকায় খানিকটা রক্ষা, আমার সাড়ে তিনমণী শরীরের ভার পশ্চাদ্দেশ একলা নিতে পারতো বলে মনে হয় না ...
সবুজ ভাই আর রবার্ট ঢাল ঘুরে এসে সবগুলি দাঁত বের করে আমাকে টেনে তুললো ... দুইহাতে পাছা মালিশ করতে করতে মুখ দিয়ে বহুব্রিহীর বেকুব ডাক্তারের মতো বের হয়ে গেল, “একদম ব্যাথা পাইনি ...”
সপ্তার শুরু যদি হয় পাছায় লাথি খেয়ে, শেষটা যে বাঁশমারা হবে তাতে আর সন্দেহ কি?
২ ...
কোনমতে ক্লাস শেষ করে চোরের মত পা টিপে টিপে তিনতলায় উঠছি, সিড়ির মাথায় গিয়ে বামে কাটার ঠিক আগ মূহুর্তে বাঘের সামনে পড়লাম ... আমাকে দেখেই প্রফেসর হাউকাউ করে উঠল, “তুমি সারা সপ্তা থাকো কই? ঠিক লাঞ্চের পরে আমার রুমে চলে আসো ... দেখি আমাদের কাজকর্মের অবস্থা কি ...”
মনে মনে বলি, “মর শালা” ... আর মুখে বলি, “অবশ্যি অবশ্যি, আমি নিজেই ভাবতেছিলাম তোমার সাথে দ্যাখা করব, কিছু ক্রিটিক্যাল ইস্যু নিয়ে ডিস্কাস করতে হবে ...” 
প্রফ চোখের আড়ালে যাওয়া মাত্র দৌড় দিলাম, দুপুরের আগেই কিছু “ক্রিটিক্যাল” ইস্যু খুঁজে বার করতে হবে যেগুলি প্রফেসররে খাওয়ানো যায় ...
৩ ...
সারা সকাল গেল কিছু অখাদ্য পেপার পড়ে ক্রিটিক্যাল ইস্যুর সন্ধানে ... এর মাঝেই মেইল আসে ... জিম সাহেব নতুন এসাইনমেন্টের ঘোষণা দিয়েছেন (আগের প্রোগ্রামটা খালি গতরাতে শেষ করেছি, সব টেস্টিং শেষ হয় নাই এখনো)... ডার্সি এক সপ্তায় তিনটা ডেট দিয়ে বলেছে একটা চুজ কর, আমরা মিড সেমিস্টার দিব (গাধাহালা তুই তো মজা নিবি দিব তো আমরা) ... সেক্রেটারী শ্যারন লিখেছে, এই ফ্রাইডে একটার জায়গায় দুইটা সেমিনার, গ্র্যাড স্টুডেন্টের উপস্থিতি কামনা করা হচ্ছে (দূর মুটি, দূরে গিয়া কামনা কর, শান্তিতে থাকতে দে আমারে) ...
এভাবে দিনটা যখন আস্তে আস্তে একটা বাজে পরিণতির দিকে এগিয়ে যাচ্ছে তখন হঠাৎ একটা মেঘ না চাইতে জল টাইপ ঘটনা ঘটল ... বিস্তারিত বর্ণনার আগে আসেন আমরা একটু ফ্ল্যাশব্যাক দেখি ...
স্কুল পড়েছি কুর্মিটোলা শাহীনে ... কো এড ছিল ... কিন্তু তখন সুমন চৌর ভাষায় “আছিলাম বেকুব” ... তাই বালিকারা থাকতে তাদের মর্যাদা বুঝি নাই ... স্কুল লাইফের শেষদিকে আমার বর্তমান প্রেমিকা আর ভবিষ্যত বিবি আমার সাথেই পড়তেন, তিনিও অপবাদ দিতে পারবেন না আমি কখনো কোন মেয়ের দিকে চোখ তুলে তাকিয়েছি (উনার দিকেও না, সত্যি বিদ্যা ...)
কলেজে গেলাম নটরডেম, প্রাইভেটে রানা স্যার মসীর স্যার, সব অল বয়েজ ... তারপরে আইইউটি ... নারী বিহীন জীবনযাপন আর কিছুদিন চললে মনে হয় সব আশা ছেড়েছুড়ে দিয়ে ভার্সিটির সুন্দর সুন্দর জুনিয়রদের দিকেই তাকানো শুরু করতাম ...
যাই হোক, কানাডায় আসার আগে মোটামুটি শপথ নিয়ে ফেলেছিলাম, সারাজীবনের অতৃপ্তি এইবার সুদে-আসলে ... কিন্তু দুইদিনেই বুঝলাম, অভাগা যেদিক চায়, সাগর নালা খাল বিল সব শুকায়ে যায় ... 
এইখানে গ্র্যাড লেভেলে মেয়েদের সংখ্যা আশঙ্কাজনক রকমের কম ... যে কয়টা আছে সেগুলিও আর্টস ফ্যাকাল্টি না হলে বায়লজি মার্কা সাব্জেক্টে ... আন্ডারগ্র্যাডের ক্লাসরুমগুলি সব বালিকাদের ভীড়ে কলকল খলখল করে, আর আমাদের গোটা কম্প সায়েন্স গ্র্যাড লেভেলে একটাই মোটাসোটা চাইনিজ মেয়ে, সে আবার প্রফেসর জিমের সাথে ব্যাডমিন্টন খেলতে যায়, আমাদের দিকে ফিরেও চায়না ...
যাইহোক, পাছায় লাথি খাওয়া দিনের মধ্যভাগে যখন পেপার পড়া শেষ করে গালে হাত দিয়ে চিন্তা করছি প্রফেসরকে কেমনে সাইজে রাখা যায়, তখন হঠাৎ রুমের দরজায় মৃদু টুকটুক শোনা যায় ...
শফিক ভাই খালি লাঞ্চবক্স খুলে মুখে নুডুলস তোলা শুরু করেছে ... সে অবস্থাতেই সে হাত বাড়িয়ে দরজা খুলে ... সেই দরজা ঠেলে উঁকি দেয় ... একটা জলজ্যান্ত মেয়ে!!! ... চাইনিজ না, জলজ্যান্ত ফ্যশন সচেতন কানাডিয়ান বালিকা !!!
আমার লোলুপ দৃষ্টি আর শফিক ভাইয়ের মুখ থেকে ঝুলে থাকা নুডুলস দেখে বালিকা নিশ্চই ভ্যাবাচ্যাকা খেয়ে থাকবে ... কোনমতে বললো, “আমি অমুক কোর্সের টিএর খোঁজে এসেছিলাম, ইফ য়্যু গাইজ আর বিজি ... “
আর বলার সুযোগ না দিয়ে লাফিয়ে উঠি, হ্যাঁ হ্যাঁ আমিই সেই অধম ... কি করতে পারি তুমার জন্য (তুমার জন্য মরতে পারি ও সুন্দরী তুমি গলার মালা, ব্যাকগ্রাঊন্ড মিউজিক)...
এক ঝলকে রুমের দিকে চোখ বুলাই ... খুপরি একটা রুম, তাতে ছেঁড়া কাগজের স্তুপ, নাক মুছে ফেলতে ভুলে যাওয়া টিস্যু, আধখাওয়া বিস্কিট, লাল হয়ে যাওয়া আপেলের মধ্যপ্রদেশ, বিশ হাজার ডলারের সেন্সরের বাক্স আর নুডুলস খাওয়া শফিক ভাইকে দেখে সিদ্ধান্ত নেই, হেথা নয়, অন্য কোথা, অন্য কোন খানে ...
বের হয়ে সুন্দরীর সাথে আলাপ পরিচয় করি ... আণ্ডারগ্র্যাড, সেকেন্ড ইয়ার ... নাম, ধরা যাক নিকোল ... উনি গত ক্লাসে “আনফরচুনেটলি” থাকতে পারেন নি ... তাই এসাইনমেন্ট করতে গিয়ে গভীর গাড্ডায় পড়েছেন ... “ক্যান য়্যু হেল্প মী এ লিটল, প্লীঈঈঈঈঈঈঈঈঈঈঈঈজ ...”
আহা, এমন করে বলে না বালিকা, তোমাকে সব ক্লাস করতে হবে কেন? ম্যায় হুঁ না ...
ছেমড়িকে নিয়ে আগাই কনফারেন্স রুমের দিকে, আল্লার অসীম রহমত ... রুম খালি ... বালিকাকে ঢুকিয়ে দরজা টেনে দেই ... তুমি আর আমি ছাড়া এইখানে কেউ নাই কেউ নাই ...
বালিকার দিকে ঘুরতে ঘুরতে বলি, বল তোমার কোথায় সমস্যা?
দেখি বালিকা জ্যাকেট খুলছেন ... স্লীভলেস টপের দিকে তাকিয়ে আমারই শীত শীত করে ... ধুস শালা, জ্যাকেটটা রুমে রেখে এসেছি ...
অসীম মনোবল একত্র করে বালিকার চোখ ছাড়া অন্য কোনদিকে নজর ফেলা থেকে নিজেকে বিরত রেখে এসাইন্মেন্টের কোশ্চেন খুলি, কোনটা পার না? তাড়াতাড়ি বল, কিভাবে কি করতে হবে সব শিখিয়ে দেব আজকে ...
একটু পরেই বুঝলাম, বালিকা দেখতে অতীব সুন্দরী হলেও বুদ্ধিশুদ্ধি তত উচ্চস্তরের না ... যাই বোঝাই, তার মাথার উপরে দিয়ে যায় ... দীর্ঘশবাস ফেলি, কোথায় জানি শুনেছিলাম, বুদ্ধিহীনা সুন্দরী নাকি আইস্ক্রীম কেকের মত, দেখতেই ভাল, খাইতে না ...
বাধ্য হয়ে একেবারে গোড়া থেকে শুরু করি, SQL কি, এইটা খায় না মাথায় দেয় ... টেবিল কি কাজে লাগে, প্রাইমারী চাবির ব্যাপারটা কি ... কিভাবে রিলেশন হয় ... কিভাবে সিলেক্ট করতে হয় ... ইত্যাদি ইত্যাদি ...
ঝাড়া আধাঘন্টা বক বক করার পরে ক্ষান্ত দেই ... আজকে আর “ইনসার্ট” কিভাবে করে শেখানোর সময় নাই ... পরে কখনো শুভদিন দেখে করা যাবে ...
যাওয়ার আগে সুন্দরী ঠোঁট গোল করে, না অন্যকিছু না, অনেকবার থ্যাংকু দেয়, সো নাইস অফ ইউ বলে ... আমিও ক্যালায়ে ক্যালায়ে নো প্রব্লেম, নাইস মিটিং ইউ, এনিটাইম ইত্যাদি বলি ... যাওয়ার আগে বিশেষভাবে বলে দেই, “ইনসার্ট” কেম্নে করতে হয় শিখে নিও, নাইলে কিন্তু কিছু করতে পারবা না ... সাহায্য লাগলে এনিটাইম চলে আইসো ...
সুন্দরী কোমর দুলিয়ে কাঁধ ঝাকিয়ে জ্যাকেট নিয়ে বিদায় হয়, আমি লাল-নীল সবপ্ন দেখায় ব্যস্ত, হঠাৎ সবুজ ভাই উঁকি দেয়, “এই তুমি এই ঘরে দরজা লাগায়া এই মেয়েরে নিয়া কি কর?”
সব দাঁত বের করে জবাব দেই, “রিলেশন আর ইনসার্ট কেম্নে করে শিখাই ...”
সবুজ ভাই গম্ভীর হন, “তাড়াতাড়ি যাও, প্রফেসর তোমারে গরুর মত খুঁজতেছে ...”
শান্তি নাই দুনিয়ায় ...
ডিসক্লেইমারঃ
১ ... [আমার বউয়ের জন্য, তিনি আবার আজকাল সচলায়তন পড়েন] : এইখানে যা যা বলছি সব ভুয়া, লোকজন মজার মজার গল্প শুনতে চায়, তাই বানায়ে বানায়ে চাপা মারি আরকি ... তোমারে তো আগেই বলছি, এখানে কোন মেয়েই নাই, যে দুয়েকটা আছে সব নাকবোচা চাইনিজ ... আমি ঐগুলির দিকে ভুলেও তাকাই না 
২ ... [সচলায়তনের পাঠকদের জন্য] : যা লিখছি সবই “মুটামুটি” সত্যি, বোঝেনই তো, বউরে খুশি রাখার জন্য দুয়েকটা মিথ্যা বলা জায়েজ আছে  

