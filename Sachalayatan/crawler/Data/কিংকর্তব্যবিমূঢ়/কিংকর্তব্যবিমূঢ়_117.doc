বাটারফ্লাই ইফেক্ট ...



১ ...
সামান্য একটা ঘটনা ... ঘটনাও না, হয়তো একটা চিন্তা, একটা দৃশ্য, একটা কথা ... কিংবা একটা মূহুর্ত, পরে অনেকবার করে গালি দেয়া কিংবা স্মৃতিচারণ করে রোমাঞ্চিত হওয়া ...  অতি তুচ্ছ, সামান্য ... না ঘটলে হয়তো মনেও হতো না যে এমনটাও হওয়া সম্ভব ... অথচ সেই ছোট্ট একটা মূহুর্ত বদলে দিল গোটা জীবনের গতিপথ, এমন আপনার জীবনে হয়েছে কয়বার? আমার অনেকবার ...
যেমন মনে পড়ছে তিন বছর আগের এক রাতের কথা ... মিড সেমিস্টার চলছিল ... ছয় দিনে ছয়টা গুয়ামারা ... একটানে ... শেষের আগের দিন ... বাড়ি যাওয়ার টিকেট করা আছে ... বাঁশটা খাব, আর ব্যাগ ঘাড়ে নিয়া বাড়ির দিকে দৌড় মারব ... সোজা হিসাব ... 
রাতে খাওয়ার সময় বাধল গোলমাল ... রায়হানরে ভাবে ধরল ... "দোস্ত কালকে সমুদ্রে যাচ্ছি" ... "মানে কি?" ... "সমুদ্র আমাকে ডাকছে" ... "আরে ঘটনা কি কস না" ... "না আমি যাব আমাকে যেতেই হবে" ... "কার লগে যাইতাছোস?" ... "একাই যাব, ভাল্লাগছে না এই শহর" ... বুঝলাম ব্যাটার মাথায় মাল উঠছে ... মনে হয়  বাঁশটা এক্সপেক্টেশনের চেয়ে একটু বেশি চোখা হয়েছে ... ব্যাপার না, এমন মাঝে মাঝেই হয় ...
রায়হানকে পচানোর কাজটা খুব নিষ্ঠার সাথেই করা হল ... তারপর খাওয়া শেষে হাত ধোয়ার সময় হঠাৎ পারভেজকে বললাম, চল দোস্ত বেকুবটার লগে ঘুইরা আসি, খারাপ লাগবে না সেন্টমার্টিন ঘুইরা আসলে ...
বাড়ি যাওয়া মাথায় ঊঠলো ... এরওর কাছ থেকে কিছু টাকা ধার করলাম ... বের হয়ে পড়লাম তিন বন্ধু ...
ট্যুরটা দারূণ ছিল, বেশি জোস ... পকেটে টাকা ছিল না, এনার্জি প্লাস বিস্কিট আর পরটা-ভাজি খেয়ে বেঁচে থাকা ... রিকশা ভাড়া নাই, কি সমস্যা তাতে, চল হাঁটি ... ক্যামেরা ভিজে গেল পানিতে, আরে মন খারাপ করিস না, একটা ডিজিটাল কিনবো এর পরে ... সীজন চলতেছে, কোন হোটেল খালি নাই সেন্টমার্টিনে ... আরে তাতে কি, চল খুঁজতে থাকি, কিছু না কিছু পাবই (পেয়েছিলামও, "সীমানা পেরিয়ে" নামের সেন্টমার্টিনের সেরা রিসোর্টটা জাস্ট ঘুরতে ঘুরতেই বের করেছিলাম আমরা ...)
কিন্তু আজকে যখন সেই ট্যুরের ছবিগুলি বের করি, তখন অন্য সবকিছুকে ছাপিয়ে মনে পড়ে ট্যুর শেষের ছোট একটা ঘটনার কথা ... খুবই সামান্য, আপাতদৃষ্টিতে বৈশিষ্টহীন সে ঘটনাটা না ঘটলে আজ আমার জীবনটা কত অন্যরকম হত ভাবলে অবাক হতে হয় ...
২ ...
সেদিন রাতে রায়হান যখন পাগলামী করছিল তখন তাকে নিষ্ঠার সাথে পচানো শেষে রুমে ফিরে গিয়ে দুইগেম ফিফা খেলে একহালি গোল খেয়ে আমার পড়তে বসার কথা ছিল ... কিংবা রায়হান আর পারভেজ যখন ট্যুর শেষে চিতাগাং টু ঢাকা টিকেট করলো তখন আমারো ওদের সঙ্গী হওয়ার কথা ছিল ... কোনটাই করি নাই বলে আজকে আমি পুরাই অন্যরকম একটা লাইফ কাটাচ্ছি ...
অন্যরকম, সেটা কি ভাল না খারাপ? ... আমি সত্যিই জানিনা ... তবে আমি বিশ্বাস করতে চাই ভাল, অনেক অনেক ভাল ... দেখা যাক সামনে কি হয় ...
৩ ...
আজকাল আর বন্ধুরা একসাথে হওয়া হয় না, সবাই নিজেকে নিয়ে ব্যস্ত হয়ে যাচ্ছে আস্তে আস্তে ... আড্ডা হলেও তা ক্যারিয়ার-জব-জিয়ারি-টফেল-ডেডলাইনের বাইরে যায় খুব কমই ... আগে, সোনালি দিনগুলিতে মাঝে মাঝে এইসব নিয়ে তুমুল তর্ক করতাম আমরা ... কেউ বলতো এই বাটারফ্লাই ইফেক্টগুলি আসলে প্রিডিফাইন্ড ... কোন একজনের মাস্টারপ্ল্যানের অংশ ... তুমি চাইলেও এর বাইরে যাইতে পারবা না ... যা হবে তা হবেই ... আমি মানতে চাইতাম না ... বলতাম লাইফটা আসলে অনেকগুলি ইফ-এলস লুপ, প্রোগ্রাম কোন লুপটা নিবে সেটা ইউজার ইনপুট আর র‌্যান্ডমাইজ টাইমার দিয়া কন্ট্রোল হয় ... প্রোগ্রামার লজিক ডিফাইন কইরা দিছে, কিন্তু রেজাল্ট কি হবে জানা নাই ...
এই জায়গা থেকে আড্ডাটা টার্ন নিতো স্রষ্টা আছে কি নাই সেদিকে ... থাকলে তার ক্ষমতা কতখানি সেইদিকে ... আমার মনে হয়েছে মুসলিম ছেলেদের মাঝে হান্ড্রেড পারসেন্ট নাস্তিক বেশ কম ... আল্লাহ বলে কিছু নাই এমন কথা কেঊ বলতো না সহজে ... কেঊ কেঊ কোরাণের রেফারেন্স দিয়ে বলতো আল্লাহ সব জানেন ... কাজেই বাটারফ্লাই ইফেক্ট বা এলিফেন্ট ইফেক্ট যাই ঘটুক সব তার জ্ঞাতসারেই ঘটে ... আমি বলতাম সব জানেন মানে তার জানার ক্ষমতা আছে, হয়তো চাইলেই ফাস্ট ফরোয়ার্ড করে দেখে নিতে পারেন রেজাল্ট কি আসবে ... কিন্তু সেটা তিনি করবেন কেন? রেজাল্ট যদি আগের থেকেই জানি তাহলে এক্সপেরিমেন্টের মজা কই?  
৪ ...
আজকে খুব বাটারফ্লাই ইফেক্টের কথা মাথায় ঘুরছে ... কারণ গত সেপ্টেম্বরে ইয়াহুতে চ্যাট করতে করতে একজন একটা ইনফর্মেশন দিয়েছিল আমাকে ... সেই ইনফর্মেশনটা সম্ভবত আমার লাইফে আরেকটা ইউ টার্নের ব্যবস্থা করে দিচ্ছে ...
৫ ...
বাটারফ্লাই ইফেক্ট নামে একটা মুভি আছে এস্টন কুচারের, যারা দেখেননি দেখে নিতে পারেন সময় করে ...

