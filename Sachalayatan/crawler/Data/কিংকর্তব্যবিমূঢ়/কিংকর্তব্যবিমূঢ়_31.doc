ভালো লাগার, ভালোবাসার তুমি ... আমার বাংলাদেশ ...




বিজয় দিবসে স্বাধীনতা নিয়ে লেখা খুব প্রিয় দুইটা গান তুলে দিলাম ... প্রথমটার কন্ঠ আইয়ুব বাচ্চু, দ্বিতীয়টা জেমসের ... লিরিক শুনে শুনে লেখা, ভুল হলে ধরায়ে দিয়েন ...
জয় বাংলা ...
১ ...








     Get this widget 
|
     Track details  
|
         eSnips Social DNA    





তুমি প্রিয় কবিতার ছদ্ম উপমা, তুমি ছন্দের অন্ত্যমিল
তুমি বর্ষার প্রথম বৃষ্টি, তুমি পদ্ম ফোটা ঝিল
তুমি প্রিয়তমার স্নিগ্ধ হাতে বন্ধনের রাখী
তুমি কষ্টের নিভৃত কান্নায় ভরা যন্ত্রণার সবই
তুমি শীর্ষ অনুভূতির পরে শূণ্যতার বোধ
তুমি আলতো স্পর্শে প্রিয়ার চাহনি, দূরে থাকা ক্রোধ
তুমি ভোর রাত্রির প্রার্থনা, তুমি চেনা নদীর ঢেউ
তুমি শীতের সেই দিনগুলির শেষে হারিয়ে যাওয়া কেউ
তুমি ভ্রান্তি নও, বাস্তবতার শূণ্যভাতের থালা
তুমি লোভ ঘৃণার ব্যাকরণে, বিবেকের বদ্ধ তালা
তুমি সংঘাত আর প্রতিঘাতের অস্থির রাজপথ
তুমি আজ ও আগামীর মাঝে বেদনার নীল ক্ষত
তুমি চাওয়া না পাওয়ার ফাঁকে অসম সমীকরণ
তুমি অবুঝ রাগী প্রজন্মের হৃদয়ে রক্তক্ষরণ
তুমি তারুণ্যের চোখের কোণে বিষণ্নতার বাস
তুমি বুড়োখোকাদের ইচ্ছেমত ভুলের ইতিহাস
তুমি উদ্ধত মিছিলের স্রোতে গর্বিত মুখ
তুমি ভুল নায়কের হাতছানিতে মায়ের শূণ্য বুক
তোমার মাঝেই স্বপ্নের শুরু
তোমার মাঝেই শেষ
ভালো লাগা ভালোবাসার তুমি
আমার বাংলাদেশ
তোমার মাঝেই স্বপ্নের শুরু
তোমার মাঝেই শেষ
জানি ভালো লাগা ভালোবাসার তুমি
আমার বাংলাদেশ
জানি ভালো লাগা ভালোবাসার তুমি
আমার বাংলাদেশ
আমার বাংলাদেশ
আমার বাংলাদেশ
আমার বাংলাদেশ
২ ...








     Get this widget 
|
     Track details  
|
         eSnips Social DNA    





তুমি বিস্তৃত লগ্ন মাধুরীর জলে ভেজা কবিতায়
আছো সোরাওয়ার্দির শেরেবাংলা ভাসানীর শেষ ইচ্ছায়
তুমি বঙ্গবন্ধুর রক্তে আগুন জ্বলা জ্বালাময়ী সে ভাষণ
তুমি ধানের শীষে মিশে থাকা শহীদ জিয়ার স্বপন
তুমি ছেলেহারা মা জাহানারা ইমামের একাত্তরের দিনগুলি
তুমি জসীমউদ্দিনের নকশী  কাঁথার মাঠ মুঠো মুঠো  সোনার ধূলি
তুমি তিরিশ কিংবা তার অধিক লাখো শহীদের প্রাণ
তুমি শহীদ মিনারে প্রভাত ফেরির ভাইহারা একুশের গান
আমার সোনার বাংলা আমি তোমায় ভালোবাসি
জন্ম দিয়েছ তুমি মাগো, তাই তোমায় ভালোবাসি
আমার প্রাণের বাংলা, আমি তোমায় ভালোবাসি
প্রাণের প্রিয় মাগো তোকে বড় বেশি ভালোবাসি
তুমি কবি নজরুলের বিদ্রোহী কবিতা উন্নত মমশির
তুমি রক্তের কালিতে লেখা নাম, সাত শ্রেষ্ঠ বীর
তুমি সুরের পাখি আব্বাসের দরদভরা সেই গান
তুমি আবদুল আলীমের সর্বনাশা পদ্মা নদীর টান
তুমি সুফিয়া কামালের কাব্য ভাষায়  নারীর অধিকার
তুমি স্বাধীন বাংলা বেতার কেন্দ্রের শাণিত ছুরির ধার
তুমি জয়নুল আবেদীন এস এম সুলতানের রংতুলির আঁচড়
শহীদুল্লাহ কায়সার মুনীর চৌধুরীর নতুন দেখা সে ভোর
আমার সোনার বাংলা আমি তোমায় ভালোবাসি
জন্ম দিয়েছ তুমি মাগো, তাই তোমায় ভালোবাসি
আমার প্রাণের বাংলা, আমি তোমায় ভালোবাসি
প্রাণের প্রিয় মাগো তোকে বড় বেশি ভালোবাসি
তুমি বিস্তৃত লগ্ন মাধুরীর জলে ভেজা কবিতায়
তুমি বাঙালির গর্ব বাঙালির প্রেম প্রথম ও শেষ  ছোঁয়ায়
তুমি বঙ্গবন্ধুর রক্তে আগুন জ্বলা জ্বালাময়ী সে ভাষণ
তুমি ধানের শীষে মিশে থাকা শহীদ জিয়ার স্বপন
তুমি একটি ফুলকে বাঁচাবো বলে বেজে ওঠো সুমধুর
তুমি রাগে-অনুরাগে মুক্তি সংগ্রামের সোনঝরা  সে রোদ্দুর
তুমি প্রতিটি পঙ্গু মুক্তিযোদ্ধার অভিমানের সংসার
তুমি ক্রন্দন, তুমি হাসি, তুমি জাগ্রত শহীদ মিনার
আমার সোনার বাংলা আমি তোমায় ভালোবাসি
জন্ম দিয়েছ তুমি মাগো, তাই তোমায় ভালোবাসি
আমার প্রাণের বাংলা, আমি তোমায় ভালোবাসি
প্রাণের প্রিয় মাগো তোকে বড় বেশি ভালোবাসি
[ছবি প্রসঙ্গেঃ ছবিটা ছেঁড়াদ্বীপ থেকে বছর দুয়েক আগে সেলফোনে তোলা ... ফটোশপ এখনো ভালভাবে হাতে আসে নাই তাই পিকাসাতে একটু এডিট করে ছেড়ে দিলাম ... মুক্ত লাইসেন্স, যে কেউ চাইলে ব্যবহার করতে পারবেন ...]

