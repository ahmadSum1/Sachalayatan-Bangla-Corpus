প্রবাস থেকে ০৪২ ...



১ ...
তিনদিনের ছুটিটা দেখতে  দেখতে  কমে আধা বেলায় চলে আসলো ... সরকারি অফিসে সব জায়গাতেই কিছু বাড়তি সুবিধা পাওয়া যায়, এইখানেও তারা চারদিনের উইকেন্ড পাচ্ছে ... ব্যাংক আর ভার্সিটিগুলিও বন্ধ ... কিন্তু প্রাইভেট সেক্টরে ছুটি  তিনদিন, আরেকদিন ইচ্ছামূলক ... আমাদের মত টেম্পরারী কামলাদের সেই সুবিধা নাই তাই কালকে সকালে আবার অফিস যাওয়ার কথা ভাবলেই মেজাজ গরম হচ্ছে ...
তিন দিনের উইকেন্ডে ঘুমানো  বাদে আর কি করা  যায় প্ল্যান করতে গিয়ে ভাবলাম কাছাকাছি কোথাও থেকে ঘুরে আসি ... কাছাকাছির মধ্যে আছে মন্ট্রিয়ল, কিন্তু পোলাপানের ফাইনাল এক্সামের সময় তাদের গিয়ে ডিস্টার্ব দেয়াটা ঘোরতর অন্যায়; লতাপাতা খালার বাসায়  ভাল খানাদানার একটা শক্ত মটিভেশন ছিল কিন্তু  সেই মোটিভেশনও আমার মত  আইলসাকে বিছানা ছাড়তে যথেষ্ট মোটিভেটেড না করায় তিনদিন নিজের গুহাতেই কাটিয়ে দিলাম ...
২ ...
টম ক্রুজের মুভি নিয়ে আমার আগ্রহ-অনাগ্রহ কোনটাই নাই ... জেরী ম্যাগুয়ের, রেইনম্যান, মিশন ইম্পসিবল টাইপ ক্রুজের কয়েকটা মুভি বেশ ভালো লেগেছে, আবার কিছু দেখে মনে হয়েছে ব্যাটাকে একটা আছাড় দেই [যেমনঃ এম আই টু আর টপ গান] ... তাই এইবার যখন দেখলাম ক্রুজের নতুন মুভি ভ্যালকারীর (valkyrie)ভাল প্রিন্ট পাওয়া যাচ্ছে তখন খুব বেশি আহলাদিত না হয়ে  নামালাম, দেখেও ফেললাম ... যারা জানেন না তাদের জন্য বলি, এই ছবিটা দ্বিতীয়  বিশ্বযুদ্ধের সময় নাজী বাহিনীর কিছু অফিসার মিলে হিটলারকে হত্যা করে একটা ক্যু করার চেষ্টা করে, সেটা নিয়ে বানানো ... দেখার পর প্রথম প্রতিক্রিয়া ছিল, কর্ণেল স্টাফেনবার্গের রোলে ক্রুজরে মানায় নাই, অনেক কমবয়সী লাগে (ক্রুজের বয়স কিন্তু একেবারে কম না) ... আর দ্বিতীয়ত, প্ল্যানটা অনেক বেশি সিনেমাটিক, বাস্তব এমন না হওয়ারই কথা ... কিন্তু এরপর উইকিতে কর্নেল স্টাফেনবার্গ লিখে সার্চ দিয়ে ভুল ভাঙলো ... উনিশশো চৌচল্লিশে হিটলারের বিরূদ্ধে ব্যর্থ অভ্যুত্থানের সময় স্টাফেনবার্গের বয়স ছিল সাইত্রিশ, আর প্ল্যানটা সিনেমায় যেমন দেখানো  হয়েছে তার সাথে  উইকির বর্ণনার কোন পার্থক্য দেখা যায় না ... সিনেমাটা এমন কোন উঁচুদরের মনে হয় নাই, তবে তার বদৌলতে কিছু জ্ঞানলাভ হইলো সেটা কম না, সেই অর্থে এটাকে শিক্ষামূলক মুভি বলা যেতে পারে 
৩ ...
আমি স্পোর্টস মুভির বিশাল পাংখা ... সেটা হিন্দী লগন বা চাক দে ইন্ডিয়া থেকে শুরু করে হলিউডের রিমেম্বার দ্য টাইটান্স, মিস্টেরী আলাস্কা, মিরাকল, উইম্বলডন, কোচ কার্টার, লিজেন্ড অভ ব্যগার ভ্যন্স কিংবা সিনডারেলা ম্যান যাই হোক না কেন ... এই স্পোর্টস মুভিগুলি সবসময় একটা ফর্মূলা মেনে চলে ... আন্ডারডগরা সবসময় জিতে [ব্যতিক্রম মিস্টেরী আলাস্কা, কোচ কার্টার], চরম জমজমাট খেলা হয়, শেষ মিনিটে হারতে হারতে দুর্বল দলটা জিতে  যায়, কোচরা সবসময় হয় বাইরে খুব কড়া ভেতরে খুব নরম; আর বেশিরভাগ সময় খেলা শুধু আর খেলা থাকে না, হয়ে যায় তার চেয়ে অনেক বেশি কিছু ... হয়তো একজন পরাজিত মানুষের আত্মপরিচয় ফিরে পাওয়ার লড়াই [চাক দে ইন্ডিয়া, ব্যাগার ভ্যন্স], কখনো সেটা  রেসিজমের বিপক্ষে প্রতিবাদ [রিমেম্বার দ্য টাইটান্স], কখনো শুধুই প্রেম [উইম্বলডন] আর কখনো একজন বা একদল মানুষের অস্তিত্বের লড়াই [লগন, সিন্ডারেলা ম্যান] ...
স্পোর্টস মুভি  নিয়ে এত কথা খরচ করার কারণ এই প্রথম বাংলায় একটা স্পোর্টস মুভি আসতে যাচ্ছে ... ফুটবল নিয়ে, নাম "জাগো" ... ব্যাকগ্রাউন্ড মিউজিক অর্ণবের এবং  সেই মিউজিক ডাউনলোডের জন্য খোঁজাখুজি করতে গিয়েই ট্রেলারটা পেয়ে গেলাম ইউটিউবে ... অর্ণবের মিউজিক নিয়ে আর নতুন করে কিছু বলার দরকার দেখি না, তবে ট্রেলারটা দেখে আমি মুগ্ধ ... অনেকদিন পর কোন বাংলা ছবির জন্য এত আগ্রহ নিয়ে বসে আছি,দেখা যাক হতাশ করে কিনাঃ

গানগুলি এখান থেকে নামানো যাবে ...
৪ ...
সপ্তা দুয়েক আগে হাড় কাঁপানো শীতের দিনগুলি যখন প্রায় শেষ তখন মন্ট্রিয়ল থেকে মহেশ ও তার দলবল এক  দিনের ঝটিকা সফরে অটোয়া আসলো ... মহেশের মনে হয় আশা ছিল আমি তাদের ট্যু গাইড হিসেবে ভালো কাজ করতে পারবো, কিন্তু বেচারার কোন ধারণা নাই আমি কতবড় অলস, বাসা-অফিসের বাইরে আমি ঠ্যাকায় না পড়লে পা রাখি না ... কাজেই কি আর করা, কোন গাইড ছাড়াই আমরা ঘুরে ঘুরে পার্লামেন্ট হিল আর অটোয়া রিভার দেখলাম ... ছবিগুলি দুই সপ্তা ক্যামেরার মেমরি কার্ডে গড়াগড়ি খাচ্ছিল, এই সপ্তায় মানুষ করলাম ...
এই হচ্ছে কানাডিয়ান পার্লামেন্ট, আমাদেরটা এর চেয়ে কত  বেশি সুন্দর, খালি ভেতরে একপাল গরু-ছাগল কাইজ্জা করে এইটাই দুঃখ ...

পার্লামেন্ট হীলের পাশ দিয়ে একটু এগিয়ে গেলে অটোয়া রিভার ... শীতে পুরা নদী জমে বরফ হয়ে  গিয়েছিল  এখন সেই বরফ গলে নাই পুরাপুরিঃ

তবে গলা শুরু হয়েছে সেটা কাছে গেলে বোঝা যায়ঃ

পার্লামেন্টের সামনে ঘাসে বসে আড্ডা দেয়া মানুষজনঃ

শিখা অনির্বাণ, আর ফুল ফ্যামিলিঃ

কি ক্যাপশন দেয়া যায়? আগুনের পরশমনি ছোঁয়াও প্রাণে?

পার্লামেন্টের সামনে নাচুনে বালিকারা 

অনেকদিন পর খুব চমতকার রোদ ছিল সেদিনঃ

৫ ...
গত সপ্তায় একটা মেইলের আশায় ছিলাম, বিষ্যুদবার দেরি করে অফিস থেকে বের হওয়ার সময় শেষবার আউটলুক চেক করে নো নিউ মেইল দেখে ওয়ার্কস্টেশন লক করলাম ... প্ল্যান এ কাজ করলো না, এইবার প্ল্যান বি ... দ্য প্রবলেম ইজ, দেয়ার ইজ নো প্ল্যান বি ...
৬ ...
ফেইসবুকে নতুন একটা গান পেলাম, কয়েকদিন ধরে খালি এটাই শুনছি ... সময় থাকলে শুনে দেখেনঃ


