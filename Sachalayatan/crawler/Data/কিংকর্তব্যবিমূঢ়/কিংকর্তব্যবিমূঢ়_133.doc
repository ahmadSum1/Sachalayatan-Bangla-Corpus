পদার্পণ ...



অবশেষে সচলায়তনে পা রাখলাম ...
চোখ রেখেছিলাম যেদিন পাবলিকলি ইউআরএলটা প্রকাশ করা হল সেদিন থেকেই ... প্রথমে বাইরে থেকে উঁকিঝুঁকি মেরেছি, দেখে মুগ্ধ হয়েছি সচলায়তনের ঐশ্বর্য ... কমেন্ট দেখতে না পেয়ে মন খারাপ করেছি ... রেজিস্ট্রেশনের কঠিন নিয়ম কানুন দেখে ধাক্কা খেয়েছি ...আর মাঝে যখন দুয়েকদিনের জন্য জানালার পর্দা টেনে আমজনতার উঁকিঝুঁকি মারাও বন্ধ করে দেয়া হল তখন হয়েছি বিস্মিত ...খানিকটা ক্ষুদ্ধও ...
আশা করেছিলাম এই জরুরী অবস্থা আসলে ক্ষণস্থায়ী  ...খুব শিগগিরই পা ফেলতে পারব প্রিয় ব্লগারদের বৈঠকখানায় ...কিন্তু অপেক্ষার প্রহর ক্রমশ ক্লান্তিকর হয়ে যাচ্ছে বলে অবশেষে আশ্রয় নিতে হল ইনভাইটেশন নামের বিশেষ পাসের ...
অসংখ্য ধন্যবাদ কুংফু ভাইকে এত দ্রুত আমাকে সচল করার জন্য ...
তার চেয়েও অনেক বেশি ধন্যবাদ অরূপ ভাই আর   এসএমমামু (ভাই লাগালাম না, মামু হয়েই থাকেন, মামুর বাড়ির আবদার করতে সুবিধা হবে )সহ অন্যান্য ডেভেলপার ও প্ল্যানারদের (কুংফু ভাই এই ধন্যবাদেরও ভাগ পাবেন) ... যাদের নিরলস পরিশ্রমে এত চমতকার একটা প্ল্যাটফর্ম পেলাম আমরা ...
আর তার চেয়েও বেশি কৃতজ্ঞতা জানাই সামহোয়ারইনের স্বপ্নদ্রষ্টাদের ... সামহোয়ারিন যদি না থাকতো তাহলে আমার মত পরীক্ষার খাতায় রচনা ছাড়া আর এক কলমও না লেখা একটা ছেলে এভাবে সবার সামনে নিজের ছাইপাশ তুলে ধরার সাহস পেত না ...
সামহোয়ারিনকে একসময় নিজের করে ভাবতাম ...এখন আর ভাবতে পারি না ...সেই তুলনায় সচলায়তনকে মনে হয় অনেক বেশি আপন ... অনেক বেশি কাছের ... সেই অধিকার থেকেই একটা কথা বলি, সচলায়তনের এই কাটাতারের বেড়া যত তাড়াতাড়ি পারেন উঠিয়ে নিন ... আমার মত আরও অনেকেই আছেন যাদের পড়তে পড়তে হঠাতই একদিন কীবোর্ডে চাপ দেয়ার শখ হয় ... সচলায়তনের এই কঠিন ইমিগ্রেশনের দেয়াল ভেদ করতে গিয়ে সেই শখ মরে গেলে তাকে ঠিক দোষ দেয়া যায় না ...
আমি ব্যক্তিগতভাবে মনে করি একটা মানুষের লেখা দিয়েই তার সত্যিকারের জাজমেন্ট হওয়া উচিত ... যদি তার কার্যকলাপ এই সাইটের মূল চেতনার বিপক্ষে যায় তাহলে তার বিরূদ্ধে ব্যবস্থা নেয়ার সুযোগ তো খোলা রইলোই ...
যা স্বপ্ন আমি সামহোয়ারিনকে নিয়ে দেখতাম সে স্বপ্নের দেশে আমাকে পৌছে দিক সচলায়তন, এতটুকুই প্রত্যাশা ...  

