প্রবাস থেকে ০১৭ ...



তিনটা ভালো খবর ... ফলাফল, মন ভালো ...
প্রথমটা হচ্ছে, আমার প্রফেসর দুই সপ্তার জন্য কোরিয়া গেছেন ... যদিও যাওয়ার আগে পই পই করে বলে গেছেন নেক্সট দুই সপ্তা আমাদের টার্গেট কি আর যেকোন সমস্যায় তাকে কিভাবে অনলাইনে পাওয়া যাবে, আমাদের ফূর্তি তাতে বিন্দুমাত্র কমছে না ...
দ্বিতীয়টা হচ্ছে, আজকে দুপুরে ঘুম ভাঙ্গার পর সোপকাস্ট গুতাতে গুতাতে হঠাৎ একটা চাইনিজ চ্যানেল (সাঙহাই জিস্পোর্টস) পেয়ে গেলাম যেটায় চ্যাম্পিয়ন্স লীগের সেমিফাইনাল লাইভ দেখা যাচ্ছে ... চাইনিজ কমেন্টেটরদের চুংচাং ভুংভাং অগ্রাহ্য করে মহা উৎসাহে লিভারপুল-চেলসি ম্যাচ দেখে ফেললাম ... দেশ ছাড়ার পর এই প্রথম লাইভ খেলা দেখা গেল ...
লিভারপুল চেলসি কোনটাই আমার পছন্দের দল না ... কিন্তু একই কায়দায় কালকে বার্সেলোনা-ম্যান ইউ ম্যাচ দেখা যাবে এই সম্ভাবনায় আমি পুলকিত ...
বার্সেলোনার ওয়েবসাইট বলছে বছরে পঞ্চাশ ইউরো দিলে ক্লাবের সমস্ত ম্যাচ লাইভ এন্ড রেকর্ডেড অনলাইনে দেখা যাবে ... যতদিন বছরের শুরুতে বিনাদ্বিধায় পঞ্চাশ ইউরো দেয়ার সামর্থ্য না হচ্ছে ততদিন সোপকাস্টই ভরসা ...
তৃতীয়টা বেশ বড় খবর ...
ইমিগ্রেশন কানাডার ওয়েবসাইট অনুসারে, কানাডার ইমিগ্রেশন পলিসিতে একটা বিশাল পরিবর্তন এসেছে ... অধিক হারে বিদেশী ছাত্র আকর্ষণ আর পড়ালেখা শেষে সেই ছাত্রদের ধরে রাখার লক্ষ্যে কানাডিয়ান গভর্নমেন্ট এখন থেকে নিয়ম করেছেঃ
১) মাস্টার্স বা পিএইচডি শেষ করার পর এখন থেকে বিদেশী ছাত্ররা তিন বছরের ওয়ার্ক পারমিট পাবে ... (আগে এটা ছিল এক বা দুই বছর ...)
২) ওয়ার্ক পারমিট পাবার জন্য হাতে কোন জব অফার থাকতে হবে না ... (আগের নিয়মে, আগে জব অফার ম্যানেজ করতে হত, তারপরে সেই কোম্পানী স্পনসর করলে ওয়ার্ক পারমিট ... এটায় সমস্যা ছিল যে ওয়ার্ক পারমিট ছাড়া অনেক কোম্পানী নিয়োগ দিতে চাইতো না, আর স্পনসরশীপের ভেজালেও যেতে চাইতো না, তাই জব ম্যানেজ করা খুব কঠিন ছিল ... নতুন নিয়ম দুই পক্ষেরই ঝামেলা কমাবে ...)
৩) যে ফিল্ডে পড়াশোনা, সেই ফিল্ডেই কাজ করতে হবে এমন বাধ্যবাধকতা আর নাই ... যে কেউ যেকোন জায়গায় কাজ করতে পারবে ...
সহজ ভাষায়, ডিগ্রি পাওয়ার পরে আবেদন করলেই আরো তিন বছর সময় দেয়া হচ্ছে ভাগ্য গড়ার জন্য ... 
গতকাল সন্ধ্যায় এই খবর প্রচার হওয়ার পর থেকেই কানাডার বিদেশী ছাত্ররা বিপুল উল্লসিত ... আমার যদিও পাস করতে বহু দেরি তারপরেও তাদের উল্লাসে ভাগ বসাচ্ছি ...

