প্রবাস থেকে ০১৮ ...



১ ...
গড়িয়ে গড়িয়ে কাটছে দিনগুলি ...
প্রফেসর নাই, কিন্তু তার সেট করে দেয়া টার্গেট নাকের সামনে ঝুলছে ... সেই টার্গেটের দিকে একেকবার চোখ পড়ে, ডেডলাইনটা দেখি, কম্পুর কোনায় মাউস পয়েন্টারটা নিয়ে আজকের তারিখটা দেখি, ফোঁস করে দীর্ঘশ্বাস ফেলি, গাল চুলকাই, হাই তুলি, টীনিওএস টিউটোরিয়ালে চোখ বুলাতে গিয়েও শেষ মূহুর্তে কক্ষচ্যুত হয়ে ফেসবুক নাহলে সচল নাহলে ইউটিউব নাহলে অন্য কোথাও চলে যাই ...
পড়ালেখার অবস্থা বড়ই করুণ ... নিজের সম্পর্কে বেশ উচ্চ ধারণা ছিল, আমি মাত্রাতিরিক্ত অলস (অথবা আরামপ্রিয়  ) এবং সিরিয়াস ফাঁকিবাজ হলেও একেবারে গোবরমাথা না, প্রোগ্রামিং রিলেটেড কোনকিছু বুঝতে পারবো না এত দুর্দিন কখনো আসেনি, আসবেও না ... সেই বিশ্বাস টলিয়ে দিচ্ছে টীনিওএস নামের এই বিখাউজ জিনিসটা ... গত এক সপ্তা ধরে এই জিনিসের টীউটোরিয়াল আর ছোট ছোট সেন্সর নোড নিয়ে ঝিমাচ্ছি, অগ্রগতি যেটুকু সেটা প্রফেসরকে দেখালে ফান্ড বন্ধ করে দেয়ার ভালো চান্স আছে ...
প্রতিদিন ভাবি, আজকে কিছু একটা হেস্তনেস্ত করেই ছাড়ব ... আবার টার্গেট দেখি, ডেডলাইন দেখি, কম্পুর কোনায় মাউস পয়েন্টার নিয়ে তারিখ দেখি, তারপরে এজ ইউজুয়াল ...
ইন্টারনেট খুবই ভালো জিনিস যদি সেটা বাংলাদেশের বাইরে হয় ... কিন্তু এই ভালো জিনিসটার কবল থেকে বের হওয়ার জন্য একটা বড়সড় ফাইট দিতে হবে মনে হচ্ছে ... প্রতিদিন বিশাল একটা সময় পানিতে পড়ে ইয়াহু আর ফেইসবুক চ্যাট করে, আর সচল সহ একশটা ওয়েবসাইটে ঘুরাঘুরি করে ...
হবে না, এইভাবে হবে না ...
২ ...
ফেইসবুক টীম গত কিছুদিন ধরে তুমুল ব্যস্ত সেটা বোঝা যাচ্ছে ... কিছুদিন আগে আসলো কাস্টোমাইজ সিকিউরিটি অপশন্স ... খুবই কাজের একটা জিনিস, এটা আসতে এত দেরি হল কেন সেটাই বুঝলাম না ... নিজের জন্য পাঁচটা সিকিউরিটি লেভেল সেট করলাম, তারপর বন্ধুদের প্রায়োরিটী অনুযায়ী একেক লেভেলে ফেলা শুরু করলাম ... একটু পরেই টের পেলাম বন্ধুর লিস্ট বাড়তে বাড়তে একশ সত্তুর ছাড়িয়ে গেছে, এত মানুষকে একজন একজন করে আলাদা আলাদা গ্রুপে ফেলা সোজা কথা না ... আমি পরিচিত মানুষ ছাড়া কাউকে এড করি না, যাদেরকে চিনি না তাদের আগে মেসেজ পাঠিয়ে নিশ্চিত হই একে আসলেই চিনি না, তারপর সোজা ইগনোর ... এত বাছাবাছির পরেও পোনে দুইশ মানুষ যখন আমাকে বন্ধু হিসেবে দাবি করে তখন ভাবতে বসতে হয় আমি এত সামাজিক কবে থেকে হলাম ..
এই এড করা নিয়েও উদ্ভট সব ব্যাপার হয় ... কিছুদিন আগে দেখি হাসিখুশি চেহারার এক ছেলে ফ্রেন্ড রিকোয়েস্ট পাঠিয়েছে ... পোলার প্রোফাইল বা খোমা দেখে মনে হল না একে কখনো দেখেছি ... তাও ঝুঁকি নিয়ে লাভ নাই, মেসেজ দিলাম "তোমারে কেম্নে চিনি?" ... দশ মিনিটের মাথায় দেখি উত্তর হাজির, "চিনেন না তাতে কি? আজকাল কি কাউকে চেনা লাগে নাকি? সোসাল নেটওয়ার্কিং সাইটের আসল স্পিরিটই তো অজানা-অচেনা মানুষের সাথে চেনা-পরিচয় হওয়ায় ... আপনি আমাকে চিনবেন আমিও আপনাকে চিনবো ..."
পাল্টা মেসেজ দিলাম, "দূরে গিয়া মর ...", তারপর সোজা ইগনোর ...
দুয়েকদিন আগে দেখলাম এক মেয়েবন্ধু (গার্লফ্রেন্ড না কিন্তু, যদিও মোহাম্মদ প্রথম আলো লেখে "সাইফ তার মেয়েবন্ধু কারিনা সম্পর্কে বলেছেন ব্লা ব্লা ... ") তার স্ট্যাটাস মেসেজ লাগিয়ে রেখেছে "টায়ার্ড টু গেট সো মেনি ফ্রেন্ড রিকোয়েস্টস" ... আমি বল্লাম, আরে ডরাও কেন, সোজা ইগনোর মারতে থাকো ... জবাব আসলো, দিনে চল্লিশটা করে ইগনোর মারতেও তো কষ্ট লাগে, মাইনষের আর খায়ে কাজ নাই বলোতো? ...
তবে এইসব অযাচিত ফ্রেন্ড রিকোয়েস্ট আর ধুনপুন এপ্লিকেশনের ইনভাইটেশনগুলিকে সযত্নে অগ্রাহ্য করতে পারলে ফেইসবুক খুব চমৎকার একটা জিনিস ... মেসেঞ্জার লিস্টে কত মানুষকেই তো এড করা থাকে, কয়জনের সাথে কথা হয়? রাতদিন ইনভিজিবল হয়ে বসে থাকি যাতে কেউ নক না করে আর করলেও চুপ করে থেকে আমি নাই বুঝিয়ে দেয়া যায় ... কিন্তু ফেইসবুকে যখন দেখি লাল্লু মিয়া হ্যাজ এডেড নিউ পিকচার্স কিংবা বাতাসী বেগম আপডেটেড হার স্ট্যাটাস ফ্রম সিংগল টু এঙ্গেজড অথবা মদন কুমার সেইজ "আমার মন খারাপ" তখন হঠাৎ মনে হয় মানুষগুলি আর দূরে নাই ... জিপিতে ফেলে আসা হাসিখুশি আপুটা, ফেয়ারওয়েলের দিন ভালো ভালো কথা বলার সময় যে বলেছিল "ফাহিমের সম্পর্কে আর কি বলবো, ও তো আমার ছোটভাই", কিংবা ক্লাস এইটের পরে আর কখনো দেখা না হওয়া নাদুসনুদুস ভালোমানুষ ছেলেটা যে এখন টাই লাগানো এইচেসবিসির এক্সিকিউটিভ, কিংবা চার বছর আগের কোন এক শীতের শেষে সেন্টমার্টিন যাওয়ার সময় নাফ নদীর উপর পরিচয় হওয়া তুমুল আড্ডাবাজ অস্ট্রেলিয়া প্রবাসী ছেলেটা, এদের কারো সাথেই হয়তো জীবনে আর দেখা হবে না ... কিন্তু তারপরেও ফেইসবুক আছে বলেই বলতে পারি, "আরে ওর সাথে যোগাযোগ থাকবে না ক্যান? প্রতিদিনই তো ফেইসবুকে দেখি, এতদিনে প্রেমে পড়ছে দ্যাখ অবস্থা ..."   
মাঝে মাঝে আরো চমৎকার কিছু ব্যাপার ঘটে ... যেমন বাংলাদেশ নেটওয়ার্কে ঘুরতে ঘুরতে (বাংলাদেশের মেয়েরা কেন জানি প্রোফাইলের প্রাইভেসি নিয়ে সচেতন না, বেশিরভাগেরই প্রোফাইলে কোন ভেজাল ছাড়াই ঢুকে সব উল্টেপাল্টে দেখে আসা যায়, এটা কি বাঙ্গালি মেয়েদের প্রযুক্তিবিমূখতা নাকি অন্য কিছু?) হঠাৎ একটা বড় বড় চোখ কোঁকড়া চুলের মেয়েকে দেখে কেমন জানি চেনা চেনা লাগে ... নাম মিলিয়ে দেখি, ভালো নামটা কি ছিল এতদিন পরে আর মনে করতে পারি না ... চিন্তা করি, আসলেই কি সে? ... শেষমেষ যা আছে কপালে ভেবে মেসেজ পাঠাই, তুমি কি নাইন্টিন নাইন্টিতে অমুক জায়গায় থাকতা? উত্তর "না" হইলে  জাস্ট ইগনোর কর ...  দুই দিন পরে দেখি মেসেজ আসে "আর ইউ রিয়েলি দ্যাট ফাহিম হু ইউজড টু বি মাই নেক্সট ডোর নেইবার? আই কান্ট বিলিভ, ইট ওয়াজ সো লং এগো " ...
যারা ফেইসবুক দুই চোখে দেখতে পারে না আমি তাদের এই গল্পটা বলি, যারা আমার গোল্ডফীস টাইপ মেমোরি নিয়ে হাসাহাসি করে তাদেরও ... আজকেও একজনকে মেসেঞ্জারে বলছিলাম, সে শোনার পরে বললো, হুম বুঝছি ... বল্লাম, কি বুঝছো? ... জবাব আসলো, এই মেয়েটাই তোমার গার্লফ্রেন্ড তাই না? ... আমি হাসতে হাসতে শেষ, পুরা তো বাংলা সিনেমা বানিয়ে দিল ...
নতুন অপশন এসেছে, ফেইসবুক চ্যাট ... আর ইয়াহু ইউজ করা লাগবে না ... ফেইসবুকেই সরাসরি কথা বলা যাবে ... পাবলিক দেখি ধুমায়ে ব্যবহার করছে এই নতুন খেলনা, আমিও ... কিন্তু তাও কেন জানি ভালো লাগছে না ... কেন জানি মনে হচ্ছে এই জিনিসটা ঠিক ফেইসবুকের সাথে যায় না, মেসেজ আর ওয়াল আর নিউজ ফীডই যথেষ্ট ছিল ... জানি ইল্লজিক্যাল কথা হয়ে গেল, ভালো না লাগলে ব্যবহার না করলেই হয় ... কিন্তু তারপরেও কেমন জানি লাগে ...
বুড়া হয়ে যাচ্ছি মনে হয় ...
৩ ...
আরও অনেককিছু লেখার ইচ্ছা ছিল কিন্তু আর ভাল্লাগছে না ... হয়তো নেক্সট কিস্তিতে লিখব ... কিংবা কে জানে লিখব না হয়তো ... একজীবনে কতকিছুই তো করা হয় না ...

