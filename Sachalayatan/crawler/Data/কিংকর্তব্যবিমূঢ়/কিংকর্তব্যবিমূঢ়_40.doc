প্রবাস থেকে ০২৮ ...



১ ...
অস্থির একটা সময় যাচ্ছে ... সারাদিন ক্লাস, রিসার্চের কাজ, ভবিষ্যত নিয়ে অনিশ্চয়তা, দম বন্ধ হয়ে আসে মাঝে মাঝে ... মাঝে মাঝে ইচ্ছা করে সবকিছুর মুখে লাথি মেরে দেশের ছেলে দেশে ফেরত যাই, বালের বিদেশ বহুত দেখা হইছে ... যা যা ইচ্ছা করে সব যদি করা যেতো তাহলে তো হতোই ...
আজকে জোর করে সবকিছু থেকে ছুটি নিলাম ... অনেকগুলি কাজ পেন্ডিং হয়ে আছে কিন্তু আজকে আমি কিছু করবো না ... আজকে আমি মুভি দেখবো, ফেসবুকে নতুন এলবাম বানাবো, মানুষজনের ছবিতে কমেন্ট দিব, যারে যারে অনলাইনে পাব গুতায়ে চ্যাট করবো, পেন্ডিং সব ব্লগ পড়বো, বউকে ফোন দিয়ে ঘুম ভাঙাবো, সারারাত পার করে ভোরবেলা ঘুমাতে যাব ... এক রাতের জন্য আমি স্বাধীন হব ...
রিসার্চের কাজ শুরু করেছিলাম বেশ আগেভাগেই, ইম্পলিমেন্টেশন ফেজে এসে দেখলাম কিছু কিছু জিনিস যেভাবে ভেবেছিলাম সেভাবে কাজ করবে না, মেজর মডিফিকেশন লাগবে ... প্রফেসরকে দেখানোর পর সে গাল চুলকাতে চুলকাতে বলে, ব্যাপার্না, এটলিস্ট নাও উই নো দিস ডাজেন্ট ওয়ার্ক ... আমার ইচ্ছা করে ব্যাটারে ঘুষি দেই, যত চাই তাড়াতাড়ি কাজ শেষ করতে তত নতুন নতুন যন্ত্রণা ...
ঈদ গেল একটা, সাতসকালে উঠে নামাজে গেলাম, তারপরেই শেষ ... সারাদিন ক্লাস ... মহাপরিকল্পনা ছিল রান্নাবান্না করবো, ইয়াহু মেসেঞ্জারে রেসিপি টেসিপি ম্যানেজ করে ফেলেছিলাম, দুপুরের পরে অপ্রত্যাশিত কিছু ব্যপারে মেজাজ খারাপ হয়ে গেল ... বদ্ধ অফিসরুমে চুপচাপ কাটিয়ে দিলাম সারাদিন ...
২ ...
জন্মদিনও গেল ... আমার কোন জন্মদিনেই কেক কেটে উৎসব করা হয় নাই [গতবার অফিসে একটা চান্স ছিল কিন্তু জন্মদিন ঈদের ছুটির মাঝখানে পড়ায় বেঁচে গিয়েছিলাম], কিন্তু এইবারের মত একা একাও করা লাগে নাই ... ফেসবুকে মেসেজের সংখ্যা অনেক বেড়েছে, সেটা বেশি বেশি মানুষের ফেসবুকে জয়েন করার সাইডইফেক্ট হিসেবে সহজেই ব্যাখ্যা করা যায় কিন্তু তাও ভাবতে ভালো লাগে যে আমি একা না ... সচলে একটা পোস্ট আশা করিনি বললে ভুল বলা হবে তবে সেটা লীলেন ভাইয়ের কাছ থেকে আসবে ভাবি নাই (ধন্যবাদ বস)... সেই পোস্ট এবং কমেন্টগুলি দেখে ভালো লাগলো, সেই সাথে বারবার মনে পড়তে লাগলো একজন মানুষ আর কোনদিন শুভেচ্ছা জানাবেন না ...
আমার বড়মামা থাকেন ড্যালাসে ... মাঝেমাঝেই ফোনে কথা হয়, প্রতিবারই বলেন পারলে একবার ইউএস ঘুরে যেও, কতদিন দেখি না তোমাদের ... মনে মনে ভাবতাম যদি কোনদিন সুযোগ হয় ড্যালাস যাওয়ার, জুবায়ের ভাইয়ের সাথে অবশ্যই দেখা  করে আসবো ... কৃতজ্ঞতার যে কথাগুলি কোনদিন বলা হয়নি সামনাসামনিই নাহয় বলে আসবো সেগুলি ... ড্যালাস হয়তো কোন একদিন যাওয়া হবে, জুবায়ের ভাইকে কথাগুলি আর বলা হবে না ...
৩ ...
এখানে ঋতুপরিবর্তন চোখে পড়ার মত দ্রুত ...সতেজ সবুজ পাতাভরা গাছগুলি দেখতে দেখতে হলুদ থেকে লাল হয়ে ঝরে পড়ে যাচ্ছে ... হাঁটার সময় পায়ের নিচে ঝরা পাতা মচ মচ শব্দ করে ... সামারের প্রখর রোদে হারিয়ে  যাওয়া ড্যন্ডেলিয়নের ঝাড় অল্প কদিনের জন্য মাথা তুলেই আবার বিদায় নেয় ... সকালে ক্যম্পাসে যাওয়ার সময় চোখে পড়ে ঘাসের ডগায় শিশিরকণা ... বাড়িওলির হীটিং চালু করার নোটিস আসার আগেই টের পাওয়া যায় তাপমাত্রার ক্রমপতন ...
ছবি তোলার সময় পাই না, সারাদিন অফিসের ঘুপচি ঘরেই কাটে, তাও আজকে আগে বের হওয়ার সুযোগে কিছু শট নিলাম ... খেলনা অটোমেটিক ক্যামেরা দিয়ে ফটোগ্রাফী হয় না, তবে সময়টাকে ধরে রাখা যায় ...









কদিন আগেও পোকামাকড়ের জ্বালায় জানালার নেট লাগিয়ে রাখতে হত সারাক্ষণ, হঠাৎ করে কিছুদিন হল সেসব গায়েব ... দুদিন আগে রাত এগারোটার দিকে ক্যম্পাস থেকে ফিরছিলাম, হঠাত খেয়াল করলাম ঝরা পাতার মচমচ শব্দ ছাড়া কোথাও কোন আওয়াজ নেই ... একটা ঝিঝি পোকার আওয়াজও না ... মুহম্মদ জাফর ইকবালের অসাধারণ একটা ভৌতিক গল্প আছে "সুতোরন্তু", সেটার কথা মনে পড়লো হঠাৎ ...
৪ ...
সময় পেয়ে ইউটিউব থেকে একটা মুভি দেখে ফেললাম, Rock On ...
মুভি দেখি না বেশ কিছুদিন হয়, আর হিন্দী তো দেখাই হয় না ... এইটা দেখলাম তার একটা কারণ ফারহান আকতার, আরেকটা কারণ এক ফ্রেন্ডের রেকমেন্ডেশন, আর সবচে বড় কারণ কোন যন্ত্রণা ছাড়াই ইউটিউবে পুরা মুভিটা পেয়ে যাওয়া ...
মুভিটার বেসিক থীম দিল চাহতা হ্যায় টাইপ ... চার বন্ধুর বন্ধুত্ব, বিচ্ছেদ, আবার দশ বছর পর রিইউনিয়ন ... ওয়েল মেইড মুভি, কাহিনীটা ভালো, হিন্দী মুভিসুলভ দুর্বলতা থেকে অনেকখানি মুক্ত, আরো ভালো হতে পারতো হয়তো কিন্তু তারপরেও  বলা যায় অনেক অনেকদিন পর চমৎকার একটা হিন্দী ছবি দেখলাম ... [হিন্দি বুঝতে পারলে এই লিংক থেকে দেখে নিতে পারেন, ক্যামেরা প্রিন্ট, তবে সাউন্ড ভালো ...]
দেখে অবশ্য মন খারাপ হল খানিকটা, হওয়াটাই স্বাভাবিক ... জীবনের সবচে চমৎকার সময়গুলি কাটিয়ে আসলাম যাদের সাথে সেই সাব্বির আজকে কানাডার অন্যপ্রান্ত এলবার্টায় ঘাড় গুজে রিসার্চ করে, টিকিটিকির ল্যাজ ইংল্যন্ডে বসে ব্লগ লেখে, শাকিল অস্ট্রেলিয়ায় বসে ফেসবুক মেসেজ দেয়, লেকচারার বিজয় দেশে বসে চকচকা সিভি নিয়ে মেইল করে প্রফেসরদের আর বিবাহিত পারভেজ দেশে বসে কামলা দেয় আর হাহুতাশ করে ... ছয়জনের গ্রুপটা কোনদিন আর একসাথে হবে না ...
৫ ...








     Get this widget 
|
     Track details  
|
         eSnips Social DNA    






