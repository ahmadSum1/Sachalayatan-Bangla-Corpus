প্রবাস থেকে ০৫৭ : মন্ট্রিয়ল ...




ঘোরাঘুরির জন্য আম্রিকা যতটা ভালো কানাডা ততটাই খারাপ ... প্রথম কথা দেশটা হাতির মত বড়, তার খুব অল্প কিছু জায়গাতেই মানুষ থাকে, এক শহর থেকে আরেক শহরে যেতে দিন পার হয়ে যায়; দ্বিতীয় কথা, দেশটার সাংস্কৃতিক এবং ভূ-প্রাকৃতিক বৈচিত্র্য খুব কম, পুরা অন্টারিওর এই মাথা থেকে ঐ মাথায় গেলেও তেমন কোন পার্থক্য চোখে পড়ে না; তৃতীয় কথা, দেশটা বলতে গেলে ইমিগ্র্যান্টদের হাতেই তৈরি, তেমন কোন সমৃদ্ধ ইতিহাস বা ঐতিহাসিক জায়গা-টায়গাও নাই দেখার মত ... আর সব কথার শেষ কথা, আমি মারাত্মক অলস প্রজাতির মানুষ, উইকেন্ডে ঘুমানো ছাড়া আর কিছু করতে মঞ্চায়না ...
তবে অটোয়া আসার পর দেখলাম মন্ট্রিয়ল সম্পর্কে উপরের কথাগুলি বিশেষ খাটে না ... মন্ট্রিয়ল যেতে বাসে মাত্র দুই ঘন্টা লাগে; মন্ট্রিয়ল শহরটা মোটেও বৈচিত্র্যহীন না, বিশেষ করে সামারে একটার পর একটা ফেস্টিভ্যাল লেগেই থাকে; আর পুরা কানাডায় সবচে রিচ কালচারাল হেরিটেজ মনে হয় মন্ট্রিয়লেরই; তাই আলস্যকে জয় করে এক শুক্রবার গ্রেহাউন্ডে চেপে বসলাম ...
মন্ট্রিয়লে আমার গাইড হচ্ছে ভার্সিটির পুরানা বন্ধুরা, দেখা গেল মক্কার মানুষ যেমন হজ্জ্ব পায়না তেমন তারাও আসলে ম্যাকগিল-কনকর্ডিয়া আর তার আশেপাশের দুইচারটা রাস্তা ছাড়া বিশেষ কিছু চিনে-টিনে না ... যাই হোক, যার কিছু নাই তার আল্লা আছে, গুগোলও আছে; কাজেই একটু গুগোল-টুগোল মারার পর [প্লাস কিছু সত্যিকারের জ্ঞানী পোলাপান খুঁজে পাওয়ার পর] জানা গেল যে এফ-ওয়ান ট্যুর এক মাস আগেই শেষ, জ্যাজ কম্পিটিশন [যেটায়  আমাদের কারোরই বিশেষ আগ্রহ নাই] সেটাও শেষ, ইন্টারন্যাশনাল ফ্যাশন উইক এক সপ্তা পর; আপাতত হাতে আছে জাস্ট ফর লাফ ফেস্টিভ্যাল আর ইন্টারন্যাশনাল ফায়ারওয়ার্কস কম্পিটিশন, প্রতি সপ্তায় যেখানে এক একটা দেশের প্রতিনিধিরা পারফর্ম করে, এই সপ্তাহের বন্ধু কানাডা ...
তো ঠিক হইলো বিকালের দিকে সেন্ট ক্যাথরিন ধরে খানিকক্ষণ হাঁটাহাটি করে বালিকা দেখার পর ফেস্টিভ্যাল দেখতে যাওয়া হবে, রাত দশটার আগেই ভাগতে হবে কারণ তখন নদীর পাড়ে ফায়ারওয়ার্ক্স শুরু হবে যেটা না দেখলে নাকি  জীবনই বৃথা ... ভালো জিনিস হচ্ছে ফেস্টিভ্যাল বা ফায়ারওয়ার্ক্স কোনটা দেখতেই পয়সা লাগে না ...
তার আগে সকালে যেহেতু সময় আছে কাজেই বন্ধুরা ধরে নিয়ে গেল নদী দেখতে ... সেন্ট লরেন্স নদী আগেরবারেই দেখা, আবার দেখার কি আছে বুঝলাম না; কিন্তু পোলাপান অভয় দিল এই জায়গাটা সুন্দর আছে, দেখলে ঠকবো না, তাই বের হলাম ...
মন্ট্রিয়লের পাবলিক ট্রানজিট দুর্দান্ত, মেট্রো থাকায় যেকোন শহরের যেকোন জায়গায় চলে যাওয়া যায় খুব কম সময়ে, তাই বিশেষ ভেজাল ছাড়াই পৌছে গেলাম ... গিয়ে বুঝলাম পোলাপান ভুল বলে নাই, জায়গাটা আসলেই সুন্দর ... জায়গাটার বিশেষত্ব হচ্ছে এই জায়গাটায় সেন্ট লরেন্স নদী খুবই অগভীর এবং খরস্রোতা, সেই খরস্রোতা নদীতে লোকজন ড়্যাফটিং করে; আবার তার পাশেই কিছু জায়গা আছে যেখানে কোন স্রোত-টোত নাই, সেখানে আবার পানিতে নেমে ডুবে থাকা যায়, কেউ কেউ মাছ ধরার চেষ্টাও করে দেখলাম ... যাই হোক, বেশি কথা না বলে বরং ছবি দেখি ...
সেন্ট লরেন্স নদী, রংটা অবশ্য কৃত্রিমভাবে বাড়ানো, মেঘলা আকাশ পছন্দ হচ্ছিল না ...
 
নদীর পাড়ে বিভিন্ন রকম ফুল-টুল ছিল ...

কিছু ভাগ্যবান মানুষ ছিল ...

বাবার পাশে দাঁড়িয়ে মাছ ধরা বালকেরা ছিল ...

এই আয়েশী দলটাকে দেখে আফসোস হচ্ছিল কেন পানিতে নামার কাপড়-চোপড় নিয়ে আসি নাই ...

নদীর তীর ভর্তি ছিল এই নাম না জানা টমেটো মার্কা ফলটায়, ফেসবুকে ছবি দেখে একজন বললো এগুলো নাকি বুনো গোলাপের ফল ...

যাই হোক, নদী-ফুল-পাখি সব দেখার পর আমরা গেলাম শহর দেখতে ... সেন্ট ক্যাথরিনের এক মাথা থেকে আরেক মাথায় হাঁটার সময় নানা রঙের বালিকা দেখলাম, তবে সেইসব ছবি দেয়া সুশীল কাজ হবে না বিধায় কিছু  দালান-কোঠার ছবি  দিয়ে আপাতত কাজ চালানো হইলো ...






অনেক আজে-বাজে জিনিসেরও প্রলোভন ছিল, আমরা ভালো ছেলে বলে সেদিকে তাকাই নাই ...

তবে নতুন শহর দেখা মানে আসলে শহরের মানুষ দেখা, আর সেই কাজে আমার কখনোই ক্লান্তি নাই ... এইবার তাই মেট্রো স্টেশন, সেন্ট ক্যাথরিন আর জাস্ট ফর লাফ ফেস্টিভ্যালে তোলা কিছু ছবি; বড়, মাঝারি এবং ছোট মানুষদের ...
মেট্রো স্টেশনে একাকী বালিকা ...

স্ট্রীট আর্টিস্ট ...

রোবট [ইউরোট্রীপ ছবিটার কথা মনে পড়ে কারো?]

একাকী বাজনদার ...

সাইকেল জুটি ...

ইনফরমেশন বুথ ...

মুগ্ধ দর্শক - এক ...

মুগ্ধ দর্শক -দুই ...

আনন্দিত পিচ্চি ...

সাজুগুজু করা পিচ্চিদের পোজ ...

আর্টিস্ট ও তার মঠেল ...

আর্টিস্ট ও তার মঠেল - দুই ...

আরেকজন মুগ্ধ দর্শক ...

দুঃখের ঘটনা হচ্ছে, এরপর দুর্ধর্ষ  সব শো আর ফাটাফাটি ফায়ারওয়ার্ক্সের ঠিক আগে আমার ক্যামেরার ব্যাটারী  ফুরায়ে গেল, তাই বুদ্ধমূর্তির সাথে ছবি  আর তোলা হইলো না ... তবে খ্রাপ লুকজন যাতে আমি মন্ট্রিয়লে যাই নাই এমন অপবাদ দিতে না পারে তাই অকাট্য প্রমাণ হিসাবে একটা সেলফ-পোর্ট্রেট দেয়া হইলো ...



