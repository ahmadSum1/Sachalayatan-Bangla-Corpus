এ শুধু বাংলাতেই সম্ভব ...




মোবাইল ফোন আর ইন্টারনেটের যুগে সর্বস্তরে বাংলা   ভাষার প্রচলন এখন আর শুধু সভা-সেমিনারেই আবদ্ধ নেই, অনেকেই খুব আন্তরিকভাবে চেষ্টা করছে কম্পিউটার, মোবাইল ফোন এসবেও বাংলা ভাষা চালু করার ... 
তবে এই বাংলাকরণের কারিগরী দিক নিয়ে যত কাজ হচ্চে ভাষাগত দিক থেকে মনে হয় না তত কাজ হচ্ছে ... 
নকিয়া বেশ কিছুদিন আগে থেকেই তাদের মোবাইলে বাংলা ভাষা ঢুকিয়েছে ... চমৎকার কয়েকটা টিভিসিও আছে তাদের এটার উপর ... "এ শুধু বাংলাতেই সম্ভব" এই থীমে ... 
আজকে নকিয়ার একটা বাংলা ফোন ঘেঁটে দেখার সৌভাগ্য হল ... 
নকিয়ার পন্ডিতরা "মিসড কল"এর বাংলা করেছে "অক্ষম কল" ... 
"পরিলেখ" বলে একটা জিনিস আছে ... অনেক পরে বুঝলাম এটা "প্রোফাইল" ... 
"ঢুকুন", "চাপুন", "দাঁড়ান" লেখা আরও কয়েকটা কমান্ড পাওয়া গেল ... 
কোমল-সম্ভার, কঠিন-সম্ভার আর চাকতি-চালনা পদ্ধতি তাও হজম করা সম্ভব হয়েছিল, কিন্তু এই "অক্ষম কল", "ঢুকুন" আর "চাপুন" হজম করা কতদিনে সম্ভব হবে কে জানে? 
 
