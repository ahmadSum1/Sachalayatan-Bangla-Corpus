প্রবাস থেকে ০৪০ ...



১ ...
গত আটচল্লিশ ঘণ্টায় সব মিলিয়ে সাত ঘন্টা ঘুমালাম, বাকি সারাটা সময় ল্যাপটপ খুলে বসে থাকি আর চোখ বুলাই একব্লগ থেকে আরেক ব্লগে যদি কিছু জানা যায় ... সিসিবি আর সচল থেকে মোটামুটি রেগুলার তথ্য পাওয়া যাচ্ছিল, সামুতে গুজব বেশি নিউজ কম তবে যেটা পাওয়া যায় সেটা হচ্ছে একেবারে আমজনতার রিএকশন ... প্রতিদিন ভোর চারটা পাচটা পর্যন্ত জেগে থাকি আর পরদিন অফিস গিয়ে গ্যালন গ্যলন কফি খেয়েও ঝিমাই, আর ম্যানেজার আশেপাশে না থাকলে চট করে সিসিবি  সচল ফেসবুকে চোখ বুলায়ে নেই ...
আমার শৈশব-কৈশোর-তারূণ্য পুরাটাই বিভিন্ন ক্যন্টনমেন্টে, ফ্যামিলি বন্ধুবান্ধব আত্মীয়স্বজন পরিচিতদের একটা বড় অংশও ... সৌভাগ্যক্রমে এবারের এই বিদ্রোহের আঁচ এদের কারো গায়েই লাগে নাই ... কিন্তু তারপরও আস্তে আস্তে ঠিকই পরিচিত  মানুষ বের হয় ... বন্ধুর বড়ভাই, নাহলে কারো দুলাভাই, কিংবা সিসিবিতে সবার মুখে মুখে শোনা একাশি দিন আগে বিয়ে করা আর খুবলে নেয়া ডান চোখ ছাড়া ড্রেনের পানিতে ভেসে ওঠা ক্যাপ্টেন মাজহার, কিংবা সবার প্রিয় সামিয়ার বাবার জন্য আমিও উদ্বিগ্নমুখে এক ট্যাব থেকে আরেক ট্যাবে যাই একটা খবরের আশায় ...
সমস্ত আশংকাকে ভুল প্রমাণ করে মোটামুটি শান্তিপূর্ণভাবেই সব শেষ হয় [অন্তত সেরকমই জানি], কিন্তু হঠাত বুঝতে পারি এই মানুষগুলি আর ফিরে আসবে না ...
২ ...
পুরো ঘটনাটায় সবচে যেটা মর্মাহত করে সেটা হচ্ছে সাধারণ জনগণের প্রতিক্রিয়া ... সব দায়-দায়িত্ব আর্মি অফিসারদের, তাদের একটা উচিত শিক্ষা দেয়ায় মোটামুটি প্রায় সবাই খুশি [একটা ম্যাসিভ জেনারালাইজেশন হচ্ছে আমি জানি কিন্তু সংখ্যাটা আসলেই বেশি] ... দেশের সব দুর্নীতির মূলে হচ্ছে আর্মি, ওয়ান ইলেভেনের পিছনে আর্মি, বংগবন্ধু হত্যার পিছনে আর্মি, আর্মিরা বাকিদের মানুষ মনে করে না ইত্যাদি ইত্যাদি ... অনুচ্চারিত এবং অনেক ক্ষেত্রেই সদম্ভে উচ্চারিত কথাটা হচ্ছে সমস্ত অফিসারকে [কাউকে কাউকে বউ বাচ্চাসহ] কচুকাটা করাটা "ঠিকাছে" ...
কিন্তু এইটা ঠিক নাই ... বিডিয়ারদের দাবী ন্যায্য, তারা অনেক অত্যাচার-নির্যাতনের স্বীকার হয়, দেশে খাদ্য ঘাটতির কারণ সেনাবাহিনীর দূর্নীতি, সব মানলাম, কিন্তু তাও বলবো এইটা ঠিক নাই ... আমরা মধ্যযুগে থাকি না যে বিনা বিচারে গুলি করে মেরে লাশ ড্রেনে ফেলে দেয়া হবে ... বিদ্রোহীদের প্রতি পূর্ণ সহানুভূতি  ছিল শুরুতে, কোন পরিস্থিতিতে গেলে মানুষ এমন করতে বাধ্য হয় সেটাও বুঝতে পারি, কিন্তু এই ম্যাসাকারের পর এদের প্রতি আমার কোন সহানুভূতি নাই ...
একটু আগে ইপ্রথমালো দেখছিলাম ... দ্বিতীয় পৃষ্ঠায় অসম্ভব সুন্দর একটা ছবি আছে এক স্ত্রীর তার স্বামীকে জীবন্ত খুঁজে পাওয়ার কিন্তু সেটা বাদে বাকি ছবিগুলি দেখলে নিজের অজান্তেই চোখ ঝাপসা হয়ে যায় ... এই মানুষগুলি শুধু সেনাবাহিনী না, কারো বাবা, কারো স্বামী সেটা হঠাত স্পষ্ট হয়ে ওঠে ...
আমি এই হত্যার বিচার চাই ... প্লেইন এন্ড সিম্পল ...
৩ ...
সবচে বিরক্ত লাগে কিছু ইন্টেলেকচুয়াল আবালের প্রতিক্রিয়ায় ... মানুষ মারা যাচ্ছে কিন্তু তখনো তাদের ব্লগ লিখে প্রমাণ করার চেষ্টা সব কিছুর জন্য আর্মিরাই দায়ী [অর্থাত মারাটা  ঠিক আছে] ... এইটা একটা বিপ্লব, শ্রেণীসংগ্রাম, হ্যানো-ত্যানো; মানুষগুলি বেঁচে আছে কি নাই তার চেয়ে জরুরি হয়ে ওঠে এইটা প্রমাণ করা যে ঐখানে "রেপ" করার মত সময় জোয়ানদের ছিল না, তাদের "সেক্স ওঠার" টাইম পায় নাই ... রেইপ যে স্কেলে হয়েছে বলে গুজব ছড়াচ্ছে কেউ কেউ সেটার স্বপক্ষে কোন প্রমাণ নাই তাই গুজব হওয়ার চান্সই বেশি, কিন্তু সেটার বিরোধিতা করা হয় এত নির্দয়ভাবে এবং শর্মিলা বোসীয় অপযুক্তি দিয়ে যে ইচ্ছা করে কানের নিচে একটা থাবড় দিয়া বলি একটা সাইকোলজিস্টের সাথে গিয়ে কথা বলে দেখতে, রেইপ কি যৌনতাড়ণা থেকে বেশি হয় নাকি প্রতিহিংসা থেকে ... অন্তত দুইজন অফিসারের বউ যে নিখোঁজ তাতে কোন সন্দেহ নাই ...
ফেইসবুকে দেখি লোকজন স্ট্যটাস দেয় বিডিআরদের প্রতি সহানুভূতি জানিয়ে ... জিজ্ঞেস করি সাথে নিহত আর্মিদের ফ্যামিলিদের জন্য সহানুভূতি বোধ কর না ... সোজা জবাব না দিয়ে ত্রিভুজীয় ত্যানা প্যাচায় ... তর্ক করতে গিয়ে একটু পরে টের পাই যে দুইজন আমাকে সাপোর্ট দেয় একজনের ভাই নিখোঁজ আরেকজনের বন্ধু ... নিজের গায়ে আঁচ না লাগলে আমরা কেউ কিছু টের পাই না ...
৪ ...
আমি বিশ্বাসী মানুষ না, মরলে কি হবে তার চেয়ে মরার আগে কি কি করতে হবে সেটায় আমার আগ্রহ বেশি ... কিন্তু তাও মনে করি  মরার পর একটা কবর পাওয়ার অধিকার মনে হয় সবার আছে, যে মারা গেছে তার কিছু না আসলে গেলেও তার  স্বজনদের আছে ... যে একশোরও বেশি মানুষকে বোধহয় আর কখনোই ফিরে পাওয়া যাবে না তাদের সন্তানেরা যাতে সামনের বছর ফুল দিতে  যাওয়ার মত একটা কবর পায় এইটুকুই প্রার্থনা করি ... কে জানে এইটাও মনে হয় অনেক বেশি চাওয়া; যে দেশে সেনাবাহিনী  ছাড়া আর সবাই সততার প্রতিমূর্তি, আর আইসিএলএ যাওয়া প্লেয়াররা ছাড়া সবাই দেশপ্রেমিকের পরাকাষ্ঠা সেদেশে এই পাপাত্মাদের জায়গা না হওয়ারই কথা ...

