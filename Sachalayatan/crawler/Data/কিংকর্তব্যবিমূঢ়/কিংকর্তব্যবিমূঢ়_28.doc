প্রবাস থেকে ০৩৭ ...



১ ...
নভেম্বরে যখন বাসার সন্ধানে ইন্টারনেটে সম্ভব-অসম্ভব সব সাইটে ঘন্টার পর ঘন্টা অসীম ধৈর্য্য নিয়ে পড়ে থাকতাম তখন মেইন সার্চ ক্রাইটেরিয়া ছিল বাসার ভাড়া, ভাড়ার মধ্যে কি কি জিনিস ইনক্লুডেড, সাথে কয়জন থাকবে, ইন্টারনেট আছে কিনা এইসব ... অফিস থেকে দূরত্ব কত হওয়া  উচিত সেইটা  নিয়ে মাথা ঘামাই নাই কারণ অটোয়ানিবাসী এক বড় ভাইয়ের কথায় "অটোয়ার বাস সার্ভিস দারূণ, তুমি খালি দেখবা বাসার কাছে বাস স্টপ আছে কিনা, আর কিছু ভাবতে হবে না" ... শুনে আমি খুশি ...
শেষমেষ বাসা যেটা পছন্দ হল সেটা অফিস থেকে প্রায় আট কিলো দূরে ... বড় শহরে আট কিলো অবশ্য বেশি দূর না, বিশেষ করে যখন চেক করে দেখলাম বাসা থেকে বাস স্টপ মাত্র চারশো গজ আর পিক আওয়ারে দশ মিনিটে আর অফ পিক আওয়ারে বিশ মিনিটে একটা করে বাস আসে ... আরেকটা বাসাও প্রাইমারি সিলেকশনে টিকে ছিল (এবং সেটার বাড়িওলি আমার কাছে ভাড়া দিতে রাজি ছিল) যেটা অফিসের দুই কিলোর মধ্যে কিন্তু সেটায় বাড়িওলির ফ্যমিলির সাথে থাকতে হবে আর সেই কারণে কিছু ওয়েল-ডিফাইনড নিয়ম কানুন মানতে হবে শুনে বাদ দিলাম ... গোমড়ামুখো বাড়িওলির "চুলা ময়লা করছো ক্যান" "এত জোরে গান বাজাও ক্যান" "মুজায় এত গন্ধ ক্যান"  জাতীয় ডায়লগ শোনার কোন শখ নাই ... এই বাসাটা সেই তুলনায় অনেক সেইফ, গোমড়ামুখ ফ্যামিলির বদলে সাথে থাকবে আমার মতই আরো কিছু কো-অপ করা বালক (এবং বালিকা) যাদের কথা যথাসময়ে বয়ান করা হবে (কিংবা হবে না  ) ...
যাই হোক, বাসাটাসা ভাড়া করে এডভান্স দিয়ে চুক্তিপত্র সাইন করে প্রায় এক মাস আগে থেকে সব ভেজাল শেষ করে বসে আছি, এমন সময় শুনলাম অটোয়ায় বাস স্ট্রাইক ... গুগল-টুগল করে দেখলাম শহরের একমাত্র সিটি বাস সার্ভিস, যেটা আবার সরকার নিয়ন্ত্রিত, তার ইউনিয়নের সাথে  সরকারের কি একটা ঝামেলা হয়েছে; সরকার কর্মীদের সাথে চুক্তির কিছু শর্ত পরিবর্তন করতে চায় যেটা ইউনিয়নের পছন্দ না ... তাই কয়েক সপ্তা হাউকাউয়ের পর ডিসেম্বরের দশ থেকে, যখন কানাডার বিখ্যাত শীত খালি শুরু হয়েছে, ইউনিয়ন স্ট্রাইকে ...
তাড়াতাড়ি গুগলায়ে  দেখলাম বিকল্প ট্রান্সপোর্ট কি আছে ... দেখি কিছুই নাই, তিন লাখ ডেইলি কমিউটার তাদের অফিস-স্কুল সহ যাবতীয় কাজের জন্য এই সার্ভিসের উপর নির্ভরশীল, বাস বন্ধ মানে নিজের গাড়ি চালাও নাহলে হাঁট [বা স্কী কর; এইটা জোক না, অনেক কানাডিয়ান পুলাপান বাসের অভাবে স্কী করে স্কুল-কলেজে যায়] ... দেখে টেখে নিশ্চিন্ত হলাম ... এই স্ট্রাইক কোনভাবেই এক সপ্তার বেশি চলতে পারবে না, সরকার দাবী মানতে বাধ্য ...
ডিসেম্বর বিশের পরে আতংকিত হয়ে দেখলাম স্ট্রাইক বন্ধ হওয়ার কোন লক্ষণ নাই বরং দুই পক্ষই নিজ নিজ অবস্থানে অনড়, পুরা আমাদের দুই রাজনৈতিক দলের মত অবস্থা ... শীতের মধ্যে মানুষজন সময়মত কাজে যাতে পারছে না, উইন্টার সেমিস্টারের ফাইনাল এক্সাম শুরু হয়েছে কিন্তু ছাত্ররা ভার্সিটি যেতে পারছে না, ক্রিসমাস আসছে কিন্তু কেউ শপিংয়ে যাচ্ছে না বলে লোকাল ব্যবসা-বাণিজ্যের খুবই খারাপ অবস্থা; তারপরেও মেয়র বা ইউনিয়ন কেউ কারো জায়গা থেকে নড়তে রাজি না ...
নেটে সার্চ দেয়া শুরু করলাম বিকল্পের সন্ধানে ... দেখি একমাত্র বিকল্প কার-পুলিং ... মানে আমাদের দেশে যেমন মানুষজন রিকশা বা সিএনজি শেয়ার করে সেই সিস্টেম, গাড়ি আছে এমন কেউ গাড়ি নাই এমন কাউকে লিফট দেয়; বদলে সেই নন্দদুলাল হয়তো তেল বা পার্কিং প্লেসের পয়সা শেয়ার করে [তবে সরকারি আইন অনুযায়ী কেউ দূরত্বপ্রতি কোন ভাড়া নিতে পারবে না, সেটার জন্য ক্যাব চালানোর লাইসেন্স থাকতে হবে  ]
এখন কথা হল আমি কারপুলিং পাব কই? কাউরে চিনি না জানি না যেদিন শহরে দিয়ে  পৌছাব তার পরদিন থেকেই অফিস, খোঁজখবর করারো সময় নাই ... বদ্মেজাজী বাড়িওলির ভয়ে কেন ঐ  বাড়িটা ছেড়ে দিলাম সেই আফসোসে নিজের পাছায় নিজেরই লাথি মারতে ইচ্ছা করে সকাল-বিকাল ... অফিসের এইচআরের মহিলারে মেইল দিলাম কেউ আছে কিনা খোঁজ নিতে, মহিলা মেইল সার্কুলেট করে আমাকে নিদারূন দুঃসংবাদ দিল, ক্রিসমাসের ছুটিতে অফিস ফাঁকা, কেউ যদি থেকেও থাকে সেটা অফিস খোলার আগে জানা যাবে না, "বাট আই হোপ দ্য স্ট্রাইক উইল বী ওভার সুন" ... আমি বলি ছাই জানো তুমি ...  
এর মধ্যে ঘাঁটাঘাটি করে দেখলাম সরকার থেকে একটা ওয়েবসাইট করে দিয়েছে, সেখানে রেজিস্ট্রেশন করে স্টার্টিং পয়েন্ট এন্ড পয়েন্ট আর টাইমিং জানিয়ে দিলে সেই ওয়েবসাইট খুঁজে দেখে কারো রুটের সাথে মিল পাওয়া যায় কিনা ... সেখানেও রেজিস্ট্রেশন করলাম, ফলাফল শূণ্য, একজনের সাথেই খালি সিক্সটি পার্সেন্ট মিল পাওয়া গেল কিন্তু তার রুট আমার বাসা থেকে তিন কিলো দূর দিয়ে যায় ...
এই ব্যাপক দুশ্চিন্তা মাথায় নিয়েই নোভা স্কশিয়া ছাড়লাম, মন্ট্রিয়লে হল্ট করলাম চার দিনের জন্য ...
২ ...

কানাডার মত দেশে যে হরতাল হতে পারে এটা একটা অকল্পনীয় ব্যাপার ছিল, তাই কেন হরতাল কিসের হরতাল এইসব জানার জন্য নিউজপেপার-ওয়েবসাইট-ব্লগসাইট ঘাঁটা শুরু করলাম ... যা যা জ্ঞান লাভ করলাম তা খুব সংক্ষেপে কোন রেফারেন্স ছাড়াই বলি ...
ঘটনার শুরু ঊনিশশো নিরানব্বইয়ে, ইউনিয়নের সাথে সরকারের একটা চুক্তি হয়, যেটায় বলা হয় এখন থেকে ড্রাইভারদের রুট-স্কেজুয়েলিং এইসব ড্রাইভাররা নিজেরাই নিয়ন্ত্রণ করবে; সরকার হস্তক্ষেপ করতে পারবে না ... এর বিনিময়ে ইউনিয়ন দুই পার্সেন্ট পে-কাট মেনে নিতে রাজি হয় ... ইউনিয়নের যুক্তি ছিল যে এর মাধ্যমে ড্রাইভাররা নিজেদের সুবিধামত স্কেজুয়েল নিতে পারবে, তাদের জীবনযাত্রার মান উন্নত হবে ... আর সরকার খুশি ছিল দুই পার্সেন্ট খরচ কমাতে পেরে ... এখানে উল্লেখ্য যে এই সিস্টেমটা শুধু অটোয়াতেই আছে, অন্য সব জায়গায় স্কেজুয়েল ঠিক করে অথরিটি ...
গত বছর সরকার পুরা সিস্টেমটার রিভিউ করে কিছু গলদ খুজে পায় ... দেখা যায় যে এখন সিস্টেমটা চলছে সিনিয়রিটি বেসিসে ... মানে, আগে সিনিয়র ড্রাইভাররা পছন্দমত রুট, টাইমিং বেছে নেয় ... তারপর যা বাকি থাকে তা থেকে জুনিয়ররা নেয় ... সরকারের ভাষায়, এই সিস্টেমের দুইটা সমস্যা ... এক, কিছু জুনিয়র ড্রাইভারের উপর অত্যধিক প্রেশার পড়ে, তারা দুইটা শিফটের মাঝে পর্যাপ্ত রেস্ট নেয়ার টাইম পায় না যেটা জনস্বার্থের জন্য হুমকিস্বরূপ ... দ্বিতীয়টা হচ্ছে, সিনিয়র ড্রাইভাররা রুট এবং টাইমিং ম্যানিপুলেট করে অনেক বেশি ওভারটাইম বাগায়ে নেয় যেটা নাকি সবার মাঝে সুষমভাবে রুট এসাইন করে দিলে দরকার হত না ... এই ওভারটাইমের জন্য সিটিকে বছরে কয়েক মিলিয়ন ডলার এক্সট্রা পে করতে হয় ...
অতএব, সরকার ফতোয়া দিল এই সিস্টেম বদলায়ে আগেরটায় ফেরত যেতে হবে, রুট-টাইমিং এইগুলি এসাইন করবে অথরিটি ... ইউনিয়ন মানতে রাজি না, কারণ "এতে ড্রাইভারদের জীবনযাত্রার মান এবং কাজের পরিবেশ বাধাগ্রস্ত হবে" ... প্রথমে তর্কাতর্কি এবং তারপর হরতাল ... গোটা শহর অচল ...
স্ট্রাইকের পরপর আলোচনায় আসলো যে শহরের একমাত্র পাবলিক ট্রান্সপোর্টের হরতাল করার অধিকার আছে কিনা, কারণ "এসেনশিয়াল সার্ভিস" হলে সেটার হরতালের রাইট নাই ... লেবার মন্ত্রনালয়ের নিয়মকানুন পর্যালোচনা করে দেখা গেল এইটা "এসেনশিয়াল সার্ভিস" না কারণ কোন সার্ভিস বন্ধ থাকলে যদি ব্যবহারকারীর জীবন বিপন্ন হয় তাহলেই খালি সেটা এসেনশিয়াল সার্ভিস [যেমনঃ বিদ্যুত, পানি] ... বাস না থাকায় কাজে যেতে না পারায় চাকরি গেলে তারপরে না খেয়ে কেউ যদি মারা যায় তাহলে হয়তো এটাকে এসেনশিয়াল সার্ভিস বলা হবে, আমি নিশ্চিত না ...
এরপর সরকার বলে দিল যে বাস সার্ভিসের জন্য কিছু নির্দিষ্ট পার্কিং প্লেস আছে,সেগুলিকে এখন সাধারণ মানুষ বিনা পয়সায় পার্কিংয়ের জন্য ব্যবহার করতে পারবে, বাস ড্রাইভাররা সুন্দর সেসব জায়গায় প্ল্যাকার্ড নিয়ে দাঁড়িয়ে গেল, কেউ আর পার্কিং করতে পারে না ... এইটা বেআইনী না, কারণ আইন অনুযায়ী "যে কারো তার ওয়ার্কপ্লেসে শান্তিপূর্ণভাবে পিকেটিং করার রাইট আছে" ... কি তামশা!
এর মাঝে এনুয়াল এক্সাম গেল, ক্রিসমাস গেল, ওয়ার্ল্ড জুনিয়র হকি চ্যম্পিয়নশীপ গেল, ক্রিসমাসের বন্ধের পরে আবার অফিস-ক্লাস সব শুরু হল ... সরকার আর ইউনিয়ন মিটিং করে আর এক পক্ষ আরেক পক্ষের নামে দোষারোপ করে, কাজের কাজ আর হয় না ...
এর মাঝে মেয়র একটা ভুল চাল দিলেন, তিনি বলা শুরু করলেন সিটির একদম নতুন অফারটা অনেক ভালো এবং তিনি নিশ্চিত যে এটা সাধারণ ড্রাইভাররা গ্রহণ করবে, ইউনিয়ন লীডাররা নাকি ড্রাইভারদের মতামত নিচ্ছে না ... ইউনিয়ন স্বভাবতই অস্বীকার গেল ... মেয়র বললেন, একটা ভোট নিয়ে দেখ ... ইউনিয়ন বললো, দরকার নাই ... এই নিয়ে ক্যাচাল, মেয়রের আবার পাওয়ার নাই নতুন ভোট নিতে বাধ্য করার, তিনি গিয়ে ধরলেন ফেডারেল লেবার মিনিস্টাররে, তিনি চাইলে জোর করে ভোট আয়োজন করাতে পারেন ... লেবার মিনিস্টার মহিলা পড়ে গেলেন ভেজালে, কারণ এমনিতে কোন প্রভিন্সিয়াল ব্যাপারে ফেডারেল সরকার নাক গলায় না ... মহিলা দুই তিন দিন চিন্তা ভাবনা করে নতুন ভোটের অর্ডার দিলেন এই যুক্তি দেখিয়ে "এটা প্রথাবিরূদ্ধ কিন্তু আমাদের সাধারণ জনগনের স্বার্থ দেখতে হবে, এর মাধ্যমে যদি স্ট্রাইক শেষ  হওয়ার চান্স থাকে তাহলে সেটাই ঠিক" ... ভোট হওয়ার আগেই অবশ্য  বুঝে ফেললাম রেজাল্ট কি হবে, বিশেষ করে ভোটের আগের দিন ইউনিয়ন মিটিংয়ে নেতারা যেভাবে আবেগমাখা গলায় তাদের সংগ্রামী সাথীদের আর একটু কষ্ট করে সাম্রাজ্যবাদীদের কালো হাত ভেঙে গুড়িয়ে  দেয়ার আহবান জানালেন তাতে রেজাল্ট বুঝতে আইন্সটাইন হওয়া লাগে না ... এইবার সেভেন্টিফাইভ পার্সেন্ট ভোটে অফার রিজেকটেড ...
এইখানে একটা জিনিস খেয়াল করলাম, আগের বার অফারের বিপক্ষে ভোট ছিল আটানব্বই ভাগ, সেখানে এইবার পচাত্তরের মত, এত কাতর আহবান আর প্রোপাগান্ডার পরেও ...  এটা দেখে মনে হল মেয়র পুরা ভুল না,যদি এইসব আবেগের খেলা না থাকতো, ড্রাইভাররা ঠান্ডা মাথায় চিন্তা করে ভোট দিত, তাহলে মেজরিটি ভোট অফারের পক্ষেও পড়তে পারতো ...
যাই হোক, এই ভোটের পর সরকার ব্যাকফুটে, ইউনিয়ন হেভি ভাবে আছে, আলোচনাতেও কোন অগ্রগতি দেখা যাচ্ছে  না ... অলরেডি চল্লিশ দিন হয়ে গেছে স্ট্রাইকের, যা বুঝলাম খবর আছে সামনে ...
বিভিন্ন নিউজপেপার আর ব্লগসাইটের ইউজারদের কমেন্ট থেকে একটা জিনিস চোখে পড়ল, সবাই চায় স্ট্রাইক শেষ হোক, সবারই ব্যাপক সমস্যা হচ্ছে, কিন্তু জনসমর্থন বেশিরভাগ সরকারের দিকে ... ইউনিয়নের পক্ষে বলছে এমন মানুষ খুবই কম ... এক মহিলার কমেন্ট খুব মজা লাগলো, "এই ড্রাইভাররা স্বার্থপর, নিজেদের ছাড়া আর কারো কথা ভাবে না ... আমি এদেরকে আর সম্মান করি না ... আর কোনদিন বাসে চড়লে আমি এদের থ্যাংক ইউ বলবো না "  ... পুরা গান্ধী স্টাইলে প্রতিবাদ  ...
৩ ...
যাই হোক, এবার বলি আমার সমস্যার কেমনে সমাধান হল ... অটোয়ায় আসার আগের দিন মন্ট্রিয়লে মেইল চেক করে দেখি এইচআরের মহিলার মেইল, সে আরেকজনের মেইল আমাকে ফরোয়ার্ড করেছে ... সেই মেইলে এলেক্স নামের এক ছেলে জানাচ্ছে যে সে আমার বাসার একদম পাশের গলিতেই থাকে, আমাকে প্রতিদিন সকাল-বিকাল সে রাইড দিতে পারবে, কোন সমস্যা নাই ... মেইল পেয়ে মনে হইল এইচ আরের মহিলা আর এলেক্স দুইজনরেই দুইটা চুম্মা দেই, পরে ভাবলাম থাক ...
দুই সপ্তা ধরে এভাবেই চলছে ... এলেক্স সাতসকালে হাজির হয়, আট কিলো রাস্তা যেতে লাগে দশ মিনিট ম্যক্সিমাম, আবার দিন শেষে একসাথে ফিরি ... আপাতত স্ট্রাইক খুব এক্টা এফেক্ট করছে না, তবে অফিস আর বাসা বাদে আর কোথাও যেতে পারছি না ... ডাউন্টাউনে পরিচিত বেশ কয়েকজন আছে, দেখা করা যাচ্ছে না ... নতুন জায়গায় গৃহবন্দী থাকা একটা যন্ত্রণা ...
৪ ...
তবে একদিন ভেজালে পড়েছিলাম ... আমার ঘুম আবার মার্কামারা, ভাঙতে চায় না ... একদিন এলার্মে ঘুম ভাঙলো না, হাউসমেট বের হওয়ার আগে একটা ধাক্কা দিয়ে যায় সেদিন সেও ভুলে গেল ... এলেক্স দশ মিনিট অপেক্ষা করে ফেরত গেল [আমি বলে রেখেছিলাম পাঁচ মিনিটের বেশি অপেক্ষা না করতে, বেচারা তাও দশ মিনিট ছিল] ...
টেম্পারেচার চেক করে দেখি মাইনাস পচিশ, ভাগ্য ভালো উইন্ডচিল নাই ... পুরা প্যাকেট হয়ে বের হলাম ... তারপরে হাঁটা দিলাম কোন ট্যক্সি পাওয়া যায় কিনা দেখতে, মোড়ের কাছে মাঝেমাঝেই কিছু থাকে কিন্তু সেদিন একটাও নাই ... দুই কিলো দূরে একটা শপিং কমপ্লেক্স আছে, ভাব্লাম ঐ পর্যন্ত যাই, ওখানে ট্যক্সি পাওয়ার চান্স বেশি ... একা একা হাঁটছি, হঠাত একটা গাড়ি ঘ্যাচাত করে পাশে এসে থামলো, এক ছেলে জানালা দিয়ে মুখ বের করে বলে তুমি কোথায় যাবা? ... বললাম, টেরি ফক্স ... পোলা কয় আমিওতো ওইখানেই যাব, ঊঠে পড় ... উঠলাম, কথাটথা হল ... পোলা ইরানের, নামে ফারাজ বা ফাওয়াজ কিছু একটা ... আমার কাহিনী শুনে বলে, "এইসব ক্ষেত্রে জাস্ট রাস্তা দাঁড়ায়ে হাত দেখাবা, কেউ না কেউ তুলে নিবে ... পিপল হেল্প ইচ আদার দীজ ডেইজ ..."
মিডল ইস্টের মানুষগুলির প্রতি আমার একটু বিতৃষ্ণা আছে, এই ছেলে সেটা অনেকখানি কাটিয়ে দিয়ে গেল ... তার প্রতি কৃতজ্ঞতা ...

