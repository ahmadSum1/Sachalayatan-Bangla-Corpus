প্রবাস থেকে ০৩৮ ...



১ ...
অবশেষে, সাত সপ্তা প্রচন্ড ঠান্ডায় সব রকমের পাবলিক ট্রান্সপোর্ট বন্ধ থাকার পর, সরকারের অনেকগুলি অফার নেগোসিয়েশন টেবিলে আর একটা ইউনিয়নের ভোটে প্রত্যাখ্যাত হওয়ার পর, যাদের গাড়ি নাই তাদের অশেষ ভোগান্তির পর, গত সপ্তায় অটোয়ার ট্রান্সপোর্ট স্ট্রাইক শেষ হওয়ার ঘোষণা দেয়া হল ...
যদি কেউ মনে করেন যে সরকার বা ইউনিয়ন আলাপ-আলোচনা করে সমঝোতায় এসেছে, তাহলে ভুল হবে ... ইউনিয়ন এবং মেয়র এখনো একশোআশি ডিগ্রি এঙ্গেলে আছেন এবং সম্ভবত আরো অনেক দিন থাকবেন ... তাহলে শেষ হল কিভাবে? ফেডারেল সরকারের চাপ ...
সপ্তার শুরুতে ইউনিয়ন আর সিটি কাউন্সিলের মধ্যে লেটেস্ট আলোচনা পণ্ড হয়, দুই পক্ষই টিভি ক্যামেরার সামনে পুরা আমাদের হাসিনা-খালেদা স্টাইলে “আমরা তো শেষ করতেই চাই সব দোষ ওদের” জাতীয় বিবৃতি দিয়ে বাড়ি ফেরত যাওয়ার পর ফেডারেল লেবার মিনিস্টার [ মহিলা দেখতে ভালোই সৌন্দর্য   ] দুম করে ক্ষেপে ওঠেন, “দিস এজ এনাফ, এটা আর সহ্য করা হবে না” ... আপা তারপর সংসদে “ব্যাক-টু-ওয়ার্ক লেজিস্লেশন” পাস করার বিল তোলার উদ্যোগ নেন ... এই বিল হচ্ছে যেকোন স্ট্রাইক শেষ করার শেষ অস্ত্র, সংসদে আইন পাস করার মাধ্যমে শ্রমিকদের কাজে ফিরতে বাধ্য করা হয়, আর দাবি-দাওয়া নিরসনের জন্য অন্য প্রদেশ থেকে নিরপেক্ষ নেগোশিয়েটর নিয়োগ করা হয় ... নেগোশিয়েটর দুই পক্ষের যুক্তি শুনে সমাধান দেন যেটা দুই পক্ষই মানতে বাধ্য [এইটাকে বলে “বাইন্ডিং আরবিট্রেশন”] ... যাই হোক, আমাদের সুন্দরী লেবার মিনিস্টার আফা ঘোষণা দিলেন তিনি বিষ্যুদবার সংসদে এই বিল উত্থাপন করবেন, যদি বিরোধী দল সাপোর্ট দেয় তাহলে বাস্তবায়ন করা হবে ... সকাল নাগাদ বাকি তিন পার্টির মধ্যে দুই পার্টি জানিয়ে দিল তারা সাপোর্ট দিবে ... চতুর্থ দল জানালো, তারা নীতিগতভাবে এই ধরণের জোর-জবরদস্তি সাপোর্ট করে না কিন্তু যেহেতু এটা একটা বিশেষ পরিস্থিতি কাজেই তারা চিন্তা করে দেখছে কি করা যায় ...
সন্ধ্যা নাগাদ সংসদ অধিবেশন শুরু হওয়ার কিছুক্ষণ আগে মেয়র আর ইউনিয়ন লীডারের ছবি দেখা গেল টিভিতে,  মহামান্যরা বিনাশর্তে স্ট্রাইক শেষ করে সমস্ত সিদ্ধান্ত থার্ড পার্টি নেগোশিয়েটরের কাছে বাইন্ডিং আরবিট্রেশনে দিতে রাজি আছেন ... রসিক সাংবাদিকের প্রশ্ন, সাত সপ্তায় কোন এগ্রিমেন্টে আসতে পারলেন না অথচ এইবার এক দিনে মিটমাট হয়ে গেল কিভাবে? ... ইউনিয়ন প্রতিনিধির সোজাসাপ্টা উত্তর, “আ ডীল ওয়াজ সিম্পলি ইম্পসিবল উইদাউট দ্য থ্রেট অফ লেজিস্লেশন ...”
আমরা কি শিখলাম? পাছায় বাড়ি না দিলে কেউ সোজা হয় না, বাঙ্গালও না কানাডিয়ানও না ...
২ ...
স্ট্রাইক শেষ হলেও বাস চলা অবশ্য এখনো শুরু হয় নাই ... টানা সাত সপ্তা কন্টিনিউয়াস মাইনাস বিশ মাইনাস তিরিশ জাতীয় টেম্পারেচারে ফেলে রাখলে যা হয়, সব বাসের ব্যাটারি ডাউন, নাহলে ব্রেক ফ্লুইড জমে গেছে, নাহলে অন্য কোন যন্ত্রণা ... রাতদিন চব্বিশ ঘন্টা কাজ করেও সব বাস রাস্তায় নামতে নাকি দুই মাস লেগে যাবে ... আপাতত সামনের সপ্তা থেকে মোটামুটি মেজর রুটগুলিতে বাস চলা শুরু করবে, সৌভাগ্যক্রমে আমার বাসা একটা মেজর বাস রূটের উপরেই পড়েছে দেখলাম ...
বেশ কিছু কাজকর্ম জমে আছে, বাস চালু হলে একটু একটু করে শেষ করতে হবে ... বাসা-অফিসের বাইরে কোথাও যাই নাই গত একমাস, এইবার বাইনারি লাইফে একটু চেঞ্জ আনা দরকার ... কিছু ছবি-টবিও তোলা দরকার, অবশ্য শীতের ছবি গরমের মত ভালো হয় না, প্রকৃতি এবং পাখি উভয় বিবেচনাতেই 
৩ ...
আমার একশো রকম সমস্যা থাকলেও একটা জিনিস নিয়ে কোন সমস্যা নাই, সেটা হচ্ছে ঘুম ... দিনে কিংবা রাতে, কাজ থাকলে অথবা না থাকলে, বাসায় কিংবা ক্লাসে কিংবা ল্যাব কিংবা অফিস কিংবা রাস্তায়; আমার ঘুম আসতে কখনো দেরি হয় না ... লাইট থাকলেও সমস্যা নাই, না থাকলে আরো ভালো; বালিশ একটা থাকলে বেস্ট, দুইটা থাকলে একটার জায়গা হয় রানের চিপায়  , না থাকলে জ্যাকেট গোল্লা পাকায়ে মাথার নিচে দিলেও চলে ... খাট থাকলে ভালো, সোফা থাকলে জোস, নাহলে মাটিতে কিছু একটা বিছায়ে শুয়ে পড়তে আপত্তি নাই; ঘুম আসবেই ... খালি যে জিনিসটা না থাকাটা অত্যাবশ্যক সেটা মশা, সৌভাগ্যক্রমে এই যন্ত্রণা লাইফে কখনোই খুব বেশি সহ্য করা লাগে নাই ... 
ঘুম আসা নিয়ে সমস্যা না থাকলেও খেদানো নিয়ে ব্যাপক সমস্যা আছে ... চা-কফি খেয়ে কোন লাভ হয় না, বরং আজকাল আতংকের সাথে খেয়াল করছি যে চা-কফি খেলে আমার ঘুম আরো ভালো হয়; সম্ভবত ঘুমের সাথে আরামদায়ক উষ্ণতার একটা সম্পর্ক আছে ... চোখে পানি দেয়া কিংবা হাঁটাহাটি করার ইফেক্ট থাকে মিনিট পাঁচেক, তারপরে আবার ঝিমানো শুরু হয় ... আইইউটিতে আমাদের এক পাতি মৌলানা একবার বাণী দিয়েছিল, ঘুম হচ্ছে আল্লাপাকের একটা নেয়ামত, তাই আমাদের তাড়াতাড়ি ঘুমাতে যাওয়া উচিত ... আমি এই ব্যাপারে তার সাথে একশোভাগ একমত, কিন্তু অফিসে নিজের কিউবে আল্লাপাকের নেয়ামতানুসন্ধান করা বিশেষ ভালো কিছু না ...
আইইউটি ল্যানে পোলাপান বাহারী সব নিক নিতো ... আমার নিক ছিল moony, হ্যারি পটার থেকে নেয়া ... রেমাস লুপিনের ছদ্মনাম ছিল মুনি, কারণ সে ছিল ওয়ারউলফ, পূর্ণিমার চাঁদ দেখলে নেকড়েতে পরিণত হত ... আমি নিজে moony এর একটা বাংলা করে নিলাম চন্দ্রগ্রস্ত, অনেক পরে কি মনে করে জানি অনলাইন ডিকশনারিতে সার্চ দিয়ে দেখি মুনির অনেকগুলি অর্থের একটা হচ্ছে stupidly dreamy, বোকার মত স্বপ্ন দেখে যে; তখন বুঝলাম আমাকে ডেসক্রাইব করার জন্য এরচে পারফেক্ট ফ্রেজ আর হয় না ... বোকার মত স্বপ্ন দেখেই খালি গেল জীবন ...
সারাদিন আকাশ-কুসুম স্বপ্ন দেখলেও ঘুমের মধ্যে কখনো স্বপ্ন দেখতাম না ... ইনফ্যক্ট একদম বাল্যকালের পরে আর কোনদিন ঘুমের মধ্যে স্বপ্ন দেখেছি বলে মনে পড়ে না ... কিন্তু ইদানিং কিজানি হচ্ছে, ঘুমালেই খালি স্বপ্ন দেখি ... দুঃস্বপ্ন না, সুখস্বপ্নও না; কোন কোনটা হয়তো সারাদিন যা দেখি যা ভাবি তার সাথে কোনভাবে রিলেটেড, কোনটা কোনভাবেই রিলেটেড না, একদম আবজাব ... বেশিরভাগ স্বপ্নই বেশ ঘটনাবহুল, কালারফুল এবং ডিটেইলড [এইটা আমার পারসেপশন, যদিও শুনি যে স্বপ্ন নাকি হয় ব্ল্যক এন হোয়াইট এবং কয়েক সেকেন্ডের] ... আজকাল এমন হয়, ঘুম ভাঙার পর চিন্তা  করি আজকে কি দেখলাম, মজার ব্যপার হচ্ছে বেশিরভাগ সময়ই মনে পড়ে ...
আড়াল থেকে কোন অদৃশ্য পরিচালক যদি আমার দিনে দেখা স্বপ্নের পরিমাণ কমিয়ে ক্ষতিপূরণস্বরূপ রাতে এসব পাঠানোর প্ল্যান করে থাকেন, তাহলে তিনি দূরে গিয়া মরতে পারেন ...
৪ ...
মাঝখানে বেশ কিছুদিন হিন্দি গান শুনলাম, তাও শুধু এ আর রেহমান না,  ফারহান আখতারের  গলায়  রক-অন  আর  চুরা প্রীতমের সুরে  লাইফ ইন আ মেট্রো ... রক-অনের গানগুলি প্রথম শুনে খুবি হালকাটাইপ মনে হয়েছিল কিন্তু পরে দেখি "পিছলে সাত দিনোমে ম্যায়নে ইয়ে সব হ্যায় খোয়া" বলে টান দিতে খারাপ লাগে না 
কয়েকদিন আগে আবার ব্যাক করলাম অর্ণবে ... চাইনা ভাবিস আর ডুব শুনতে গিয়ে হঠাত খেয়াল করলাম মাথায় আপনা থেকেই লম্বা লম্বা রৌদ্রোজ্জ্বল দিন, চোখ ধাঁধানো হলুদ ড্যন্ডেলিয়নের ঝাড় আর নাম না জানা হালকা ফুলের গন্ধ ভাসা শুরু করেছে ... গত সামারটা অর্ণবের গানে মিশে গেছে কখন জানি, আগে টের পাইনি ...

৫ ...
বৃষ্টি রাতে গাঙের মাটি ভেসে
চাঁদ চলেছে অনেক দূর দেশে
থমকে থাকা ধোঁয়াটে এস্রাজে
জমাট বাঁধা পুরানো সুর বাজে
চোখ জুড়ানো স্বপ্ন মেলে ডানা
অনেক কথা জেনেও হয় না জানা
সময় শুধু মোমের মত পোড়ে
ভাবনাগুলো মেঘের সাথে ওড়ে ...








     Get this widget 
|
     Track details  
|
         eSnips Social DNA    






