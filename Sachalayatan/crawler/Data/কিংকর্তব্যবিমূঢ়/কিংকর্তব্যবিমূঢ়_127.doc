দুঃস্বপ্নের রাত দুর্ভাবনার দিন ...



(বিশাল এবং অর্থহীন পোস্ট, নিজ দায়িত্বে পড়ার জন্য অনুরোধ করা যাচ্ছে)
১ ... 
বাপে আর্মি না, ইনজিনিয়ার, তারপরেও ডিফেন্স মিনিস্ট্রির সাথে একটা সম্পর্ক থাকায় সারাজীবন থেকেছি ক্যান্টনমেন্টের নিরাপত্তাবেষ্টনীর ভেতরেই ... পড়ালেখা ক্যান্ট পাবলিক - শাহীনমার্কা স্কুলে ... দুইবছরের নটরডেম লাইফে আপা-ম্যাডামদের কল্যাণে হালকা-পাতলা আন্দোলনের চেহারা দেখলেও সেটা ছিল "আজকে কলেজে যাইতে হবে না" টাইপ আনন্দে মোড়ানো ... আর ভার্সিটি লাইফ তো কাটিয়ে দিলাম  গাজীপুরের এক লাল দালানে ... আহসানউল্লাহ মাস্টারকে মারার পরের দিনও সমিস্টার ফাইনাল দিয়েছিলাম ... যেহেতু হলেই থাকতো ম্যাক্সিমাম স্টুডেন্ট, প্লাস কোন মেয়ে শিক্ষার্থী ছিল না ... তাই গাড়িঘোড়া সব বন্ধ থাকলেও কেউ সময়মত আসতে না পেরে পরীক্ষা মিস করেছে এমন চোখে পড়েনি ... 
আন্দোলনের ঢেউ প্রথম গায়ে লাগলো গত অক্টোবরে ... কে এম হাসানের বিপক্ষে চোদ্দ দলের বিক্ষোভের সময় ... অবরোধের মাঝে রিকশা করে অফিস করার পেইন নিলাম কিছুদিন ... ইউটিউবের কল্যাণে দেখলাম লগি-বৈঠা আর অ্যান্টি লগি-বৈঠাদের  দৌরাত্ম ... যখন মোটামুটি নিশ্চিত হয়ে গেলাম এই আমাদের নিয়তি, ঠিক সেই সময় দেখলাম বেহায়া ইয়াজউদ্দীনের হঠাৎ বিদায় ... কি হইতে কি হইল বোঝার আগেই সব ঠান্ডা ... 
২ ... 
ক্যন্টনমেন্টে বড় হয়েছি বলেই বোধহয় আর্মির মগজ যে হাঁটুতে সেটা খুব ভালভাবে টের পাই ... কিন্তু আমাদের পলিটিশিয়ানদের মগজ যে কোথায়, আদৌ সেটা আছে কিনা, আমি শিওর না ... নাহলে এইভাবে কেউ বল বসিয়ে আর্মিকে বলে, নেন স্যার কিক মারেন ... ফখরুদ্দীনের সরকার আর্মি ব্যাকড এটা খুব ভালভাবে বুঝতে পারার পরেও তাই তাদেরকে সমর্থন দিতে দ্বিধা করিনি ... আমাকে সুবিধাবাদী মধ্যবিত্ত ভাবতেই পারেন, কিন্তু হাসিনা-খালেদাকে আমাদের ত্রআণকর্তা বলতে আমি আর রাজি নই, নতুনদের একটা সুযোগ দিয়েই দেখা যাক না ... আশা ছাড়া মধ্যবিত্ত আর কিই বা করতে পারে ... 
৩ ... 
আর্মির একটা নন-ম্যট্রিক সিপাইও নিজেকে ব্লাডি সিভিলিয়ানদের চেয়ে অনেক সুপেরিয়র প্রাণি ভাবে, সেটা আমার চেয়ে ভালো আর কে জানে ... বাপের পরিচয় না দিয়ে নিজের পরিচয়ে ক্যন্টনমেন্টে ঢুকতে গেলেই টের পাই ... তাই ঢাকা ভার্সিটির পোলাপান যখন আন্দোলন শুরু করল তখন অসম্ভব ভাল লেগেছিল ... এইবার একটু শিক্ষা হোক জলপাইদের ... কাল সকালের পেপারে এক জলপাইয়ের লাঠিপেটা হওয়ার দৃশ্য দেখে মনে মনে বিজাতীয় আনন্দ উপভোগ করি ... যারা পিটাচ্ছে তারা ছাত্র নাকি অছাত্র সেই কূটতর্কে না গিয়েও ... 
৪ ... 
দুঃস্বপ্ন দেখা শুরু করলাম বিকাল থেকে ... কারফিউ দিবে শুনতে পাচ্ছিলাম তিনটার দিকেই ... কনফার্ম হল সাড়ে চারটায় ... অফিস ছাড়লাম পৌনে পাঁচটায় ... হেঁটে হেঁটে ফেরার মানসিক প্রস্তুতি থাকার পরেও মাঝরাস্তায় একটা খালি রিকশা পেয়ে গেলাম ... কোন পুণ্যের প্রতিদানে সেটা আমাকে নিতে রাজি হল সেই হিসাবনিকাশ না করে লাফিয়ে উঠলাম সেটায় ... 
বউকে ফোন করলাম ... ফোন করেই মাথায় বাজ ... সব হল খালি করতে হবে আটটার মধ্যে ...  নিশ্চিতভাবেই আটটার পরে কাউকে রাস্তায় দেখা গেলে হল থেকে বের করে দিয়েছে তাই রাস্তায় বসে আছি টাইপ কথা শোনা হবে না ... বেচারী কি করবে ভেবে পায় না ... মাসের শেষ ... হাতে কয়েকশো টাকা মাত্র ... ব্যাংক থেক যে টাকা তুলবে তারও উপায় নাই ... 
যত অস্থিরই লাগুক মাথা ঠান্ডা রেখে কিছু বুদ্ধি দেই ... শহরে ওর দুঃসম্পর্কের রিলেটিভ আছে একজন ... তার বাসায় চলে যেতে বলি দেরি না করে ... কাল-পরশু কারফিউ তুলে নিলে তারপর ঢাকা আসার চিন্তা করতে বলি ... 
ফোন রাখা মাত্র এসএমএস আসে অফিস থেকে ...  মোবাইল নেটওয়ার্ক অফ করে রাখা হবে পাঁচটা টু আটটা ... আবার ফোন করি পাগলের মত ... ও বলে ওর সেই মামা ফোন ধরছে না ... উনি বাসায় আছেন কি নাই সেটাও শিওর না ... ইভেন উনার বাসার অ্যাড্রেসও পুরাপুরি মনে নাই ... এলাকাটা চেনে ও বাট শিওর না গলি চিনতে পারবে কিনা ... 
এর মাঝেই মোবাইল বন্ধ থাকার দুঃসংবাদ দেই ... বলি এখন আর ভেবে লাভ নাই ... দিনের আলো থাকতে থাকতেই বের হয়ে পড় ... নিশ্চই খুঁজে পাবা (আমিও জানি এগুলি ফাঁপা কথা কিন্তু তখন আর কিইবা বলতে পারতাম)... 
দেন দেয়ার ওয়াজ সাইলেন্স ... ফোন বন্ধ ... ইন্টারনেট নাই ...  টিভিতে বাসি নিউজ দেখায় একশবার ... এর মাঝেও ইটিভি বা সিএসবিতে হালকা-পাতলা উঠে আসে ঢাবির ছাত্র-ছাত্রীদের হল ত্যাগের দৃশ্য ... একটা মেয়েকে দেখি ঢাউস একটা সুটকেসের উপর বসে কাঁদো কাঁদো মুখে মোবাইল টিপছে বারবার ... আর দেখতে ভাল্লাগে না ... চ্যানেল বদলাই ...   
নেটওয়ার্ক বন্ধ থাকার কথা ছিল সাড়ে আটটা পর্যন্ত ... জানিনা কার ইশারায় সেটা গড়ায় আজ সকালে ... সাড়ে সাতটায় বউ ফোন করে ... এই তথ্যপ্রযুক্তির যুগেও একটা মানুষ বেঁচে আছে কিনা সেটা জানতেই আমাকে সারারাত জাগতে হয়, এই দুঃখ আমি রাখি কই ... 
ওর থেকেই জানলাম কাল সন্ধ্যায় মামার বাসা ঠিকই খুঁজে বের করেছিল দুই বান্ধবীকে নিয়ে ... কিন্তু সেটা তালাবন্ধ ... ভদ্রলোক তার ফুল-ফ্যামিলি নিয়ে নোয়াখালী, শ্বশুরবাড়িতে (মারফি'জ ল!) ... কারফিউর ভয়ে রাস্তাঘাট তখন জনশূণ্য ... একঘন্টা হেঁটে তিনজন আবার হলে ফিরে আসে, আর কোথাও যাওয়ার জায়গা নাই বলে ... 
শূয়োরের বাচ্চারা আটটার দিকে ঘোষণা দেয়, মেয়েরা চাইলে আজকে রাত্রে হলে থাকতে পারবে, বেশিরভাগ মেয়ে কিন্তু ততক্ষণে ঝুঁকি নিয়ে হল ছেড়ে গেছে ... 
সকালবেলা আবার কারফিউ, নতুন কোথাও যে যাবে তারও উপায় নাই ... হলেই থাকতে বলি আপাতত ... সান্ত্বনা দেই যেটুকু পারি ... ডাইনিং বন্ধ ... দোকান পাট খুলেনি একটাও ... খাওয়ার চিন্তা যদিও তখনো পর্যন্ত মাথায় আসেনি ... 
আল্লার রহমত যে মোবাইল নেটওয়ার্ক আর বন্ধ হয়নি তখন ... খুঁজে খুঁজে বের করি এক বন্ধুর বড় ভাইকে ... ইন্টার্ণী ডাক্তার ... টাকার সমস্যাটা আপাতত সলভ হয় ... 
সকাল দশটায় আরেক নাটক ... হল প্রভোস্ট এসে  সব মেয়েকে হল থেকে বের করে তালা মেরে দেয় ... সকাল পর্যন্ত থাকার অনুমতি ছিল এখন নাই ... সো গেট আউট ... যে ভেতরে থাকার চেষ্টা করবে তাকে পুলিশ দিয়ে পিটায়ে বের করা হবে ... 
কিন্তু বাইরে যাওয়ারও তো পারমিশন নাই ... আমরা কই যাব তাহলে ... 
দ্যাটস নট মাই কনসার্ন ... ইউ মে গো টু হেল ... 
আর অবাক হই না ... হাসি আসে ... হেল আর কতদূর ... 
হাসপাতালের ভেতরে বসে আমাকে ফোন করে ও ... বলে কি করব বলতে পার? ... বলি কি আর করবা, দেখ কোনভাবে মেডিকেল ভর্তি হয়ে যাইতে পার কিনা ... সেও হাসে ... বলে আর কিছুক্ষণ
এভাবে চললে আর চেষ্টা করা লাগবে না, এমনিই অসুস্থ হয়ে যাব ... 
কত সহজেই না হাসতে পারি আমরা ... 
৫ ... 
মেডিকেলের বারান্দায় বসে ওদের কাটাতে হয় দুপুর পর্যন্ত ... এখানে ওখানে ফোন করেও বিশেষ কোন আশার বাণী শোনা যায় না ... সবার বাসাতেই মেডিকেল-ভার্সিটি-বিআইটির অন্তত পাঁচ-সাতজন অলরেডি জায়গা দখল করে ফেলেছে ... তারপরে এক বান্ধবীর "চাচাতো বোনের ননদের শ্বাশুড়ির বোনের মেয়ের জামাই" জাতীয় রিলেশনধারী কোন এক ভদ্রলোক এই কারফিউর মাঝেও অলিগলি পেরিয়ে হাজির হন ... আপাতত উদ্ধার করেন এই তিন বালিকাকে ...  
তিনজনের আশ্রয় হয় দুই রুমের ছোট্ট একটা বাসায় ... অন্তত ছয়-সাত জন মানুষ আগে থেকেই বাস করে সেখানে ... জায়গার অভাব আন্তরিকতা দিয়ে যতটুকু পূরণ করা যায় ...
৬ ... 
সারাদিনের প্রায় পুরোটাই কাটল ফোন আর নেট ছাড়া ... এর মাঝেই যতটুকু পারি খবর-টবর নিলাম ... ইটিভি আর সিএসবিও দেখলাম ঘাড় সোজা করে ফেলেছে ... বন্ধুদের মুখে প্রথম জানলাম শাহবাগ আজিজ মার্কেটের কথা ... ক্যান্টনমেন্টের ভেতর থেকেও কিছু খবর আসে ... গুম হয়ে থাকি ... কি বলব ... 
৭ ... 
রাত সাড়ে আটটার দিকে শাহান ফোন করে ... আইইউটির লেকচারার ... বলে একটু আগে গাড়ি ভর্তি র্যাব আর পুলিশ এসেছে আইইউটিতে ... হুকুম দিয়েছে হল খালি করার ... রাইট অ্যাট দিস মোমেন্ট ... সিনিয়র কোন টিচার তখন ছিল না ... তারেক স্যার রাহাত ভাই আর টিটু ভাই প্রাণপণে বোঝাতে চেষ্টা করছে ঠোলাদের ... এটা একটা ইন্টারন্যাশনাল ভার্সিটি ... বাংলাদেশ গভর্নমেন্ট এটাকে একটা অ্যামবেসির মত মর্যাদা দিয়েছে ... এখানে কোন পুলিশ ঢুকতে পারে না সরকারের অনুমতি ছাড়া ... সব লোকাল রুলও খাটে না ... কে শুনে কার কথা ... এই মূহুর্তে হল খালি করেন নাইলে দেখেন কোন সৌদি আমির আপনাদের বাঁচাইতে আসে ... 
এই সময় ফোন আসে ছোটখালার ... তার বাচ্চা অসুস্থ ... ডাক্তারের কাছে নেয়া দরকার ... বাসায় পুরুষ কেউ নাই ... মাথা থেকে মুছে যায় আইইউটি ... নিজেদের নিয়ে আবার ব্যাস্ত হয়ে পড়ি ... 
৮ ... 
মুখে যতই বড় বড় কথা বলি না কেন আমি যে একটা টিপিকাল মধ্যবিত্তের বেশি কিছু না সেটা খুব ভাল করেই জানি ... এইবার খুব কাছের মানুষদের আক্রান্ত হতে দেখছি বলে কারফিউকে আর অযাচিতভাবে পাওয়া ছুটি হিসেবে দেখতে পারছি না ... আমি জানিনা আজকের এ অবস্থার জন্য দায়ী কে ... আমি এই সরকারকে সাপোর্ট করতাম ... আমি ডঃ ইউনুসকেও সুযোগ দেয়ার পক্ষে ছিলাম ... আমি ঢাবি ছাত্রদের আত্মমর্যাদা ফিরে পাওয়ার লড়াইয়েরও পক্ষে ছিলাম ... আবার আর্মি যখন ক্যাম্প সরায়ে নিয়ে ক্ষমা চাইল তখন আরও ভাংচুরেরও বিপক্ষে ছিলাম ... 
কিন্তু আমি আর কিছু জানতে চাচ্ছি না, কিছু বুঝতেও চাচ্ছি না ... আমি শুধু চাই এই অবস্থার অবসান হোক ... এবং সেটা বুটের লাথির মাধ্যমে নয় (হারামজাদারা জানেও না যে সেটা আসলে সম্ভবই না ) ... 
(শিরোনাম কৃতজ্ঞতা: মুহম্মদ জাফর ইকবাল)

