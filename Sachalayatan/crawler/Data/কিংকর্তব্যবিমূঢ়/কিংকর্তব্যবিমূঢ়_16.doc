প্রিয় গানঃ ক্রাইং ইন দ্য রেইন (আ-হা) ...



১ ...
প্রিয় প্রায় সব গানের পেছনে কোন না কোন কাহিনী থাকে, হয়তো গানটা অতিরিক্ত প্রিয় বলে পেছনের মূহুর্তটাও মনে গেঁথে থাকে; অথবা খুব অসাধারণ কোন একটা সময়ের সাথে কোনভাবে জড়িয়ে থাকা নিতান্ত সাধারণ একটা গানও অসাধারণ হয়ে যায় ... আজকে যে গানটার কথা বলবো সেটা ব্যতিক্রম, কোন কাহিনী নাই এটার সাথে ...
গানটা কিভাবে পেয়েছিলাম মনে নাই, সম্ভাবনা আছে সামুব্লগের কোন একটা পোস্টে প্রথম দেখার, ভুলও হতে পারে ... প্রথমবার শুনেই যেটা মুগ্ধ করে ফেললো সেটা হচ্ছে এর লিরিক, i got my pride and i know how to hide all my sorrows and pain, i'll do my crying in the rain ... জীবনের কোন না কোন পর্যায়ে প্রায় প্রতিটা মানুষকেই মনে হয় এভাবে ভাবতে হয় ... সেইদিন থেকে গানটা আমার হার্ড্ডিস্কে চিরস্থায়ী জায়গা পেয়ে গেল ...

গানটা যারা গেয়েছে সেই দলটার নাম আ-হা (A-ha), একদিন নেটে ঘাঁটাঘাটি করে এদের সম্পর্কে কিছু তথ্য বের করলাম ... নওরেজিয়ান ব্যন্ড, আশির দশকের মাঝামাঝি তাদের উত্থান, বিশ-পঁচিশ বছর পর আজকেও তারা পৃথিবীর বিভিন্ন দেশে ব্যাপক জনপ্রিয় ... উইকিতে দেখলাম এদের সবচে জনপ্রিয় দুইটা ট্র্যাক হচ্ছে take me on আর the sun always shines on tv ... ইউটিউবে দুইটাই পাওয়া গেল, শুনলাম, চমৎকার লাগলো ...
উইকি থেকে আ-হা সম্পর্কে দুইটা ইন্টারেস্টিং তথ্য শেয়ার করি ... এক, আম্রিকায় বেশিরভাগ মানুষ আ-হাকে চেনে ওয়ান-সং-ওয়ান্ডার হিসেবে ... তাদের "টেইক মী অন" সিঙ্গেলটা সেখানে এত জনপ্রিয় হয় যে বেশিরভাগ মানুষ আ-হা বলতে এই গানটাই বোঝে ... তাদের আরো বেশ কিছু গান যে ইউএস এই ব্যাপক হিট সেটা অনেকেই মনে রাখতে পারে না, বা গান গুলি চিনলেও পেছনের দলটাকে চেনে না ... অতিরিক্ত জনপ্রিয়তা সবসময় ভালো না দেখা যাচ্ছে ...
দ্বিতীয়টা তথ্যটা হচ্ছে আ-হা দক্ষিণ আমেরিকা, যেমন ব্রাজিলে ব্যাপক জনপ্রিয় এবং নাইন্টিন নাইন্টিওয়ানে রিওর বিখ্যাত মারকানা স্টেডিয়ামে আ-হার কনসার্ট দেখতে টিকেট কেটে হাজির হয় এক লাখ আটানব্বই হাজার দর্শক ... এইটা সম্ভবত একটা রেকর্ড, এবং তুলনার জন্য বলা যায় যে জর্জ মাইকেল বা গানস এন্ড রোজেস এর সর্বোচ্চ বিক্রি হওয়া টিকেট মোটামুটি ষাইট হাজারের মত ...
আ-হার গাওয়া crying in the rain এর অডিও নামানো যাবে এইখান থেকে ...
২ ...
আ-হার কথা শেষ, এইবার এভার্লি ব্রাদার্সের কথা ... যথারীতি আমি এনাদের নামও আগে শুনি নাই, crying in the rain গানটার অডিও ভার্সন খুঁজতে গিয়ে ইস্নিপসে সার্চ দিয়ে দেখি খালি এভার্লি ব্রাদার্সের নাম আসে, পরে ভালোমত খোঁজ নিয়ে দেখি এটা আসলে তাঁদেরই গান, আ-হারটা রিমেক ...
এভার্লি ব্রাদার্স, মানে ডন এভার্লি আর ফিল এভার্লিকে বলা যায় রক-এন-রোলের আব্বাপুরুষ ... ঊনিশশো সাতান্ন থেকে চৌষট্টি হচ্ছে তাঁদের পীক সময়, এই সময়ের মধ্যে দুই ভাই মিলে দুর্দান্ত রকম জনপ্রিয় কিছু রক-এন-রোল সিংগেল উপহার দেন, এবং প্যারালাল থার্ড ভিত্তিক রক-এন-রোলের একটা নতুন শাখার সৃষ্টি করেন [প্যারালাল থার্ড খায় না মাথায় দেয় জানি না, উইকিতে লেখা আছে, কপি মারলাম] ... তাঁদের প্রভাব বোঝানোর জন্য বলা যায়, বীটলস আর সাইমন-এণ্ড-গারফাংকলরা প্রথম প্রথম এভারলিদের ট্র্যাক বাজিয়ে হাত পাকাতেন ...
এঁদের সম্পর্কে ইন্টারেস্টিং ফ্যাক্ট, ঊনিশশো তেহাত্তরে এক স্টেজ শোতে দুই ভাই ব্যাপক কাইজ্জা লাগান এবং এর পর দশ বছর একে অপরের সাথে কথা বলে থেকে বিরত থাকেন 
এই হচ্ছে এভার্লিদের crying in the rain ...

৩ ...
প্রিয় কিছু গান নিয়ে এক সময় একটা সিরিজ করার প্ল্যান ছিল, লাইফের বেশিরভাগ প্ল্যানের মত এইটাও মাঠে মারা যায় অল্পকালেই ... অনেকদিন পর আবার ধাক্কা দিলাম, দেখি কদ্দূর চালানো যায় ... আগের লেখাগুলি এইখানেঃ
প্রিয় গানঃ ইটস আ লেইট গুডবাই (পোয়েটস অভ দ্য ফল) ...
প্রিয় গানঃ দ্য রেইনমেকার (ইয়ান্নি) ...
প্রিয় গানঃ সামহোয়ার ওভার দ্য রেইনবো / হোয়াট আ ওয়ান্ডারফুল ওয়ার্ল্ড (ইসরায়েল কামাকাভিভোলে) ...

