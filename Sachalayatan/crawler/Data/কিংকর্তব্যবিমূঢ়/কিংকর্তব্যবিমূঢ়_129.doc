আজ আমার মন খুব ভাল,  কারণ ...



ছয় ফুট দুই ইন্চি লম্বা এক ছেলের গল্প বলি ... 
ছেলে ভাল, তবে মাথা কিন্চিত গরম ... খেলাধূলায় অত্যুতসাহী, পড়ালেখায়ও ... মুখস্থ করে না একফোঁটাও ... যেকোন টপিকের একদম গোড়া পর্যন্ত না গিয়ে শান্তি নাই ... একটাই খালি সমস্যা, এইসব রিসার্চ শুরু হয় পরীক্ষার ঠিক আগের দিন ... ফলাফল, প্রচন্ড মেধাবী হওয়া সত্বেও মোটামুটিমানের একটা রেজাল্ট নিয়ে শেষ করতে হয় গ্র্যজুয়েশন ... 
ছেলেটা অন্যদের চেয়ে আলাদা সেটা ভাল করে টের পাই পাস করার পর ... উচ্চশিক্ষার আগ্রহ অনেকেরই ছিল ... কিন্তু পাস করার পর সবারই আলটিমেট টার্গেট হয়ে যায় একটা ভাল চাকরি ... একমাত্র ব্যতিক্রম দেখলাম এই ছেলেটাকে ... সিভি দেয়না কোথাও ... টিউশনি করে দুইটা ... বন্ধুদের সাথে মেসে থাকে ... আইইএলটিএস দেয় ... রিসার্চ প্রপোজাল বানায় ... প্রফেসরদের মেইল করে ... আর প্রেমিকাকে নিয়ে ঘুরে বেড়ায় টিএসসি নাহলে ধানমন্ডি লেক ...      
দিন যায় ... বন্ধুরা সব নামী-দামী কর্পোরেট কোম্পানীতে জব করে ... ছেলেটা দুইটার জায়গায় তিনটা টিউশনী করে ... কাঙ্খিত মেইল আর আসে না ... প্রেমিকার বাসা থেকে চাপ বাড়ে ... চাকরির খোঁজ না করাটা ভুলই হয়েছে, একসময় ছেলেটারও মনে হয় ... আমাদের কাছে খোঁজ নেয়া শুরু করে কি কি পড়তে হয় ইন্টারভিউর জন্য ... 
অবশেষে একদিন মেইল আসে ... কানাডার প্রথম সারির একটা ভার্সিটি থেকে রিসার্চের আমন্ত্রণ ...   ধারণার চেয়েও অনেক ভাল ফান্ডিং ... 
পরদিন কল আসে মোবাইলে ... নিটল-টাটা থেকে ফাইনাল কল ... এক সপ্তার মধ্যে জয়েনিং ...  
ভিসা নিয়ে অনিশ্চয়তা ছিলো খানিকটা ... সেটাও কেটে যায় এক মাসের মধ্যেই ... 
আর যেটুকু বাকি ছিল, সেই খবরটাও পেলাম গত সপ্তায় ... দীর্ঘ ছয় বছরের প্রেমের সফল পরিণতি ... যে মেয়ের বাবা একসময় ছেলেটার নামই শুনতে পারত না, সেই লোকই হাসিমুখে বুকে জড়িয়ে নেন  ওকে ... 
অসামান্য আনন্দের মুখোমুখি হলে কেমন লাগে মানুষের? ... জানি না ... জানি না বলেই হয়তো ব্যপারটা কেমন জানি অপার্থিব লাগে ... বিশ্বাস হয়েও হতে চায় না ... 
তৌফিক-মিলা, অনেক অনেক শুভ কামনা রইলো তোমাদের দুই জনের জন্য ... অনেক অনেক ...  

