বিপ্রতীপ  ...



দুইটা ছোট্ট ঘটনার কথা বলি ...
প্রথম ঘটনাটা এক সপ্তাহ আগের ... রাত নয়টার মত বাজে ... অফিস শেষে বাড়ি ফেরার পথে ... বউয়ের (হোনেওয়ালি, প্রেমিকার চেয়ে বউ ডাকটা অনেক মিষ্টি শোনায় বলে এটাই ইউজ করি) এসএমএস পেলাম ... মোবাইলে টাকা শেষ, ফ্লেক্সি করতে পারবো কিনা  ... কেন পারবো না, ঢুকলাম গলির মোড়ের বড় ডিপার্টমেন্টাল শপটায়  ... তিনশ টাকা আর নাম্বারটা দিয়ে বললাম ফ্লেক্সি করতে ... দোকানে বসা মধ্যবয়স্ক লোকটা বললো, "একটু টাইম লাগবে, ওয়েট করেন " ... দাঁড়ালাম না ... বললাম, "আমি গেলাম, আপনি কইরা রাইখেন ..."
"ঠিক আছে ... ", দোকানির জবাব ...
টাকা কিন্তু পৌছায়নি সেই রাতে ... পরের দিনেও না ...
পরের দিন বাড়ি ফেরার পথে আবার গেলাম ঐ দোকানে ... ব্যাটাকে পাওয়া গেল কাউন্টারে ... বললাম, "চিনছেন?"
ব্যাটা দেখি কিছু বলে না ... বললাম, "চিনেন নাই, কালকে রাত্রে তিনশ টাকা দিয়া গেলাম ফ্লেক্সি করতে ..."
"ও আচ্ছা ..."
"ভাই টাকা তো পাই নাই ..."
"তাই নাকি?" (ভীষণ অবাক) "আমি তো তখনি পাঠাইছি ..."
"আপনার অ্যাকাউন্ট থেকে টাকা মাইনাস হইছে? ..."
"হ্যাঁ ... এইটা নিশ্চই জিপির প্রবলেম ..."
আর কথা বাড়ালাম না, কিন্তু কেন জানি মানতে ইচ্ছা করল না ... পরের দিন অফিসে গিয়ে সার্ভিস নেটওয়ার্কে আছে এমন এক ফ্রেন্ডরে ফোন দিলাম ... ফোন নাম্বারটা দিলাম, সময়টা বললাম, সে আধ ঘন্টা পরে ফোন দিল ... ডাটাবেজ চেক করে দেখেছে, এই নাম্বারে টাকা পাঠানোর কোন রিকোয়েস্ট আসেনি ...
খুব রাগ হল প্রথমে ... ইচ্ছা করলো এক ঘুষিতে ব্যাটার নাক চ্যাপ্টা করে দেই ... নাহলে ঢিল মেরে চানাচুর বানিয়ে দেই দোকানের কাচ ... তিনশ টাকার জন্যে না, ব্যাটা এইভাবে সুযোগ নিল কেন? ... কিন্তু একটু পরেই রাগটা কমে গেল, তার জায়গা নিল বিষাদ ... এত বড় সাজানো-গোছানো দোকান, আর এই কয়টা টাকার লোভও ছাড়তে পারিস না ...
দ্বিতীয় ঘটনাটা এর পরের দিনের ... বউকে নিয়ে ঘুরে বেড়াচ্ছি ধানমন্ডি এলাকায় ... কিছু কেনাকাটা করবো, দেখি পকেটে যা আছে তাতে টান পড়তে পারে ... পকেটে এটিএম কার্ড আছে, কিন্তু কাছাকাছি এইচএসবিসির বুথ কোথায় আছে জানিনা ... এক ফ্রেন্ডকে ফোন দিলাম, সেও শিওর না, তবে মোটামুটি একটা লোকেশন বলে বললো ঐ দিকেই হবে ... একটা রিকশা ঠিক করলাম ... পনের টাকায় ...
অতদূর কিন্তু যাওয়া লাগলো না ... দুইটা গলি পার হতেই পেয়ে গেলাম ব্যাংক ... রিকশা থামানো হল ... যদিও অর্ধেক রাস্তাও যাইনি, তবুও রিকশাওয়ালার সাথে এটা নিয়ে ঝামেলা করতে ইচ্ছা করলো না, করিও না কখনো ... পুরো পনের টাকাই বাড়িয়ে দিলাম ... আমাদের অবাক করে দিয়ে পাঁচ টাকার কয়েনটা, সাথে আর একটা ময়লা দুই টাকার নোট ফিরিয়ে দিল লোকটা ... আমার অবাক দৃষ্টি দেখে তোবড়ানো গালে একটুহাসি দিয়ে বললো, "ভাই এইটুকুতো ছয় ট্যাকার রাস্তাও না, আট ট্যাকাই বেশি রাখলাম  ..."
একবার ভাবলাম বলি, "ভাই মাইনষের উপরে বিশ্বাস কইমা যাইতেছিল, সেইটা ফিরায়ে দিলেন  ... ধন্যবাদ আপনারে ... " 
বলা হল না ... তবে মনটা ভাল হয়ে গেল ।
বউ হঠাৎ বললো, "ভাই, আপনার নাম কি?"
লোকটা রিকশা ঘুরাচ্ছিল, একটু অবাক হয়ে থমকে দাঁড়াল ... তারপর (একটু লাজুক মুখে) বললো "সামসু" ...
বউ বললো, "সামসু ভাই, ভাল থাকবেন ..."
আর আমি মনে মনে বললাম, "কোপা সামসু"  ... কেন বললাম, কে জানে  ...
(সামহোয়ারিনে প্রকাশিত,কিঞ্চিৎ এডিটেড,  প্রকাশকাল: ০৩ মার্চ ২০০৭ )

