প্রবাস থেকে ০৫৬ ...




০ ...
এইটা একটা মিনিব্লগ এবং ফেসবুক স্ট্যাটাসের কালেকশন; বেশি কথা বলা স্বাস্থ্যের জন্য ভালো না ...
১.১ ...
এইবারের বিশ্বকাপটা খুবই ভুয়া গেল, অফিসের যন্ত্রণায় একটা ম্যাচও আরাম করে দেখতে পারলাম না ... ফাইনালটা রবিবার পড়ায় হয়তো দেখা যাবে ...
১.২ ...
ব্রাজিল বাদ পড়ায় ব্যাপক খুশি, এই টিম নিয়া ডুংগা যদি কোনভাবে কাপটা  জিতে  ফেলতো তাহলে ব্রাজিলের সুন্দর ফুটবলের সেইখানেই কবর হয়ে যাইতো ...
১.৩ ...
আর্জেন্টিনা কাপ না জেতায় হতাশ, আর্জেন্টিনার জন্য না, লিওনেল মেসির জন্য ... তবে এইটা থেকে আরেকটা জিনিস পরিষ্কার হইলো যে, রদ্দিমার্কা টিম নিয়ে  একক দক্ষতায় কাপ জেতানো যদি গ্রেট প্লেয়ার হওয়ার একমাত্র শর্ত হয় তাহলে জিনেদিন জিদানই সম্ভবত ইতিহাসের শেষ গ্রেট প্লেয়ার; ফুটবল ট্যাকটিস এতখানি বদলায় গেছে যে একক দক্ষতায় ম্যাচ জেতানো এখন আর সম্ভব না ...
১.৪ ...
স্পেনের পাসিং ফুটবল নিয়ে জ্ঞানীদের অনেক সমালোচনা শুনলাম; স্পেন নাকি চূড়ান্ত বোরিং খেলে, বার্সেলোনার অন্ধ সাপোর্টার না হইলে নাকি এই সত্য অনুধাবন করতে কোন অসুবিধা হইতো না ... আল্লায় বাঁচাইসে আমি বার্সার সাপোর্টার, অন্তত পাসিং ফুটবলের মজাটুকু নিতে অসুবিধা হচ্ছে না ... ফাইনালে স্পেনের পক্ষে ব্যাপক চিল্লাচিল্লি করতে হবে ...
১.৫ ...
ছোটভাই ফোন করে বলসে তাকে একটা রিয়েল মাদ্রিদের কাকার জার্সি পাঠাইতে ... খুনাখুনি হয়ে যাবে টাইপ হুমকি দিয়েও তাকে তার দাবী থেকে হঠানো যাচ্ছে না ... ঘরের শত্রু বিভীষণ তৈরি হচ্ছে আগে বুঝি নাই ...
২ ...
কানাডা ডে তে বের হওয়ার প্ল্যান ছিল না, বিকালবেলা এক বড়ভাই আতশবাজি দেখার কথা জন্য ফোন দিয়ে ঘর থেকে বের করলেন ...
বড়ভাই মারফত জানা গেলে ফায়ারওয়ার্কসে দেখার বেস্ট জায়গা নাকি নদীর অন্যপাশ, ব্রীজ পার হয়ে সেখানে গিয়ে দেখি নদীর পাড়ে মানুষের ভীড়ে ঠ্যাং রাখার জায়গা নাই ... মাথায় বুদ্ধি গজাইলো, পাড় বেয়ে পানির দিকে নেমে গেলাম ... পানির উপর থেকে বের হয়ে  থাকা পাথরে বসে শান্তিমত ভিউ পাওয়া গেল ... সমস্যা  দেখা গেল ক্যামেরার সাথে টুটাফাটা তিনঠ্যাং নিয়ে গেসিলাম সেটা রাখার জায়গা নাই, দুই ঠ্যাং গুটায়ে এক ঠ্যং কোনভাবে পানির মধ্যেই দাঁড় করায়ে ঠ্যাকার কাজ চালানোর চেষ্টা করা হইলো ...
পিপিদার মত ছবি ইহজনমে তোলা হবে না, কিন্তু তাও দিয়ে ফেল্লাম দুই একটা ...









৩ ...
বরাবরের মত একটা গান দিয়ে শেষ করতে ইচ্ছা করলো, তাই দিলাম ... গুরু নফলারের, সাথে এমিলিও হ্যারিস ...

অডিও ভার্সন এইখানে  পাওয়া যাবে ...


