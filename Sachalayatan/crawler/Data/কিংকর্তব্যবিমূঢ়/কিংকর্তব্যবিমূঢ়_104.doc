প্রবাস থেকে ০১২ ...



[আরেকটা বোরিং দিনলিপি ... জীবনটা যে আসলে কতটা নিরানন্দ এবং বৈচিত্র্যহীন হয়ে যাচ্ছে সেটা এই সিরিজটা লিখতে গিয়ে টের পাচ্ছি ... আর খুব বেশিদিন মনে হয় টানা যাবে না এটাকে ... ]
১ ...
আরেকটা সপ্তা শেষ ... 
বাইরে আসার পর থেকেই দিনগুলি আমাকে নিয়ে খেলা শুরু করেছে ... ছুটে ছুটে বেরিয়ে যাচ্ছে আমি ধরতে পারার আগেই ... আমি শুধু চেয়ে চেয়ে দেখছি দিনকে দিন কাজের লিস্টি কিভাবে বিশাল থেকে বিশালতর হচ্ছে ...
গত সপ্তার শুরুতেই একটা দারূণ ব্যপার ঘটেছে ... সেটা হল ইন্টারনেট ... দীর্ঘ দুই সপ্তা আমাদের গোয়ামারা দেয়ার পর অবশেষে সেটা কাজ করেছে ... কিভাবে হল সেটা এক বিশাল ইতিহাস ... সংক্ষেপে শুধু বলা যায় বাসায় ফোন লাইন না থাকার পরও ফোনের জ্যাক ব্যবহার করে অন্তর্জালে মুখ ডুবানো গেছে, আর যেটা ভয় পাচ্ছিলাম, এই যন্ত্রণা থেকে মুক্তি পেতে পকেট থেকে কিছু খসে যায় কিনা, সেই আশংকাও আপাতত মিথ্যা প্রমাণিত হয়েছে ...
আমাদের মনে তাই ফূর্তির সীমা নাই ...
যা বুঝলাম, এখানে ল্যান্ড ফোনের নেটওয়ার্ক ব্যবহার করে নেট কানেকশন দেয়া হয় ... যখন কোন বাড়ি বা এপার্টমেণ্ট তৈরি হয়, তখনি সেটার বেসমেন্টে ল্যান্ডফোনের একটা ডকিং স্টেশন (নামটা আমি দিলাম, কি বলা যায় বুঝতে পারছি না) রেডি রাখা হয় ... ফোন কানেকশন নেয়ার জন্য আপনাকে শুধু সেই ডকিং স্টেশনে যুক্ত হতে হবে, আর কোন একটা ফোন কোম্পানির সার্ভিস কিনতে হবে, যারা আপনাকে সেই ইনফ্রাস্ট্রাকচার ব্যবহার করে ফোন করার অনুমতি দেবে ... সমস্ত ফোন কিংবা নেট প্রোভাইডার এই একটা ইনফ্রাস্ট্রাকচার ব্যবহার করায় খরচও কম, কানেকশান নেয়ার ঝামেলাও কম (যদি না আমাদের মত কপালপোড়া হয়) ...
আপাতত তাই আমাদের পুরা ঈদ ... সারা বাসায় ওয়ারলেস সিগনাল থৈ থৈ করছে ... আমি শুয়ে শুয়ে ভিডিও চ্যাট করি ... বসে বসে ফেসবুকিং করি ... গড়াতে গড়াতে ব্লগ দেখি ... চাইলে বোধহয় বাথরুমে ল্যাপ্টপ নিয়ে একেবারে পজিশনমত সামাজিক ছবি দেখা সম্ভব  ...
আয়্যাম লাভিং ইট ...
২ ...
নেট পাওয়ার পর ধুমায়ে মুভি নামাচ্ছি ... ইউএসবি হার্ডডিস্ক প্রায় ভরে যায় যায় অবস্থা ... কিন্তু মুভি দেখার আর সময় পাই না ... গতকাল রাতে তাই সকল কাজকর্ম শিকায় তুলে মুভি দেখতে বসলাম ... বিফোর সানরাইজ, বিফোর সানসেট, থ্রী হান্ড্রেড, আমেরিকান গ্যাংস্টার, আমেরিকান পাই নতুন তিনটা, বাবেল সবগুলিই হাতে ছিল, কিন্তু শেষমেষ দেখতে বসলাম লাইফ ইন এ মেট্রো, হিন্দী ...
ভালো লেগেছে মুভিটা ... ব্যস্ত শহরে একদল আশাহীন মানুষের গল্প ... সবই শুধু শুধু নতুন নতুন সম্পর্ক গড়ে, কেউ ভালোবাসা চায়, কেউবা অন্যকিছু ... কিছুই টেকে না ... ভাঙ্গে, আবার গড়ে ... আবার ভাঙ্গে ... 
আমি লিখতে পারি না, একটা মুভি দেখে ভালো লাগলে শুধু বলতে পারি ভালো লেগেছে ... কেন ভালো লাগলো সেটা ব্যাখ্যা করতে পারি না ... আজকাল আর চেষ্টাও করি না ...
মুভিটার শেষটা বেশি ভালো লাগেনি ... মেলোড্রামাটিক ... শীর্ষেন্দুর উপন্যাসের মত জোর করে হ্যাপী এন্ডিং ... না হলেই বোধহয় ভালো হতো ... 
প্রেমহীন নগরজীবন দেখলাম ... দেখে ইচ্ছা হল এবার অন্য চেহারাটা দেখি ... লাভ একচুয়ালী ডাউনলোড করলাম ... অনেকবার দেখা একটা ছবি, আবারো দেখব ... বয়স এখনো কম, মানুষের প্রতি বিশ্বাসটুকু নষ্ট হয়নি, ভাবতে ভালোই লাগে লাভ একচুয়েলি ইজ অল এরাউন্ড ...
৩ ...
আজকে থেকে ডেটাইম সেভিংস শুরু হয়েছে ... মার্চের শুরুতে এটা হয় আগে থেকেই জানতাম ... কিন্তু গতকাল শনিবার ছিল, সারাদিন বাসাতেই ছিলাম, তাই কারো সাথে দেখা হয়নি, কেউ আগে থেকে জানিয়েও দেয়নি  ... রাত দুটার পর কোন একসময় ল্যাপ্টপের টাইম এক ঘন্টা এগিয়ে গেল ... আচমকা রাত চারটা বাজতে দেখে একটা দারূণ চমক খেয়েছিলাম সত্যি, কিন্তু হাতঘড়িতে যখন দেখলাম তিনটা পাঁচ বাজে তখনি হঠাৎ জিনিসটা পরিষ্কার হয়ে গেল ...
আজ সারাদিন বেশ কনফিউশন তৈরি করেছে ব্যপারটা ... ঘড়িতে দেখছি বেলা তিনটা বাজে কিন্তু আমার মাথায় খালি ঘুরছে আসলে এখন দুপুর দুটা ... কিন্তু অন্যান্যদিনের মত ছয়টার বদলে আজ যখন সাতটায় সন্ধ্যা নামলো তখন হঠাৎ বুঝলাম জিনিসটা কাজের ...
৪ ...
সপ্তাটা শেষ হল একগাদা ভালো আর একটা খারাপ খবর দিয়ে ... পোলাপান প্রকাশ্যে এবং গোপনে বিভিন্ন জায়গায় কাগজপত্র পাঠাচ্ছিল ... মার্চের শুরু থেকে সেগুলোর রেজাল্ট আসা শুরু করেছে ... এই সেপ্টেম্বরেই অন্তত তিনভাগের একভাগ পোলাপান কামলাগিরি বাদ দিয়ে ছড়িয়ে পড়বে সারা দুনিয়ায় ... জীবনের সেরা সময়টা ফুরিয়ে আসছে সবারই, তারপরও এটাকে ভালো খবর হিসেবে গণনা করাটাই প্রথা, তাই করলাম ...
খারাপ খবরটা নিজের ভবিষ্যত সম্পর্কিত ... আর্থিক দুঃশ্চিন্তা অচিরেই শুরু করতে হবে জানতাম, কিন্তু সেটা এত জলদি আশা করি নাই ...
লাভ একচুয়ালি ইজ নট অল এরাউন্ড ...  

