প্রবাস থেকে ০২৪ ...



[আজকাল খুব আলস্য লাগে লিখতে ... সারাদিন শুধু চুপচাপ পড়ি, কমেন্ট দিতেও খেয়াল থাকে না ... গত কয়েকদিন বেশ কিছু দিনলিপি টাইপ পোস্ট দেখে হঠাৎ লিখে ফেললাম আজকে একটা ... মাঝে একটা সময় এই ধরণের পোস্ট অনেক কম আসতো, তাই চেঞ্জটা ভালো লাগলো ...]
১ ...
পড়ালেখা করতে কোনদিনই ভালো লাগতো না, কিন্তু পড়ালেখা নিয়ে হালকা একটা সিরিয়াসনেস অনেকদিন পর্যন্ত আমার ভেতরে ছিল ... বাঁচতে হলে অনেক আজেবাজে কাজ করতে হয়, পড়ালেখা তার মধ্যে একটা, তাই সারাবছর হাওয়ার উপরে ঘুরলেও পরীক্ষার আগের রাতে ঠিকই ডেস্কের সামনে বসতাম ... পড়ালেখার বাইরে প্রোগ্রামিং জিনিসটার প্রতি বেশ চমৎকার একটা ভালোবাসা ছিল, টার্বো সির ঝকঝকা নীল স্ক্রীণটার দিকে চোখ কুঁচকে তাকিয়ে থাকতে থাকতে যখন বাগটা খুঁজে বের করতে পারতাম তখন মোটামুটি অর্গাজমিক একটা আনন্দ হত ...
কবে থেকে জানি না সেই ভালোবাসায় ধূলা জমেছে একটু একটু করে, পড়ালেখার প্রতি সিরিয়াসনেস হারিয়ে গেছে বহু আগেই ... ইদানিং খেয়াল করি কিছুতেই যেন আর কিছু যায় আসে না ... সবকিছুতে কেমন জানি একটা গা-ছাড়া ভাব চলে আসছে ... আগে প্রজেক্ট ডেডলাইনের আগের রাতে পাগলের মত কাজ করতাম, সারারাত খেটেখুটে সকালে টলতে টলতে গিয়ে জমা দিতাম, আর এখন ডেডলাইনের আগের রাতে প্রথমেই মাথায় আসে কোনভাবে তারিখটা পেছানো যায় কিনা ... প্রোগ্রামের কোন অংশ ঠিকমত কাজ না করলে ভুল বাছতে বসার আগে চিন্তা করি এই ফাংশনটা বদলে অন্য কোনটা দিয়ে ট্রাই করা যায় কিনা ... কয়েকঘন্টা খাটাখাটনি করে যখন একটা অংশ ঠিকমত দাঁড় করাই তখন মনে হয় ঝামেলার কাজটুকু তো শেষ , বাকিটা না হয় কালকে করবো ...
প্রায় দুই বছর আগে চলনসই একটা গ্রেড নিয়ে আন্ডারগ্র্যাড পাস করার সাথে সাথে সুযোগ-সুবিধার দিক থেকে দেশের সবচে এট্রাক্টিভ একটা চাকরি মোটামুটি বিনা চেষ্টায় পেয়ে গিয়ে লাইফে আর কিছু চাওয়া-পাওয়ার নেই জাতীয় চিন্তাভাবনা শুরু করে দিয়েছিলাম ... মাত্র এক বছরের মাথায় সেই জীবন এতটাই অসহ্য হয়ে গেল যে একরাতের সিদ্ধান্তে সবকিছু ছেড়েছুড়ে স্বেচ্ছানির্বাসন নিলাম ... আজ যখন আবার সবকিছু গোড়া থেকে শুরু করার সময় তখন হঠাৎ করে ভাবতে বাধ্য হচ্ছি,  আমি কি ফুরিয়ে গেছি? এম আই এক্সপায়ার্ড অলরেডি?
২ ...
বাইরে আসার পর প্রথম এক সেমিস্টার প্রচন্ড বাঁশের উপরে ছিলাম, পয়লা বৈশাখে সেমিস্টার ফাইনাল দিয়ে শেষ করার পরে প্রথমবারের মত অনুভব করলাম ফেসবুক আর মেসেঞ্জারের বাইরে আমার আর কোন বন্ধু নাই ...
গ্র্যাড লেভেলে পোলাপান এমনিতেই কম ... তারপরেও কানাডিয়ান কয়েকজনের সাথে হালকা খাতির জমেছিল কিন্তু সামার শুরু হওয়া মাত্র সেগুলি হাওয়া হয়ে গেল ...যে দুয়েকটা আছে সেগুলি রিসার্চ নিয়ে অতিমাত্রায় সিরিয়াস, কারও সাতেও নাই পাঁচেও নাই টাইপ ...  আর চাইনিজ যেগুলি আছে সেগুলি নিজেদের নিয়েই ব্যস্ত থাকে বেশি ... এক রবার্টের সাথেই খালি বেশ খাতির ছিল, কিন্তু সেও হঠাৎ এক প্রমিকা জুটিয়ে ফেলার পর তাকে আর হাতি দিয়ে টেনেও ঘর থেকে বের করা যায় না ... ঘুরেফিরে আমরা আবার সেই তিন বাঙ্গালিই ...
কাজেই মোটামুটি গৃহবন্দী হয়ে সামার কাটাই ... সারাদিন ঘুমাই ... বিকালে ঘুম ভেঙ্গে ফ্রিজে হানা দেই ... তারপরে রুমের দরজা লাগিয়ে গান বাজাই আর ফেসবুকে উঁকি মেরে দেখি কে কৈ কিকর্তেছে ...
এই সিস্টেমের বেশ ভালো রকম একটা বৈচিত্র্য আসল জুনের শেষদিকে ... বায়লোজির এক বাঙ্গালি আপুর মাধ্যমে পরিচয় হল মেক্সিকান মিরিয়াম, রাশান সের্গেই, কানাডিয়ান জেনি, ফ্রেঞ্চ সামার ইন্টার্ন অঁদ্রে আর তার ফ্রেন্ড চার্লির সাথে ... লম্বা লম্বা বোরিং উইকেন্ডগুলি কাটানোর জন্য নানারকম প্ল্যান-প্রোগ্রাম আর হালকা পাতলা আড্ডাবাজি শুরু হল ...  
এর মাঝে অদ্রে আর মিরিয়াম তাদের প্রজেক্টের জন্য কিভাবে কিভাবে একটা গাড়ি ম্যানেজ করে ফেললো, সাথে আনলিমিটেড তেল, তিন সপ্তার জন্য; তাদের দিলখোলা সুপারভাইজারের বদান্যতায় ... এইবার শুরু করলাম ট্যুর দেয়া ...
আমি আর অদ্রে সারা সপ্তা নেট ঘেটে ঘেটে বের করি কাছেপিঠে এক-দেড়শো কিলোর মাঝে দেখার মত কি আছে ... তারপরে ভোটাভুটি হয় ... সবার ভোটাভুটিতে আগে কখনো যাওয়া হয়নি এমন একটা জায়গা বের করা হয় ... তারপর বের হয়ে পড়ি ...

হ্যালিফ্যক্স, লুনেনবার্গ , মাহোনি বে , ব্লু রকস , স্কটস বে  সবগুলিতেই পা রাখা হল এক এক করে [আমার ফেসবুকে যারা আছেন তাদের কাছে এগুলি পুরান খবর] ...  কেপ split (স+প+ল একসাথে লিখতে পারছি না) আর  কেজিমকুজিক পার্কে  ঢুঁ মারা বাকি, নেক্সট দু সপ্তার মাঝে এটলিস্ট এর একটা ম্যানেজ করা যায় কিনা দেখতে হবে ...
পড়ালেখার কথা বাদ দিলে লাস্ট এক মাস বেশ ভালোই গেল বলতে হবে ...
স্কটস বে ...
হ্যালিফ্যাক্স ওয়াটারফ্রন্ট ... দূরে প্রিজনার্স আইল্যান্ড আর লাইটহাউজ ...
লুনেনবার্গ ...
আটলান্টিক ... ব্লু রকস ...
ব্লু রকস ...
আবার ব্লু রকস ...
থ্রী চার্চেস, মাহোনে বে ... এই ছবিটা নেট থেকে নেয়া ...
মাহোনে বে, সন্ধ্যায় ...
ওয়াটারফ্রন্ট, মাহোনে বে ... নাইটমোডে তোলা ...
৩ ...
দেখতে দেখতে সামার শেষ হয়ে যাচ্ছে ... সেপ্টেম্বরের প্রথম থেকে ফল সেমিস্টার ... অতিরিক্ত বাজে দুইটা কোর্স নিয়ে বাঁশ খেতে হবে ...
প্রফেসর ফেরত আসবে কয়েকদিনের মধ্যেই, এতদিন যা ফাঁকিবাজি করলাম সব সুদে-আসলে উসুল করবে ...
মিরিয়ামের কোর্স শেষ, গতকাল দেশে চলে গেল, যাওয়ার আগে বারবার মেক্সিকো যাওয়ার দাওয়াত দিয়ে গেছে ... মেক্সিকান মেয়েরা দারূণ বন্ধুবৎসল, এইসব লোভ দেখিয়ে ...
আজিম ভাইয়ের ইন্টার্নি শুরু হবে সেপ্টেম্বর থেকে, চলে যাবে ওয়াটারলু ... অঁদ্রে আর চার্লি ফ্রান্স ফেরত যাবে আগস্টের মাঝামাঝি ...
দিনগুলি মোর সোনার খাঁচায় রইলো না আর রইলো না ...
৪ ...
অনেকগুলি মুভি দেখলাম গত কয়েকমাসে ... মুভির ব্যপারে আমি একেবারেই আমজনতা ... হাইরেটেড-ক্রিটিক্যালি এক্লেইমড-টূথাম্বস আপ মার্কা মুভি অনেকসময়ই ঠিক হজম করতে পারি না ... আবার একেবারে সোজা-সাপ্টা ধর তক্তা মার পেরেক মার্কা ভিশুমভাশুম মুভিও সহ্য হয় না ... এই দুই প্রান্তের মাঝামাঝি ব্যলেন্স করে দেখতে হয় ...
কয়েকদিন আগে দেখলাম Into the Wild  ... কোন এক্সপেক্টেশন ছাড়া কোন রকম পূর্ব ধারণা বাদ দিয়ে শুধু টু থাউজ্যান্ড সেভেনের সবচে উল্লেখযোগ্য মুভির লিস্টে ছিল বলে নামিয়ে দেখলাম ... দেখা শেষ করে তব্ধা খেয়ে বসে রইলাম কিছুক্ষণ ... বহুদিন কোন মুভি দেখে এতটা অভিভূত হইনি ...
ক্রিস নামের তেইশ বছর বয়সী এক যুবক আন্ডারগ্র্যড ডিগ্রি শেষ করার পর পরিবার-সমাজ সবকিছুর উপর বীতশ্রদ্ধ হয়ে কাউকে কিছু না জানিয়ে চুপচাপ ঘর ছাড়ে প্রকৃতির মাঝে কিছুদিন কাটানোর জন্য ... ঘটনাবহুল যাত্রাপথে সে সম্মুখীন হয় বিচিত্র সব অভিজ্ঞতার, পরিচিত হয় নতুন নতুন অনেক মানুষের সাথে ... ক্রিসের এই আত্মানুসন্ধানের কাহিনী নিয়েই Into the Wild ... মুভি রিভিউ লেখার নামে ছবির সব মাজ শেষ করে দেয়ার ঘোর বিরোধী আমি, তাই আর কিছু বলবো না ... তবে দেখতে রেকমেন্ড করবো সবাইকে ...
৫ ...
Into the Wild এর আরেক আকর্ষণ এর সাউন্ডট্র্যাক ...  এডি ভেডারের গাওয়া গানগুলি এত চমৎকার যে মুভি শেষ করা মাত্রই টরেন্ট থেকে পুরা এলবাম ডাউনলোড করলাম ... গত পাঁচদিন ধরে আমার রুমে এই একটা এল্বামই বেজে চলেছে, মনে হচ্ছে আরো বেশ কিছুদিন বাজবে ...
সবচেয়ে প্রিয় দুটা গান দিয়ে দিলাম, আগ্রহীরা শুনে দেখতে পারেন ...








     Get this widget 
|
     Track details  
|
         eSnips Social DNA    













     Get this widget 
|
     Track details  
|
         eSnips Social DNA    





 
