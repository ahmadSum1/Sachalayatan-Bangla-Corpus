প্রবাস থেকে ০৪১ ...



১ ...
সিসিবিতে শওকত হোসেন মাসুম ভাইয়ের একটা চমতকার পোস্ট দেখেছিলাম, কি দেখছি-কি পড়ছি-কি শুনছি-কি পড়ছি এই নিয়ে, দেখে আমারও এই লাইনে লেখার লোভ ধরলো ...
কিন্তু লিখতে গিয়ে দেখি এইটা নিয়ে লেখা বিশেষ সহজ কিছু না, কারণ গত অনেকদিন ধরে সত্যিকারভাবে কিছুই পড়ছি না, কিছুই দেখছি না ... হার্ড্ডিস্কে মোটামুটি পঞ্চাশটার মত মুভি নামানো আছে, তার মাঝে মোটামুটি অর্ধেক দেখা শেষ অনেক আগেই, জায়গার আপাতত কোন সংকট নাই আর ফেলতেও মায়া লাগে তাই মোছা হয় নাই, কিন্তু বাকি কমসে কম আরো পঁচিশটা মুভি দেখার সময়-সুযোগ-আগ্রহ থাকার পরেও কেন জানি দেখা হচ্ছে  না ... কাছাকাছি সময়ের মাঝে দেখলাম খালি ফ্রস্ট/নিক্সন, ইন ব্রুঝ আর দ্য রীডার; কোন ছবি খুব বেশি ভালো লাগলে সেটা কয়দিন পরে আবার দেখতে ইচ্ছা করে, তাই আবার দেখলাম দ্য ডার্ক নাইট আর পারস্যুট অভ হ্যাপীনেস ... এক খাবলা করে দেখে ফেলে রেখেছি পারফিউম, বডি অভ লাইজ, দার্জিলিং লিমিটেড, গজিনী আর চ্যঞ্জেলিং; দেখার অপেক্ষায় মুভি ফোল্ডারে জমে আছে আরো অনেকগুলি, কবে যে সব দেখে শেষ হবে কে জানে ...
রেগুলার দেখা হয় শুধু ফুটবল ... কপাল খারাপ, চ্যম্পিয়ন্স লীগের ম্যাচগুলি পড়ে উইকডেতে, অফিসে বসে শিক্ষানবিশী করার ফাঁকে টেক্সট কমেন্ট্রি দেখে দুধের স্বাদ ঘোলে মিটায়ে রাতে ফুটিটিউব ডট কম থেকে পনের মিনিটের হাইলাইটস দেখে সন্তুষ্ট থাকতে হয় ... লীগের খেলাগুলি উইকেন্ডে থাকায় কিছু দেখা হয়, যেগুলি দেখতে পারি না তার জন্য আবার হাইলাইটস ভরসা ...
গত কিছুদিন হল আবার নাটক দেখার বাতিক চেপেছে ... মাইবাংলামিউজিক ডট কম থেকে বহুব্রিহী নামিয়ে দেখছি, প্রায় দুই যুগ পুরনো নাটকও দেখতে খারাপ লাগে না, আজব ব্যপার ...
অয়োময় নাটকটা আরেকবার দেখতে পারলে খারাপ হত না, কিন্তু এখনো পর্যন্ত চোখে পড়ে নাই কোথাও ...
২ ...
বাইরে আসার পর বই পড়াও কমে গেছে, প্রধান কারণ দুষ্প্রাপ্যতা ... মূর্ছনা ডট কম থেকে হুমায়ূন-জাফর ইকবাল পাওয়া যায় কিছু, বেশিরভাগই পড়া ... এইবার বইমেলায় বের হওয়া গুলি ডাউনলোড করলাম, পড়ার আগ্রহ হচ্ছে না একদমই ... বিভূতিভূষণের আরণ্যক পেয়ে বেশ আগ্রহ করে নামালাম, ক্লাস সেভেনে এই বইটা থেকে কয়েক পাতা পাঠ্য ছিল, এইবার বাকিটুকু পড়তে হবে ... শুরু করলাম গতকাল, ইবুক থেকে টানা পড়তে ভালো লাগে না তাই কয়েকদিন লেগে যাবে মনে হয় শেষ করতে ...
অরূপ ভাইয়ের লিংক থেকে লার্নিং টু সী ক্রিয়েটিভলি নামানো আছে, একটু একটু করে পড়ছি, শেষ করতে সময় লাগবে ...
তবে রেগুলার পড়া হয় শুধু একটা জিনিস, সেটা ব্লগ ... সচল আর সিসিবি রেগুলার, সামহোয়ার থেকে পোস্ট খুঁজে খুঁজে বের করতে কষ্ট লাগে, তাও কিছুদিন পর পর গিয়ে পছন্দের কিছু লিংকে ঢুঁ মেরে আসি ...
৩ ...
গান নিয়ে সমস্যা নাই ... ঘুমের সময় বাদ দিয়ে সারাদিনই কিছু না কিছু বাজতে থাকে কানের ভেতর, কোনটা হয়তো মন দিয়ে শুনি কোনটা শুনি না ... গত কিছুদিন খুব শুনলাম শিরোনামহীনের বন্ধ জানালা, হাবিবের কম্পোজিশনে থার্ড পার্সন সিংগুলার নাম্বার, সঞ্জীব চৌধুরি, আরমীন মুসার আয় ঘুম ভাঙাই আর বাংলা ব্যন্ডের প্রথম এলবাম কিংকর্তব্যবিমূঢ় ... হিন্দীর মধ্যে এ আর রেহমান ... ইংলিশের মধ্যে মার্ক নফলারের সাউন্ডট্র্যাক অফ লোকাল হিরো, ডীডো, এনয়া আর ফিল কলিন্স ... ইন্সট্রুমেন্টালের মধ্যে জামফির আর টাবুন (এই টাবুন লোকটা অথবা লোকগুলা সম্পর্কে খুব বেশি কিছু জানতে পারছি না, গুগল মামা বিশেষ কিছু জানাতে পারে না ... কিন্তু পিয়ানোতে বাজানো রবীন্দ্র সংগীতের চমতকার একটা ইন্সট্রুমেন্টাল এলবাম আছে এদের করা ... কেউ কোন তথ্য দিতে পারলে খুশি হই ... )
আজকে কামলা দেয়ার ফাঁকে অনেকদিন পরে শুনছিলাম লোরিনা মেকেনিট ... শুনতে শুনতে হঠাত একটা গানে সুরটা খুব চেনা চেনা লাগলো, একটু খেয়াল করে দেখি এটা নজরুলের শুকনো পাতার মত লাগে, পরে গুগোল করে দেখি তাই ঠিক ...এই গানটার উৎপত্তি ভূমধ্যসাগরীয় অঞ্চলে; তুরস্ক, গ্রীস, মেসিডোনিয়া, বসনিয়া সহ আরো অনেক দেশে এই গানটার অনেকগুলি ভার্সন প্রচলিত ... ম্যাকেনিট আপা সেখান থেকে নিয়ে নিজের মত করে বাজিয়েছেন ... এইটা লোরিনার ভার্সন, আর এইটা গান সম্পর্কে তার অফিসিয়াল ওয়েবসাইটের ভাষ্য: this piece of music and its multiple variations have been moving around the Mediterranean area for many centuries and as such, the compositional credit should have read “Traditional, arranged by Loreena McKennitt ...
এই গানটার বিভিন্ন ভার্সন নিয়ে আমাদের অনিকেতদার একটা পোস্ট আছে এইখানে ...
৪ ...
কেমন জানি একটা লুপে পড়ে গেছি ... ঘুমাই, জাগি, অফিস যাই, ঝিমাই, বাড়ি ফিরি, ফেসবুকিং করি, আব্জাব বিভিন্ন ওয়েবসাইটে ঘুরি, খাবার গরম করি, খাই, আবার ঘুমাই ... উইকেন্ডে সারা সপ্তার জন্য রান্না করি, দিনে বারো ঘন্টা করে ঘুমাই, বাকি সময় নেটে বসে কাটিয়ে দেই ... মানুষের সাথে  যোগাযোগ কমে গেছে একদমই ... মেসেঞ্জারে ঢুকি না, ফোন করতে ভাল্লাগে না, ফেসবুকে অল্প  কিছু  মানুষের সাথে মেসেজ চালাচালি হয় নিয়মিত, বাকিদের পেইজে গিয়ে  ছবি  দেখে  আর  বুড়াংগুল দেখিয়ে কাজ সারি ... বন্ধুরাও ব্যস্ত, কেউ কামলা দেয়, কেউ পরীক্ষা দেয়, কেউ থীসিস লেখে, কেউ বাইরে আসার জন্য ব্যাগ গুছায়, আবার কেউ দেড় বছর পর দেশে গিয়ে পরোটা-গোশত সাঁটায় ...
এর মাঝেও চমৎকার লাগে যখন দেখি কেউ নতুন করে স্বপ্ন দেখে, কারো জীবনে নতুন রংয়ের ছোঁয়া লাগে ... এন্ড লাইফ গোজ অন ...
৫ ...
শীত প্রায় শেষ, এই সপ্তা প্রায় পুরাটাই জিরোর আশেপাশে ছিল টেম্পারেচার, নেক্সট উইকেও তাই থাকার কথা ... ব্যাপক শান্তি ...
৬ ...
ইকোনমির অবস্থা খারাপ হচ্ছে আর হচ্ছেই ... প্রতিদিন বিভিন্ন কোম্পানির ছাঁটাই হওয়ার খবর শুনি, মোটামুটি সব জায়গাতেই হায়ারিং ফ্রিজ ... কোথাও কোথাও পিএইচডির ফান্ডিং কমে গেছে এই টাইপ কথাও কানে আসে ... সামনে কি আছে কে জানে ... আপাতত আই উইল সার্ভাইভ শুনে শক্তি সঞ্চয় করা ছাড়া কোন উপায় দেখি না ...








     Get this widget 
|
     Track details  
|
         eSnips Social DNA    






