প্রবাস থেকে ০৩২ ...



১ ...
অনেক দিন ধরেই তাপমাত্রা শূণ্যের কয়েক ডিগ্রি উপরে ঝুলে ছিল ... দিনের বেলা আট-দশ ডিগ্রি থাকে, রাতের বেলা সেটা ঝপ করে নেমে যায় দুই-তিনে ... ওয়েদার ডট কম দেখায় শেষ রাতে নাকি মাঝে মাঝে মাইনাসেও যায়, আমরা সেটার সত্যাসত্য যাচাই নিয়ে মাথা ঘামাই না ...
কিন্তু তুষারপাত হয়নি এতদিন ... গত জানুয়ারি থেকে এপ্রিল পর্যন্ত রাস্তাঘাটে জমে থাকা বরফ ভেঙ্গে হাঁটাচলা করে আর তুষার নিয়ে শখ থাকার কথা না, কিন্তু সম্ভবত নোভা স্কশিয়ার ঠান্ডা বাকি কানাডার তুলনায় [বিসি বাদ দিয়ে] অনেক বেশি সহনীয় বলে আমার কাছে তুষারপাত অসাধারণ লাগে ... বাকিদের এই কথা বললে ঠ্যাঙানি দিবে, তাই চুপচাপ অপেক্ষা করি কবে তুষারপাত শুরু হবে তার ...
ফোরকাস্টে লেখা ছিল মঙ্গলবার সন্ধ্যায় হালকা তুষার ঝরতে পারে, কিন্তু সারাদিন পিটপিট করে বৃষ্টি পড়ল, বরফের দেখা নাই ... বুধবারেও তাই ...
চারটার পরেই আলো কমতে থাকে, পাঁচটায় পুরা অন্ধকার ... অফিসের রুমে বসে বোঝাও যায় না দিন যায় কখন আর আসে কখন ... সন্ধ্যার পর ঠান্ডা বাতাসের ঝাপটা আসে, ছোট্ট জানালার কাচ লাগাতে গিয়ে দেখি ঝিরিঝিরি বরফকুচি ... সাদা হওয়া শুরু করেছে চারদিক ...
কোন ভাল জিনিস একা দেখতে ইচ্ছা করে না, রুম থেকে বের হয়ে দেখি আর কেউ নাই চাইনিজ টনি ছাড়া, ডাক দিয়ে দেখালাম ... বেচারার মুখচোখ শুকিয়ে গেল ... সে নাকি কোন গরম কাপড় নিয়ে বের হয় নাই, এখন বাসায় যাবে কেমনে ...
প্রথম বরফের ছবি না তুললে কিভাবে হয়, তাই রাতের আঁধারেই কিছু ছবি নিলাম, ঠান্ডায় হাত স্টেডি রাখা খুব সমস্যা ...

.
.

.
.

পরদিন সকালে ক্যম্পাসে গিয়ে আরো কিছু ছবি তোলা গেলঃ

.
.

.
.

.
.

.
.

.
.

২ ...
অনেক দিন মুভি দেখা হয় না ... সময় যে পাই না তা না, কাজের চেয়ে অকাজেই সময় যায় বেশি ... কিন্তু একটানা দুই ঘন্টা ছবি দেখার কথা ভাবলেই একটু অপরাধবোধ জাগে, কে জানি বলে ঠিক না ঠিক না ...
যাই হোক, যাবতীয় খুঁতখুঁতানিকে বুড়াংগুল দেখিয়ে দুই সপ্তায় তিনখান মুভি দেখে ফেললাম ... প্রথমে হ্যানকক ... শুরুর কিছুক্ষণ মজা লাগছিল, তারপরের অংশটুকু অখাদ্য ...
এরপর দেখলাম ট্রেইটর ... ডন চিডল আর গাই পিয়ার্স দুজনকেই বেশ ভাল লাগে, চিডলকে হোটেল রুয়ান্ডা আর পিয়ার্সকে মেমেন্টো দেখার পর থেকে ... কিন্তু ট্রেইটর কিছুক্ষণ দেখার পর থেকে একটু অস্বস্তি লাগা শুরু করলো, মুসলিম টেরোরিজম নিয়ে ছবি, টেরোরিস্টরা কত ধর্মপ্রাণ মুসলিম, কিভাবে রেগুলার নামাজ পড়ে আর ধর্মের খাতিরে মানুষ মারে সেটা দেখে ভাল লাগার কোন কারণ নাই ... ভেবেছিলাম মুসলিমদের মনের সুখ পচাবে, কিন্তু কিছুদূর দেখার পরে ভুল ভাঙলো ... ভালো লেগেছে ...
তারপর নিতান্ত অনাগ্রহ নিয়ে দেখতে বসলাম ডার্ক নাইট ... আমার সুপারহিরো মুভির প্রতি একটু অভক্তি আছে, স্পাইডারম্যনের প্রথম দুইটা ছাড়া আর কোনটা ভাল লাগে নাই ... ব্যাটম্যান বিগিনসও মোটামুটি লেগেছিল, তাই নিশ্চিত ছিলাম ডার্ক নাইট নিয়ে এত হৈ চৈ এর পেছনে মূল কারণ হীথ লেজারের মৃত্যু, মুভিটা দেখে ভুল ভাংলো ... এইরকম টানটান উত্তেজনার ছবি বহুদিন দেখি নাই ... দশে দশ দেয়ার নিয়ম থাকলে দিয়ে ফেলতাম, আপাতত দিলাম নাইন পয়েন্ট ফাইভ আউট অফ টেন ...

