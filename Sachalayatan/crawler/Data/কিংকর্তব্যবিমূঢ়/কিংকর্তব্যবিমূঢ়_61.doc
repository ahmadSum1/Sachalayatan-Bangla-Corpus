প্রবাস থেকে ০১৪ ...



বাঙ্গালির ভ্রমণকাহিনীর একটা মুখ্য এলিমেন্ট ঢাউস ঢাউস সুটকেস ... দুই দিনের জন্যই হোক আর দুই বছর, সুটকেস ছাড়া বাঙ্গালি ঘরের বাইরে পা ফেলে না ... তারপর সারা রাস্তা সেই সুটকেস নিয়ে টানাটানি ...
দেশ ছাড়ার আগের কয়েকটা সপ্তা পাগলের মত দৌড়ের উপর ছিলাম ... ভিসা, অফিস, ব্যাংক, বঙ্গ, গেটটুগেদার, ঈদ, কেনাকাটা ... বিমান টিকেট হাতে পাওয়ার পর, ফ্লাইটের তিন দিন আগে, খেয়াল করলাম সুটকেস কেনা হয় নাই ...
আমি সারাজীবন ব্যাকপ্যাক ঝুলানো পাব্লিক ... সেটা ভার্সিটি কিংবা অফিস কিংবা সেন্টমার্টিন যেখানেই হোক ... ব্যাকপ্যাকে যে জিনিস ধরবে না সেটা নিব না, সহজ হিসাব ... বিদেশ যাত্রা উপলক্ষ্যে সেই নীতি বিসর্জন দিলাম ... ছুটলাম নিউমার্কেট ... ইন্টারন্যাশনাল মাপে সাড়ে বাষট্টি ইঞ্চির কালো এবং কুৎসিত সবুজ (আর কোন রং ছিল না, কি আর করা) দুইটা লাগেজ কেনা হল ... কপাল ভালো সাথে খালাতো ভাই ছিল ... নাহলে এই জিনিস নিয়ে সিএনজির পিছনে দৌড়াতে খবর হয়ে যেত ... সিএনজিতে দুইটাকে ঠেসে ঢুকানোর পর দেখি আর আমার জায়গা হয় না এমন অবস্থা ... সিএনজি ড্রাইভার আমার সুটকেস দেখে মহা আহ্লাদিত ... মামা কি লন্ডন যাইবেন নি?
সেই সুটকেস নিয়ে বাসায় ফিরলাম ... বাসার সবাই সুটকেসের সাইজ দেখে যথারীতি বিমোহিত ... এই জিনিস প্লেনের দরজা দিয়ে ঢুকবে কিনা এই জাতীয় গবেষণা শুরু হল ... ছোটভাইটা টেস্ট করার তালে ছিল এটার ভেতরে তার জায়গা হবে কিনা, ঝাড়ি দিয়ে ভাগালাম ...
একটু পর যখন নিজের রুমে এসে ল্যাপ্টপটা খুলে বসলাম, পিচ্চি হঠাৎ পাশে বসে বললো, আসলেই চলে যাচ্ছো তাইলে?
ভিসার লাল চকচকা সীল, একহাজার ডলারের এয়ার টিকেট, বস্তা বস্তা শীতবস্ত্র সব দেখেও বেচারার মনে একটা ক্ষীণ আশা ছিল, শেষ মূহুর্তে কিছু একটা হবে ... ভাইয়া যাবে না ... ঢাউস সুটকেস দুইটাই বোধহয় বেচারাকে রিয়েলিটিতে নামিয়ে আনলো ...
পৃথিবীর উল্টা দিকে চলে আসলাম আজ প্রায় তিন মাস ... দুইভাইয়ের প্রায় প্রতিদিনই দেখা হয় অনলাইনে ... তাও ঘরের কোনায় ফেলে রাখা সুটকেস দুইটা যখনি দেখি তখনি মনে হয়, আসলেই চলে যাচ্ছো তাইলে ...
ধুর বাল, ক্যান থাকি?

