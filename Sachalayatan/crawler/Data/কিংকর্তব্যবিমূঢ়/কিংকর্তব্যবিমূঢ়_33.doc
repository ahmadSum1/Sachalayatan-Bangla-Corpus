প্রবাস থেকে ০৩৪ ...



১ ...
গত জুলাইয়ে ট্রান্সফার উইন্ডো যেদিন শেষ হবে তার আগের দিন একটা মজার ঘটনা ঘটেছিল ... দুবাইভিত্তিক আবুধাবী ইউনাইটেড গ্রুপ নানারকম মাম্লা-মোকদ্দমার ভেজালে বিপর্যস্ত থাকসিন সিনোয়াত্রার কাছ থেকে ইংল্যান্ডের ম্যাঞ্চেস্টার সিটি ফুটবল ক্লাব কিনে নিল, তারপর একদিনের মধ্যে ইউরোপের ট্রান্সফার মার্কেট ওলট-পালট করে দিল ... চেলসি অনেক সাধ্যসাধনা করে রিয়েল মাদ্রিদ থেকে রবিনহোকে কেনার কথা প্রায় পাকা করে ফেলছে, এই সময় টাকার বস্তা নিয়ে ম্যান সিটি আসরে ঢুকলো, চেলসিকে পুরা বেকুব বানিয়ে নতুন বৃটিশ রেকর্ড পরিমাণ দাম দিয়ে রবিনহোকে কব্জা করে হাত বাড়ালো ডিমিটার বার্বাটোভের দিকে ... বার্বাটভকে নিয়ে ম্যান ইউর ফার্গুসন দাদু  তখন মুলামুলি করছিলেন হটস্পারের সাথে, ম্যান সিটির টাকার বস্তার গল্প শুনে তিনি আর ঝুঁকি নিলেন না, ইচ্ছার চেয়ে বেশি দাম কবুল করে তড়িঘড়ি করে বার্বাকে কিনে ফেললেন ...
তার পর থেকে গত চারমাস খালি ম্যান সিটির টাকার গল্প শুনছি ... তাদের এরাবিয়ান মালিক ডঃ সুলায়মান আল ফাহিমের   নাকি টাকার কোন লেখাজোখা নাই ... চেলসির গৌরিসেন আব্রামোভিচও নাকি তার সামনে ফকির ... তার এখন স্বপ্ন দুনিয়ার যাবতীয় সুপারস্টারকে কিনে ম্যান সিটিতে মচ্ছব লাগিয়ে দেবেন ... খালি জানুয়ারি ট্রান্সফার উইন্ডোটা শুরু হোক ...
ম্যান সিটির শপিং লিস্টে আপাতত যারা আছে তার মধ্যে উল্লেখযোগ্য কয়েকটা নাম হচ্ছে মেসি, কাকা, ক্যাসিয়াস, বুফোন, ক্রিশ্চিয়ানো রোনালদো, সেস্ক ফ্যাব্রিগাস, জন টেরি, সার্জিও রামোস, ফিলিপ লাম, ফার্নান্দো তোরেস, ডেভিড ভিয়া, নিস্টলরয়, ক্যানাভারো, মাস্কেরানো এবং ভোটকা রোনালদো ... লিস্ট দেখে হাসব না কানবো বুঝতেছি না, বেকুবগুলির কোন ধারণাই নাই রিয়েল থেকে রবিনহোকে আনা আর বার্সা থেকে মেসি কিংবা চেলসি থেকে টেরিকে আনা এক কথা না ... টাকা থাকলেই যা খুশি কেনা যায় না ...
মজার ব্যপার হচ্ছে ম্যান সিটির কোচ মার্ক হিউজেসকে এইসব ট্রান্সফার রিউমার নিয়ে খুব বেশি গলাবাজি করতে দেখি না ... চ্যালাচামুন্ডারাই আপাতত লাফাচ্ছে ...
আমার ধারণা ম্যান সিটির এখনকার বোর্ড মিটিংগুলি হয় এরকমঃ
বিশাল একটা রুম, টেবিলের এক মাথায় এক আরব শেখ, আরেক মাথায় মার্ক হিউজেস, মাঝখানে চ্যালাচামুন্ডারা ... শেখের হাতে হুক্কা, কোলে সাকি ...
শেখ বললেন, "বলেন মিস্টার হিউজ, আপনার কাকে কাকে চাই ..."
হিউজ গলা খাকারি দেন, "আসলে যাদেরকে চাই সবাইকে তো পাওয়া যাবে না, আমার মনে হয় ..."
"পাওয়া যাবে না মানে!" শেখের ঝাড়ি, "আপনি জানেন আমার কত টাকা? বলেন কাকে কাকে লাগবে ..."
হিউজেসের দেরি দেখে শেখ নিজেই লিস্টি বানান, "গোলের নিচে যে দাঁড়ায়, কি জানি বলে ... "
এক চ্যলা কথা যোগায়, "গোলকিপার হুজুর ..."
"হ্যা গোলি, ভালো গোলি কে আছে এখন?"
"ঐযে, ক্যাসিয়াস" এক চ্যলা বলে ...
"নানা, বুফন বেশি ভালো", আরেক চ্যালা ...
"ঠিকাছে, আমরা দুইটাকেই কিনবো ... সেক্রেটারি, লিখে ফেল", সুন্দরী সেক্রেটারি ল্যাপটপ খুলে টপাটপ লিখতে থাকে ...
মার্ক হিউজেস বলতে চান, এদেরকে কেনা মনে হয় সম্ভব না, আর জো হার্ট গোলকিপার হিসাবে খারাপ না, কিন্তু সময় পান না ...
"এরপরে কি লাগে?" শেখের প্রশ্ন ...
"ডিফেন্ডার," এক চ্যালা ...
"টেরি বেস্ট", আরেক চ্যালা ...
"না ক্যানাভারো, বিশ্বকাপে যা দেখাইছিলো ..." আরেক চ্যালা ...
"লিখে নাও", শেখ ...
সেক্রেটারি টপটপ টাইপ করে, হিউজেস চুপ ...
"উইং ব্যাকও লাগবে", চ্যালা ...
"ডাইনে রামোস আর বামে লাম", আরেক চ্যালা ...
"ঠিকাছে," শেখ ...
"এইবার মিডফিল্ড ..."
"কাকা, মেসি"
"না ফ্যাব্রিগাস"
"মাস্কেরানোরে লাগবে' ...
"সব লেখ", শেখের হুকুম ...
"এইবার স্ট্রাইকার ..."
"টরেস, ভিয়া ..."
"নিস্তলরয়"
"না ক্রিশ্চিয়ান রোনালদো"
শেখ বলেন, "ঠিক ঠিক রোনালদোরে লাগবে, বিশ্বকাপে কি চমতকার সব গোল দিত!"
চ্যালার বোঝায়, ঐ রোনালদোর বেইল নাই, এইটা নতুন রোনালদো ... শেখ ঝাড়ি দেয়, আমি খেলা দেখি নাই নাকি, দুই রোনালদোই লাগবে ...
সেক্রেটারি টাইপ করে, মার্ক হিউজেস কিছু বলতে গিয়েও বলে না, কি দরকার ... পরে দেখা যাবে ফার্গুসন-ওয়েঙ্গার-পেলে-ম্যারাডোনা সবাইরে কোচ হিসাবে আনার হুমকি দিচ্ছে ...
পরের দিন আমরা পেপারে দেখি, ব্রাজিলের রোনালদো ম্যান সিটিতে খেলবে বলে আনন্দে লাফাচ্ছে ...
জানুয়ারিতে ব্যাপক মজা হবে মনে হচ্ছে ...
২ ...
এই বছর লীগগুলি দারূণ জমেছে ... স্পেনে বার্সা দুই বছরের খারাপ সময় ঝেড়ে ফেলে গা ঝাড়া দিয়ে উঠেছে ... নতুন কোচ গার্ডিওলা আর ভয়ংকর ফর্মে থেকে মেসি-ইতো-জাভি-ইনিয়েস্তা-আল্ভেসরা প্রতি ম্যাচে মুড়ির মত গোল দিচ্ছে, দারূণ লাগে দেখতে ... বছর শেষে কিছু জিতবে কিনা সেটা বলা মুশকিল, কিন্তু এখনো পর্যন্ত বার্সা খেলা দেখা একটা আনন্দদায়ক অভিজ্ঞতা ... রিয়েল মাদ্রিদের একটু দুঃসময় যাচ্ছে ঠিকই, কিন্তু জানুয়ারির মধ্যে ঠিক হয়ে যাবে মনে হয় ... অলরেডি নতুন স্ট্রাইকার কিনেছে, হান্টেলার ... খুব সম্ভব ইউরো মাতানো  আরশাভিনকেও  দেখা যাবে রিয়েলে জানুয়ারিতে ...
স্পেনের সমস্যা হচ্ছে অন্য টিমগুলি ফাইট দেয় ঠিকই, কিন্তু শেষমেষ লীগ জিতে বার্সা নাহলে রিয়েল ... ইংল্যন্ডে সেই তুলনায় কম্পিটিশন অনেক বেশি ... লিভারপুল অনেক বছর পর আগে আগে দৌড়াচ্ছে, চেলসি আগের বছরগুলির মত ইনভিন্সিবল না হলেও টপের কাছাকাছিই আছে ... ম্যান ইউ শুরুতে পিছিয়ে ছিল, তবে ফার্গু দাদু লাইনে নিয়ে আসছেন টিমকে, সেকেন্ড হাফে ভালো করবে নিঃসন্দেহে ... আর আর্সেনালের কাজকারবার পুরাই উড়াধুড়া ... হাল সিটি-মাল সিটির  [কৃতজ্ঞতাঃ রায়হান আবীর] কাছে হারে আর ম্যান ইউ-চেলসির প্যান্ট খুলে ছেড়ে দেয় ... টটেনহাম লীগের শুরুতে অনেক তর্জন-গর্জন করেছিল টানা আট ম্যাচ হেরে সাইজ হয়ে গেছে ... কখন ম্যান সিটি কি করে সেটাই দেখার বিষয় ... সত্যি সত্যি যদি কিছু ভালো প্লেয়ার কিনতে পারে খেলা জমে যাবে ...
চ্যম্পিয়ন্স লীগের নক-আউট  রাউন্ড শুরু হবে জানুয়ারি-ফেব্রুয়ারিতে ... সময়টা ভালৈ কাটবে মনে হচ্ছে 
৩ ...
দুই সপ্তা ধরে কন্টিনিউয়াস হোগামারা খেতে খেতে অবশেষে কোর্সোয়ার্ক শেষ করে ফেললাম ... গত দুইদিন না ঘুমিয়ে প্রজেক্ট-প্রেজেন্টেশন শেষ করে গতকাল সারারাত একটানা কাজ করে ডেডলাইনের ষোল ঘন্টা আগেই  রিপোর্ট সাবমিট করে সশব্দে দম ছাড়লাম ... আর ক্লাস করুম না, যন্ত্রণা শেষ ...
৪ ...
ডিসেম্বরের লাস্ট সপ্তায় মন্ট্রিয়ল যাব ... সেখান থেকে কয়দিন পরে অটোয়া ... সামনের আটমাস সেখানেই থাকতে হবে, বাড়ি ভাড়া নিয়ে অনেক যন্ত্রণা করতে হলো ... শেষমেষ পাওয়া গেল সুবিধামত সেটাই ভাগ্য, মোজো থাকলে সেটা নিয়ে সামনে কখনো লিখবো ... অটোয়া বা মন্ট্রিয়লে কোন সচল থাকেন কি? 
৫ ...
দুইদিন ফাটায়ে বরফ পরার পরে আর বরফের দেখা নাই ... তাপমাত্রা শুণ্যের পাঁচ সাত ডিগ্রি উপরে ওঠে ঘুরাঘুরি করে ... রাতে জানালা খুলে রাখি, সকালে ঘুম ভেঙে মনে হয় একটা আইসবার্গের মধ্যে বসে আছি ... গাছপালার পাতা অবশিষ্ট নাই একটাও, কেমন যেন বিবর্ণ সবকিছু ... সেই বিবর্ণতা মাঝে মাঝে মনেও বাসা বাধে, কে জানি বারবার বলে ধুর বাল ... পরক্ষণেই আবার গা ঝাড়া দেই, অনেক কাজ বাকি, দুঃখবাদী চিন্তাভাবনা পরে করলেও চলবে ...
৬ ...
অনেক দিন পরে আবার মৌসুমি ভৌমিক শোনা শুরু করলাম ... আর প্রেয়ার হল ... আপাতত মায়া শোনেনঃ 








     Get this widget 
|
     Track details  
|
         eSnips Social DNA    






