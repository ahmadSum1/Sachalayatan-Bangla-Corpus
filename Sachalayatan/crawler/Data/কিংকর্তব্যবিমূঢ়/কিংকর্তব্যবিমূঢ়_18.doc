প্রবাস থেকে ০৪৬: নায়াগ্রা ...



নায়াগ্রা নিয়ে একটা কথা ছোটবেলা থেকে বিভিন্ন বইটইয়ে পড়ি, নায়াগ্রা নাকি নর্থ আমেরিকার ঢাকা চিড়িয়াখানা ... মানে গ্রাম থেকে লোকজন ঢাকা শহরে আসলে প্রথমে যেমন মীরপুর চিড়িয়াখানা দেখতে যায় [এটলিস্ট একসময় যেত, এখন যায় কিনা জানি না, আমি ক্লাস ফাইভের পর আর যাই নাই ... ইভেন চিড়িয়াখানাটা মীরপুরে আদৌ আছে কিনা সেটাও নিশ্চিত না ...], তেমন বাইরে থেকে নর্থ আমেরিকায় লোকজন আসলে তাদের প্রথম টার্গেট নাকি থাকে নায়াগ্রা দেখা ... অন্যদের বেলায় সত্যি কিনা জানিনা, আমার বেলায় কথাটা সত্যি ... কানাডা পা রাখার পর থেকে দুইটা জায়গায় যাওয়ার জন্য কুটকুট করে, একটা নায়াগ্রা, আরেকটা ভ্যাংকুভার ...
ইউরোপের পুলাপানরে আমি ব্যাপক ঈর্ষা করি দুইটা কারণে, একটা মাঠে গিয়ে ফুটবল লীগ দেখার সুবিধা [যদিও আমার পরিচিত কাউরেই আমি আজ পর্যন্ত মাঠে গিয়ে ফুটবল দেখতে শুনি নাই], আর দ্বিতীয়টা হচ্ছে ঘোরাঘুরির সুযোগ ... উইকেন্ডের দুইদিনের সাথে আর একদিন কোনভাবে যোগ করতে পারলেই নাকি তিনটা দেশ ঘুরে আসা যায়, কোন পাস্পোর্ট-ভিসা-এয়ারটিকেটের যন্ত্রণা ছাড়া ... আমি এখানে এক প্রভিন্স থেকে আরেক প্রভিন্সে যেতে কাহিল হয়ে যাই আর ওইদিকে স্পেনের পুলা বেলজিয়াম আর ফিনল্যান্ডের পুলা জার্মানী গিয়ে ব্যাভারিয়ান বীয়ারের বোতল নিয়ে হাসি হাসি পোজ দিয়ে ফেইসবুক সয়লাব করে ফেলে, ঈর্ষায় জ্বলেপুড়ে যাই ...
যাই হোক, আসল কথা হইলো এই হাতিমার্কা দেশের পুবমাথায় বসে নায়াগ্রার শুধু স্বপ্ন দেখাই সম্ভব ছিল, বাস্তবে না ... এই বছরের শুরুতে অটোয়া আসার পর একটু আশা জাগলো, নাহ এইবার মোটামুটি সম্ভব-সম্ভব দূরত্ব ... চার মাস পর আরো দক্ষিণে ওয়াটারলু আসার পর বুঝলাম এইবার হবে ...
কিন্তু আমি ইবনে বতুতা না যে একলা একলা দেশভ্রমণ করবো, সঙ্গী দরকার ... কাছাকাছি শহরের পুলাপান বলতে লন্ডনের [আবার বলি, ইউ কে না] গ্রুপ, ফোন দিলাম ... "কিরে ক্লাস তো শেষ, সামার কি করবি? চল নায়াগ্রাঘুরে আসি" জাতীয় আলোচনার সূত্রপাত করা আগেই আশফাক বলে, ওই আমরা সব তো আগামী সপ্তায় নায়াগ্রা যাচ্ছি, যাবি নাকি?  
নতুন শিক্ষানবীশী শুরু হওয়ার আগে দুই সপ্তার একটা গ্যাপ ছিল, কাজেই বিশ্বস্ত ব্যাকপ্যাকে ল্যাপি, শত্রুর মুখে ছাই দিয়ে কেনা নতুন ক্যামেরা, ল্যাপি আর ক্যামেরার যাবতীয় হাবিজাবি জিনিস আর ফাঁকেফুকে দুই একটা কাপড়চোপড় ঢুকিয়ে দিলাম দৌড় লন্ডনে ... সেখান থেকে তিনদিন পর দলবল নিয়ে নায়াগ্রা ...
আমি পয়েন্ট এন্ড শূটে টিপি দেয়া ছবিয়াল, ডিএসেলারের ক্যাম্নে কি এখনও বুঝে ঊঠি নাই ... তার মাঝেই ঠেকতে ঠেকতে শিখতে শিখতে গাদি গাদি ছবি তুলে ফেললাম ... তার মাঝে কিছু দিলাম এইখানে, ফেইসবুকাররা অনেক আগেই দেখেছেন, যারা দেখেন নাই তারা দেখতে পারেন ... ট্যুরের বর্ণনা দিতে গেলে অনেক লিখতে হবে, কেন জানি তাগদ পাচ্ছি না ... আসেন ছবি দেখি ...


যাঁরা জানেন না তাঁদের জন্য বলি, নায়াগ্রা আসলে দুইটা জলপ্রপাত ... একটার নাম আমেরিকান ফলস, আরেকটার নাম হর্সসু ... এইটা আমেরিকান ফলসের ছবি ... 








আর এইটা হচ্ছে তুলনামূলক বড়টা, মানে হর্সসু ...








বোট নিয়ে এই প্রপাতটার খুব কাছে যাওয়া যায় ... বোটের নাম "মেইড অভ দ্য মিস্ট" ... যাওয়ার আগে শুনেছিলাম বোটে অনেক ভীড় থাকে, কিন্তু এখনো সামার পুরাপুরি শুরু হয় নাই বলেই মনে হয় আমরা কোন ভেজাল ছাড়াই বোটের একেবারে সামনে জায়গা নিয়ে ফেলতে পারলাম ...








দুইটা প্রপাত এক ফ্রেমে নিতে হলে যে পরিমাণ ওয়াইড এংগেল লেন্স থাকা লাগে সে পরিমাণ নাই, কি আর করা ...








দলের পিচ্চিতম সদস্য, রিদা ...








নৌকা টৌকা চড়ার পর আমরা পায়ে হেঁটে শহরের রাস্তাঘাট ঘুরে দেখা শুরু করলাম ... সেরকমই ঘুরতে ঘুরতে বিভিন্ন জায়গা থেকে বেশ কিছু ছবি নিলাম নায়াগ্রার ...








আরেকটু ডানে যাওয়ার পর ...








আরো একটু সরে গিয়ে, ব্যাকগ্রাউন্ডের লম্বা লম্বা বিল্ডিংগুলি সব নামকরা হোটেল চেইন ... 








সন্ধ্যা হয় হয় অবস্থা ...








সামারের চার-পাঁচ মাস প্রতি শুক্র আর রবিবার রাতে নায়াগ্রার উপর ফায়ারওয়ার্কস হয় ... আমাদের ভ্রমণ-পরিকল্পনাবিদরা এই কারণেই সব খুব বেছে বেছে শুক্রবার রাতের প্ল্যান করেছিলেন ... সেই ফায়ারওয়ার্ক্স দেখার জন্য দশটার আগেই জায়গামত হাজির হলাম ... জলপ্রপাত তখন আলোয় আলোময় ... 








এই ব্রীজটার এইপাশ কানাডা, ঐপাশ আম্রিকা ...








তারপর শুরু হল আতশবাজির খেলা ...




















মিনিট দশেক দুম-দামের পর আতশবাজি বন্ধ হল ... লাল-নীল আলোও বন্ধ হল কিছুক্ষণ পর ... তবে সাদা আলো জ্বালিয়ে রাখলো প্রায় রাত বারোটা পর্যন্ত ...














ছবিগুলি যে নেট থেকে মারা না সেটা বোঝানোর জন্য নিজেকে সহ একটা পোজ দিলাম  








আর লাস্টে একটা বোনাস ... কফি খাওয়ার ফাঁকে ফাঁকে পাপারাজ্জিগিরি ... জুটিটাকে এত দারূণ লাগছিল যে চামে চামে একটা ছবি নেয়ার লোভ কিছুতেই সামলানো গেল না  











নায়াগ্রার বিশালতা আসলে ছবিতে ঠিক ধরা যায় না, তাই মোবাইল ক্যামে রেকর্ড করা এই ক্লিপটা দিলাম, কিছুটা হয়তো বোঝা যাবে এটা থেকে ... ভিডিওম্যান আশফাক, অনুমতি ছাড়াই মারলাম, আমি জানি সে খেপবে না 


