প্রবাস থেকে ০১৫ ...




১ ...
দেখতে দেখতে একটা সেমিস্টার শেষ ... আগামী চার মাস ক্লাস করতে হবে না ... রাতজেগে এসাইনমেন্ট করতে হবে না ... কুইজ দিতে হবে না ... ভাবতেই মন ভালো হয়ে যায় ... কিন্তু খালি ছোট একটা সমস্যা, সেমিস্টার শেষে ফাইনাল এক্সাম থাকে ...
অন্য সাবজেক্টটা আগেই ম্যানেজ করা ছিল, চোদ্দই এপ্রিলে কপালে জুটল ডাটা কম্প্রেশানের ফাইনাল ... বিখাউজ সাব্জেক্ট ... ষোলখান চ্যাপ্টার ... কয়েকশো স্লাইড ... কয়েক হাজার ইকুয়েশন ... আর অসহায় আমি ...
তিনদিন ডেডিকেট করলাম ... কিন্তু যেহেতু আমি গর্বিত আইউটিয়ান কাজেই দুই দিন শেষে দেখলাম সাড়ে চার মাইল পার হয়েছি ... আর বেশি না, মাত্র সাড়ে এগারটা চ্যাপ্টার পাড়ি দিতে হবে ...
কাজেই কালকে দুপুর থেকে আমি খালি দুলে দুলে পড়া মুখস্থ করি ... আর নিজেকে গালি দেই ...
মেসেঞ্জারে মাঝে মাঝে কেউ কেউ নক করে ... শুভ নববর্ষ ... আমার মেজাজ আরো খারাপ হয় ... জবাব দেই না ...
ভোররাতে ঘুম পায় (অন্য সময় পায় না, শুধু পড়তে বসলেই পায়) ... কিচেনে গিয়ে কফির পানি গরম করে দেখি কি জানি ঠিক নাই ... একটু পরেই বুঝলাম চিনি নাই, অল্প ছিল, ভেবেছিলাম দুই দিন পার করে দিব ... অন্য দুইজন কোন ফাঁকে বোতল খালি করে দিয়েছে টের পাই নাই ... কি আর করা, চিনি ছাড়া কফি খাই আর চিন্তা করি মানুষ শখ করে এই জিনিস খায় কেম্নে?
সকাল সাতটা বাজার আগেই ফেইসবুকের নিউজ ফীডে ছবি আসা শুরু করলো ... পয়লা বৈশাখের ছবি ... গত বছর ঢাকাতেই ছিলাম, সারাদিন বাইরে ঘুরে সন্ধ্যায় কোন গাড়ি না পেয়ে দুজনে প্রতিজ্ঞা করেছিলাম আর কোনদিন পয়লা বৈশাখে বের হব না ... কিন্তু ছবিগুলি দেখে আবার মন-মেজাজ খারাপ হওয়া শুরু করলো ... পয়লা বৈশাখ কর খুব ভালো কথা সেটা এভাবে ব্রডকাস্ট করার কি হইলো? ... আর করলা খুব ভালো কথা একদিন পরে করা যাইতো না?
সাড়ে সাতটার দিকে হঠাৎ হেলতে দুলতে বরফ পড়া শুরু করলো ... এমনিতে আমার তুষারপাত খারাপ লাগে না, কিন্তু গত প্রায় এক সপ্তা ধরে সামার-সামার আবহাওয়া ... জাব্বা-জোব্বা ফেলে টিশার্ট পরে হাঁটাহাটি শুরু করে দিয়েছিলাম ... তার মাঝে আবার গায়ে সীল মাছের চামড়া জড়ানো কোন কাজের কথা না ...
যাই হোক, যথাসময়ে এস্কিমো সেজে পরীক্ষা দিতে যাই ... প্রশ্ন পেয়ে বরাবরের মতই মনে হয় ভুল প্রশ্ন দিয়েছে, এইটা আমার সাব্জেক্ট না ... তারপর বাঙালির ছেলে তাই গলায় গামছা দিয়ে চাপাবাজি শুরু করি ...
২ ...
খাতা জমা দেয়ার সময় দেখি কোথাও খালি নাই, সব চাপাবাজি করে ভাসিয়ে দিয়েছি ...
বাইরে এসে দেখি তুষারপাত শেষ ... টেম্পারেচার বাড়া শুরু করেছে, আর সেটা আমাদের অনেক আগেই টের পেয়েছে সুন্দরী কানাডিয়ান তরূণীরা ...
ক্যাম্পাসে পোলাপান মহানন্দে ঘুরে বেড়াচ্ছে, সামার ভ্যাকেশান শুরু হয়ে গেছে ...
চার মাস আর ক্লাস করতে হবে না, ভাবতেই শান্তি শান্তি লাগে ... প্রফেসর রিসার্চের বিশাল প্ল্যান করে রেখেছে, সেটা চিন্তা করেও ভয় পাইনা ...
বাসায় এসে ফেসবুকে ঢুকি, পয়লা বৈশাখ দেখি ... যারা যারা শুভেচ্ছা পাঠিয়েছে তাদের রিপ্লাই দেই ...
গত কয়েকবছরের নিয়মের ব্যতিক্রম না করে এক্সটারনাল স্পীকারে আকাশ-বাতাস ফাটিয়ে "মেলায় যায়রে" বাজাই ...
৩ ...
শুভ নববর্ষ ...ভালো থাকুন সবাই ...








     Get this widget 
|
     Track details  
|
         eSnips Social DNA    





 
