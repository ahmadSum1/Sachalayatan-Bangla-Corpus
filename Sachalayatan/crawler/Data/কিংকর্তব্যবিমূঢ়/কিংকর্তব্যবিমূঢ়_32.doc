প্রবাস থেকে ০৩৫ ...



১ ...
বাড়িভাড়া নিয়ে ব্যাপক যন্ত্রণা করতে হয়েছে গোটা নভেম্বর ... জানুয়ারি টু অগাস্ট থাকব  অটোয়া ডাউন্টাউন থেকে পচিশ-ত্রিশ কিলো দূরে কানাটা নামের এক সাবার্বে, অটোয়ার সব প্রাইভেট কোম্পানির অফিস সেইখানে ... কাজেই থাকার জায়গা লাগবে ...
তাও কপাল ভালো এইখানে পাড়ায় পাড়ায় টহল দিয়ে টুলেট সাইন দেখে নক করে ব্যাচেলার বলে কাচুমাচু হওয়া লাগে না ... বাড়িভাড়া করতে আপনার লাগবে একটা কম্পু (ল্যাপি হইলে ভালো), নেটের লাইন, কাগজ-কলম,একটা ফোন, খাদ্য-পানীয় আর আনলিমিটেড ধৈর্য্য ... আর জানতে হবে কিছু ওয়েবসাইটের সুলুকসন্ধান ...
ওয়েবসাইটগুলিতে বাড়িয়ালারা বাড়ি খালি আছে বলে বিজ্ঞাপন দেন, সেইটায় বাড়ির ঠিকানা অথবা পোস্টকোড দেয়া থাকবে ... এড দেখে পছন্দ হইলে  গুগোলম্যাপ খুলেন, বাড়ি-অফিস প্লট করে দেখেন দুইটা কতদূরে; গুগোল সাহেব গাড়িতে, পায়ে হেঁটে আর পাবলিক ট্রান্সপোর্টে যেতে কতক্ষণ লাগবে সেটা জানিয়ে দেবে; আরো নিশ্চিত হতে চাইলে যান বাস কোম্পানির  ওয়েবসাইটে, কোন পয়েন্ট থেকে কোন পয়েন্টে কত তারিখ কোন সময় যেতে চান সেটা জানান, ওরা আপনাকে জানাবে বাসা থেকে বের হয়ে উত্তর দিকে কতদূর গিয়ে কতক্ষন অপেক্ষা করে কত নাম্বার বাসে ওঠে কত মিনিট পরে কোন জায়গায় নেমে রাস্তা পার হয়ে আবার কতক্ষণ দাঁড়ায়ে আবার কোন বাসে উঠতে হবে ... এই ওয়েবসাইট আবার পোস্টকোড নেয়না, রাস্তার নাম বাড়ির নাম্বার চায় ... না থাকলে? না থাকলেও ঊপায় আছে,  কানাডা পোস্টাল সার্ভিসের ওয়েবে যান, বাড়ির নাম্বার দিলে পোস্ট কোড আর পোস্ট কোড দিলে বাড়ির ঠিকানা সব পাওয়া যাবে ... সেটা নিয়ে বসান ... সব যদি পছন্দ হয় তাহলে বাড়িওয়ালার সাথে যোগাযোগ ... পোস্টে ফোন নাম্বার থাকলে খুব ভালো, ফোন দেন, দিয়ে কথা বলেন ... না থাকলে মেইল দেন, তারপরে বসে থাকেন যদি একটা রিপ্লাই আসে ...
ফোন নাম্বার থাকে খুব কম এডেই, মেইলই ভরসা ... সেই মেইল করতে গিয়ে হঠাৎ একটা অদ্ভূত জিনিস দেখলাম, যতই মেইল করি কোন জবাব আসে না ... প্রথমে ভাব্লাম হয়তো দেরি হয়ে গেছে, কেউ বাসা নিয়ে ফেলেছে আগেই,  কিন্তু কয়দিন পরে যখন দেখি একই এড আবার পোস্ট করা হয়েছে কিছু তাও আমার মেইলের জবাব নাই তখন বুঝলাম আমি বাতিল ... কিন্তু কিসের ভিত্তিতে? ... একই মেইল এবার করলাম ভার্সিটি ওয়েবমেইল থেকে, এই এড্রেসটায় নাম্বার ছাড়া কিছু নাই ... এইবার দেখি সব না আসলেও বেশ কয়েকটার রিপ্লাই হাজির ...
কানাডা আসার পর থেকে বর্ণবাদ বা মুস্লিম নামধারী বলে কোন ডিস্ক্রিমিনেশনের ছিটেফোঁটাও চোখে পড়েনি ... এই প্রথম বিশ্বাসটা একটু টলে গেল ... মেইলগুলি কি মুসলিম নাম দেখেই বাতিলের খাতায় পড়লো?
যাই হোক, অনেক গুতাগুতির পরে শেষমেষ মোটামুটি পছন্দসই একটা বাসা পাওয়া গেল ... কথাবার্তা সব প্রায় ফাইনাল, এমন সময় বাড়িওলি মেইল দিল, "আমি তোমারে একটা জিনিস বলতে ভুলে গেছি, আমি কিন্তু মেইল-ফিমেল দুইজনকেই ভাড়া দেই ... তোমাদের সাথে এটলিস্ট একজন গার্ল থাকবে ... আমার মনে হয় তোমার আপত্তি থাকবে না তবে জানিয়ে রাখা ভালো মনে করলাম" ... আমি বলি, কস্কিরে মমিন, আপত্তি থাকবে ক্যান 
২ ...
বাড়িভাড়ার বিজ্ঞাপন ঘাটতে ঘাটতে অনেক মজার মজার জিনিস চোখে পড়লো, যে্মন, "আমরা দুজন মেয়ে, জানুয়ারি থেকে নতুন একজন হাউসমেট খুঁজছি ... হাসিখুশি ফ্রেন্ডলি পার্টি করতে ভালোবাসে এমন মেয়েদের অগ্রাধিকার দেয়া হবে ... তবে "কাম এন্ড কোয়ায়েট" এবং পরিষ্কার-পরিচ্ছন্ন ছেলেদেরও বিবেচনা করে হবে  [দুষ্টু দুষ্টু সিনেমা দেখে মাথায় চিন্তা আসছিলো যে নিজেকে "কাম (calm কিন্তু), কোয়ায়েট এন্ড ক্লিন" পরিচয় দিয়ে আবেদন করে ফেলবো কিনা, শেষমেষ বদ চিন্তা দূর করলাম] ...
"রুম পাওয়া যাবে, নো স্মোকিং, কুকুরের চেয়ে বড় এবং বিড়ালের চেয়ে ছোট কোন পোষা প্রাণী থাকতে পারবে না" [কুকুরের চেয়ে বড় বুঝলাম বিড়ালের চেয়ে ছোটতে আপত্তি কি?]
মজা দেখলাম আরেক ছেলের মেইলে, "হাই আমি অমুক, বয়স তেইশ, রুমমেট খুঁজছি ... ব্লা ব্লা ব্লা ... আই ড্রিংক সামটাইমস বাট নেভার গেট ড্রাংক ... এন্ড আই স্মোক, মেইনলি সিগারেটস বাট সামটাইমস গ্রাস" [সাবাশ, বাঘের বাচ্চা ...]
৩ ...
ঈদ ছিল সোমবার ... রাত জেগে বান্দ্রামি করতে করতে দেখি ভোর হয়ে গেছে, সকাল আটটায় নামাজ, ভাব্লাম আর ঘুমায়ে কাজ নাই ... টেম্পারেচর শুণ্যের নিচে বেশ কয়েকদিন ধরে, হালকা স্নোয়িং হচ্ছিল ... ভোররাতের দিকে দেখি হুড়মুড় করে বরফ পড়ে, টেম্পারেচার চেক করে দেখি মাইনাস পনের ... সকাল সাড়ে সাতটায় সেটা মাইনাস বিশ ...
এক বুড়া আংকেলের সাথে নামাজ পড়তে যাওয়ার কথা ... বুড়ারে ফোন দিলাম কি করবো ... বুড়া বলে, কোন সমস্যা নাই, আমি আসতেছি তোমরা রেডি থাকো ... বললাম, তোমার গাড়ি তো মনে হয় আধাহাত বরফের নিচে তুমি কেমনে আসবা ... বিরাশি বছরের বুড়া হুংকার দিল, আরে ব্যাপার না, গাড়ি গ্যারেজে ঠিকমতই আছে, খালি গ্যরেজের সামনের বরফ একটু সরাইতে হবে আরকি ... বললাম, তুমি থাকো, আমরা আসতেছি ...
বস্তা-টস্তা জড়ায়ে পথে নামলাম ... এক ব্লক দূরে বুড়ার বাড়িতে গিয়ে দেখি লোকজনের ফোন এসে গেছে, দুর্যোগপূর্ণ আবহাওয়ার কারণে নামাজ বাতিল 
সারাদিন দুইএক্টা দাওয়াত-টাওয়াত ছিল ... তাও পন্ড হইল ... বাসায় এসে দিলাম ঘুম ... এক ঘুমে রাত ...ঈদ শেষ 
ছবি দ্যাখেন ঈদের দিনেরঃ





.
৪ ...
আজকে সকালে ঘুম ভেঙে ভাব্লাম বেশ কিছুদিন  ক্যম্পাস যাইনা  আজকে একটু ঘুরে আসি ...  বের হওয়ার আগে মনে করে ওয়েদার ডট সিএ ওপেন করে দেখি প্লাস ফিফটিন দেখায় ... তড়িঘড়ি করে জানালা খুলে মাথা বের করে শিওর হলাম, ওয়েবসাইটের মাথা  গরম হয় নাই, আজকে আসলেই গরম ... সোমবার ছিল মাইনাস বিশ, মাঝের দুইদিন জিরোর আশেপাশে ঘুরে আজকে শুক্রবারে প্লাস বিশ ... আজিব দুনিয়া!
যাই হোক, বস্তা-টস্তা সযত্নে খুলে রেখে বের হলাম ... ক্যাম্পাসে ঢুকতেই কাজাখস্তানের সার্গেইএর সাথে দ্যখা ... ছেলেটার সাথে সামারে অড্রে-মিরিয়াম গ্রুপের মাধ্যমে পরিচয়, খুবই হাসিখুশি মিশুক বন্ধুবতসল ... বায়োলজির আন্ডারগ্র্যাড ... "হেই ম্যান কি খবর, দেখি না ক্যান" "ব্যস্ত ছিলাম ব্রো, ফাইনাল এক্সাম" "এক্সাম ফিনিশড?" "নো ম্যান দুইটা বাকি আছে" এইসব ভ্যাজর ভ্যাজর করতে করতে একসময় সার্গেই বললো সে টুইসডে এক্সাম শেষ হওয়ামাত্র উইনিপেগ যাচ্ছে, আসবে জানুয়ারির ফার্স্ট উইক ... আমি বললাম, হুম আমিও এই মাসের শেষে ফুটতেছি, ব্যাক করতে করতে সেপ্টেম্বর ... "টিকেট করছো?" "এইসময় এয়ারটিকেটের অনেক দাম" এইসব নিয়ে কথাবার্তা বলতে বলতে সার্গেই হঠাত বলে "হেই ম্যান, তোমার সাথে তো আর দেখা হবে না" ... চিন্তা করে দেখলাম আসলেই তো ...
কি আর করা, আবার নতুন করে হাত টাত মিলায়ে ভালো থাইকো-ফেসবুকে আপডেট দিও-উইল মিস ইউ ম্যান বলে বিদায় নিলাম ...
বিকালে রুমে বসে আছি, দেখি দরজায় টোকা, খুলতেই বালিকাকন্ঠে "সারপ্রাইজ!" ... চীনদেশি জেসি ... "কি ঘটনা, এতদিন পর?"
জেসি বলে, "তুমি কি ব্যস্ত?" বললাম, বেশি না ...
"গুড, আমি কালকে চলে যাচ্ছি, সুপারভাইজারকে পটায়ে তিন সপ্তার ছুটি বের করলাম, ইউএস যাব" ... ওর বয়ফ্রেণ্ড ইলিনয়ে পিএইচডি করে ... "তাই ভাবলাম তোমার সাথে দেখা করে যাই, তুমি তো আবার অফিসেই আসো না, কপাল ভালো আজকে আসছিলা" ...
বললাম, "হুম, চল বের হই... "
বের হলাম, কফি খাওয়া হল, আড্ডা হল অনেকক্ষণ, তারপরে ভাল থাইকো বলে বিদায় দিলাম ... অলটাইম দাঁত বের করা এই মেয়ের থীসিস ডিফেন্স হয়ে যাবে এপ্রিলের মধ্যে, ইলিনয়ের কোন ভার্সিটিতে পিএইচডির জন্য ফাইট দিচ্ছে, এর সাথেও আর দেখা হবে না ...
৫ ...
আজকাল  ফ্লিকার  নিয়ে বেশ সময় কাটাই ... পয়েন্ট এন্ড শুটে তোলা কিছু ছবি আপলোড করলাম, দেখতে চাইলে  এইখানে টিপি দেন ...

