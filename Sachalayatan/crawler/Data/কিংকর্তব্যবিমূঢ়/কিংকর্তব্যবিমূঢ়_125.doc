জয় বাংলা ... জোরসে বলো ...



১ ... 
আজকে দুপুরের পরের থেকে অফিসে কোন কাজ করি নাই ... শুধু আমি না, মোটামুটি অনেকেই ... 
ওয়েস্ট ইন্ডিজের ইনিংস দেখা হইল টাইটেল বারে ক্রিক ইনফো মিনিমাইজ কইরা ... বাংলাদেশের ইনিংসের শুরুটাতেও সেই চেষ্টাই করা হইছিল, আশরাফুলের বাইড়ানো শুরু হইতেই টিভির সন্ধানে দৌড়াদৌড়ি শুরু করলাম (আমাদের ফ্লোরে যে কোন টিভি নাই এইটা কোন জ্ঞানীর মাথায় আগে আসে নাই) ... 
পাঁচতলায় সার্ভিস নেটওয়ার্কের ফ্লোরে টিভি পাওয়া গেল ... তার চারপাশে তখনি কমসে কম ত্রিশ চল্লিশ জন ... এরপর সংখ্যাটা খালি বাড়ছেই ... 
এরিকসনের এক মালয়েশিয়ান ইনজিনিয়ার আসছিল সার্ভিস নেটওয়ার্কের কাজ করতে, বেচারা কাজ শেষ কইরা প্রায় আধাঘন্টা ঘুরাঘুরি করছে কেউ একজন চেক কইরা দেওয়ার জন্য ... কেউ রাজি হয় নাই ... বাংগালের কর্মস্পৃহা দেইখা সে বড়ই  হতাশ মনে হইল ... ব্যাটা কি জানে যে আমরা  হইলাম পৃথিবীর একমাত্র জাতি যারা ওয়ার্ল্ড কাপে ব্রাজিল আর্জেন্টিনার খেলা দেখার জন্য সব ভার্সিটি বন্ধ কইরা দেই, আর আশরাফুল-আফতাব তো আমাদের নিজেদের ... 
খেলা নিয়া আর কি কমু, যারা দেখছেন তারা তো দেখছেনই ... আর যারা দেখেন নাই তারা জানলেনও না কি মিস করছেন ... 
খেলার শেষে দল বাইন্ধা মিছিল করলাম অফিসের মধ্যেই ... মনে হয় না এমন ঘটনা আগে খুব একটা ঘটছে ... 
যাই হোক, টুয়েন্টি-টুয়েন্টি জিনিসটা আমার পছন্দ হইছে ... তিন ঘন্টায় ঝামেলা শেষ ... সারাদিন নষ্ট হয় না ... ধমাধম চাইর-ছক্কা ...   রানরেট দশের উপরে ...  অ্যান্ড এবাভ অল, এইখানে বাঘে-ছাগে এক ঘাটে জল খায়, আশরাফুল আর ব্রেন্ডন টেলর বাঘা বাঘা বোলারদের পিটায়া তামা বানায় দেয় ... 
এইটাই যে হবে নেক্সট জেনারেশন ক্রিকেট কোন সন্দেহ নাই, অন্তত আমার কাছে ... 
স্যালুট টাইগারস ... ইউ রিয়েলি "ভেরি ওয়ার্ক হার্ড" ...
২ ... 
এইবার কয়টা আঁতলামী মার্কা বাণী দেই ... যারা পড়তে চান না তারা এইখানে ব্রেক মারেন ... 
প্রথম কথা, আজকে বাংলাদেশ জিতছে, ব্যস পোস্টের পর পোস্ট (ইয়ে মানে ...  এইখানে না, অন্য কোথাও)... আশরাফুল-আফতাব-রাসেল সব আজকে সোনার ছেলে ...  কালকে যখন গোহারা হারবে (কথার কথাই ধরেন), তখন গাইল পাড়বেন না তো আবার? ... আমরা কিন্তু ইন্ডিয়ান-পাকিগো থেইকা নিজেগো ভাল দাবী করি, মনে রাইখেন ... 
দ্বিতীয় কথা, বাংলাদেশ আইজ পর্যন্ত যতবার বড় টীমগুলিরে বাঁশ দিছে, সেইটা অস্ট্রেলিয়া, সাউথ আফ্রিকা, ইংল্যান্ড, শ্রীলংকা, ইন্ডিয়া যাই হোক, প্রতিবার কিন্তু আসল বাড়িটা দিছে আশরাফুল ...   এইটা ঠিক যে আফতাব ছক্কাটা না মারলে অস্ট্রেলিয়ার সাথে ম্যাচটাও আরেকটা মুলতান হয়েই থাকতো ... শাহরিয়ার নাফিসের মত ধারাবাহিকতা আর কেউ দেখাইতে পারে নাই সো ফার এইটাও ঠিক ... আশরাফুলের এভারেজ চামিন্দা ভাসের চেয়েও খারাপ এইটাও আমি মানি ... কিন্তু বাংলাদেশের আর কোন ব্যাটসম্যান গিলেস্পী, হারমিসন, ফ্লিনটফ আর ভাসের বলে নির্বিকারভাবে ছক্কার পর ছক্কা মারতে পারে একটু ভাইবা দেখেন তো? ... আজকে আশরাফুল সাতাইশ বলে একষট্টি করল সবাই খুব খুশি, কিন্তু নেক্সট সাতাইশটা ম্যাচে যখন সে সব মিলায়ে একষট্টি রানও করবে না তখন "বোকচোদটারে বাদ দেও" বলার পরে একটু বইলেন তো আশরাফুলের রিপ্লেস করবেন কারে দিয়া? ... ফরহাদ রেজা, নাকি তুষার ইমরান?
এই কথাগুলি টীম হারার পরে বললে তখন মেজাজ খারাপ হয় ... আজকে সবার মেজাজ ভাল আছে তাই বইলা ফালাইলাম ... 
ও আরেকটa কথা, ক্রিকইনফোতে দেখলাম এক পন্ডিত বলছে, বাংলাদেশ একটা টুয়েন্টি টুয়েন্টি ম্যাচে যত করছে সেটা তাদের এভারেজ টেস্ট ইনিংসের চেয়ে বেশি ... ভাইবা দেখলাম কথাটাতো ভুল না ... তাইলে টেস্টগুলিও এখন থেইকা টুয়েন্টি-টুয়েন্টি স্টাইলে খেললে হয় না?

