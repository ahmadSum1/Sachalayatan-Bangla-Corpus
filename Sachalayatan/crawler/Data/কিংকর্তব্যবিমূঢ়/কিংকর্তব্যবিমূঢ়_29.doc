প্রবাস থেকে ০৩৬ ...



১ ...
অসম্ভব রকম দৌড়ের উপর কাটলো গত তিন সপ্তা ... শেষ মূহুর্তের কাজকর্ম গোছানো, ঘরবাড়ি পাকসাফ করে খিটখিটা বাড়িওলিকে বুঝিয়ে দিয়ে আসা ... প্রথমে হ্যলিফ্যক্সে একদিন, তারপরে টরন্টোয় তিরিশ মিনিট আর শেষমেষ মন্ট্রিয়লে সাড়ে তিন দিন কাটিয়ে অটোয়ায় এসে ট্যক্সি নিয়ে একবার এদিক একবার ওদিক করে শেষমেষ বাড়ি খুঁজে পাওয়া ... সেই বাড়িতে ক্যামনে কি সব বুঝে ওঠার আগেই পরের দিন থেকে অফিস শুরু, টানা পাঁচ দিন সকাল সাড়ে আটটায় বের হইয়ে সন্ধ্যা ছয়টায় বাড়ি ফিরে দেখি আর ফুয়েল নাই কিছু করার ...
এই সময়গুলির কথা গুছিয়ে লিখে রাখতে পারলে সবচে ভালো হত নিজের জন্যই, কিন্তু ব্যস্ততায় অনেক কিছুই হয় ওঠে না ... তাও ভালো সাথে ক্যামেরা থাকে সবসময়, সাদা-কালো জীবনে মাঝে মাঝে দুম করে ঘটে যাওয়া দুয়েকটা লাল-নীল-বেগুনি সময় ডিজিটাইজড হয়ে আটকে থাকে হার্ড্ডিস্কের ফটো ফোল্ডারে নাহলে ফেসবুকের ফটো এল্বামে ... মাঝে মাঝে নিজের পুরনো ব্লগগুলিতে বা পুরান ছবির ফোল্ডারগুলি ঘাঁটতে ঘাঁটতে হঠাত টের পাই, অনেক বেশি বদলে যাচ্ছে সবকিছু ...
২ ...
হ্যলিফ্যক্সে একদিন কাটালাম হাউসমেটের বোনের বাসায় ... দুয়েকদিনের স্বল্প পরিচয়ের পরিবারটার কাছ থেকে যে আতিথেয়তা পেলাম তার কোন তুলনা নাই ... বাসায় তিনটা বাচ্চা, বড়টার বয়স হবে সাড়ে সাত ছোটটার আড়াই, কিছুক্ষণের মধ্যেই তিনটা তিনদিক থেকে লাফালাফি শুরু করলো ... ছোটটা এসে ঘুষাঘুষি করে তো মেজোটা তার ছবির  বই নিয়ে আসে রং করতে ... বড়টা যদিও একটু শাই এবং "এইসব বাচ্চামি কড়া ঠিক না" ধরনের ভাব নিয়ে থাকে তবুও যখন আশেপাশে কেউ থাকে না তখন চুপচাপ কাছে এসে "উইল ইউ প্লীজ প্লে উনো উইথ মী? ইটজ ইজি, আই শ্যল টীচ ইউ" ...
এই ফ্যামিলিটা মিডল ইস্টের উদ্দেশ্যে কানাডা ছাড়বে এ বছরের মাঝামাঝি ... কে জানে আর কোনদিন দেখা হবে কিনা ... যদিও আমার ভাবতে খুব ভালো লাগে পৃথিবীর কোন এক প্রান্তে কোন এক সময় বড় বড় চোখের এক বালিকা আমার পাশে এসে আবার বলবে "উইল ইউ প্লীজ প্লে উনো উইথ মী?"
৩ ...
মন্ট্রিয়লে দেখা হল বিরাট বড় আইইউটিয়ান গ্রুপের সাথে ... এই সেপ্টেম্বরে আসা মহেশ আর নাফিজ, আর তাদের সূত্রে খুঁজে পাওয়া কনকর্ডিয়ার সিনিয়রদের সাথে আড্ডা মেরে সময়টা ভালোই কাটলো ... মহেশদের বাসায় রাত জেগে এজ অফ এম্পায়ার খেললাম মাল্টিপ্লেয়ারে, খেলতে গিয়ে দেখি কিছুই পারি না, রাইট ক্লিকের জায়গায় লেফট ক্লিক করি আর ঘোড়ার বদলে হাতি বানাই এমন অবস্থা, যদিও দুইটা গেমে চরম বাঁশ খাওয়ার পর তিন নাম্বারটায় ঠিক পুরান দিনের স্টাইলে খেলার শুরুতেই বিপক্ষের ঘাঁটিতে এটাক দিয়ে কিছু বোঝার আগেই ফুটিয়ে দিলাম ... মন্ট্রিয়লে যা যা দ্রষ্টব্য সেগুলি প্রায় সবই আগেরবার ঢুঁ মারা, এইবার তাই রাস্তা কফিশপ আর মেট্রো স্টেশনেই কাটলো ... সবই ঠিক ছিল খালি ঠান্ডাটাই বাড়াবড়ি রকমের, মাইনাস থার্টি ফাইভ ছিল প্রথম দিন উইন্ডচিল সহ ... নোভা স্কশিয়ার চামড়ার জন্য এটা একটু বেশিই ...
৪ ...
দেশ ছাড়ার এক বছর পূর্ণ হল জানুয়ারির তিন তারিখ ... মহেশদের বাসায় সকালে ঘুম ভেঙ্গে ল্যাপি অন করা মাত্র মনে পড়লো, তারপরে জোর করে মাথা থেকে বের করে দিলাম ... কি-প্লাম-কি-হারালাম এইসব ফাউল চিন্তা না করলেও চলবে ...
৫ ...
অনেক ছবি তুললাম গত কিছুদিনে ... তার থেকে অল্প কিছু এখানে দিলাম ...  সবই স্ট্রীট ফটোগ্রাফী, হ্যালিফ্যক্স আর মন্ট্রিয়লের রাস্তায়, আমার খেলনা অটোফোকাস পয়েন্ট-এন্ড-শুটে তোলা ...

হ্যলিফ্যক্স ব্রীজ, দূর থেকে ...

সিটি সেন্টারে ক্রীসমাস ট্রী ...

চার্চ ...

ওয়ার-মেমোরিয়াল, এর ঠিক সামনেই নিউ ইয়ার সেলিব্রেশন উপলক্ষ্যে স্টেজ বানানো হচ্ছিল, লাল-নীল আলোর উৎস সেই স্টেজ ...

ক্রীসমাস উপলক্ষ্যে লাইটিং ...

সিটি সেন্টারে চার্চ ...

বুলেভার্দ কুইন মেরী, মন্ট্রিয়ল ...

বরফঢাকা পথঘাট ...

মেট্রো স্টেশন ...

আইপড এবং বিষণ্ন মানুষজন ...

অপেক্ষমান জনতা ...

মেট্রোতে কপোত-কপোতী ... আমি জানি ছবিটা তোলা  ঠিক হয় নাই কিন্তু দুইটাকে দেখে এত ভালো লাগলো যে লোভ সামলাতে পারলাম না ... ক্যামেরা হাতেই ছিল, ছবি দেখার ভান করে না নড়িয়ে তুলে ফেললাম ... অটোফোকাসের লেজার হাত দিয়ে ঢাকা ছিল তাই ফোকাসিং সুবিধার হয় নাই ...

চার্চ, মন্ট্রিয়ল ...

মন্ট্রিয়লের আকাশ ...

গ্রাফিটি ...

শেষ বিকেলের রোদ ...

শেষ বিকেলের রোদে মন্ট্রিয়ল শহর ...

