প্রিয় গানঃ দ্য রেইনমেকার (ইয়ান্নি) ...



১ ...
আমার গান শোনার অভ্যাস শুরু হয়েছিল হিন্দি গান দিয়ে ... কারণটা অর্থনৈতিক ...  তখনো কম্পিউটারের যুগ আসে নাই, ক্যাসেট কেনার পয়সা নাই, বড় ভাইবোনও নাই ... বাসায় ক্যাসেটপ্লেয়ার (পরে সিডিপ্লেয়ার) থাকে বাবার রুমে, তাতে বাজতো গজল আর রবীন্দ্র সঙ্গীত, দুইটাতেই তখন আমার চরম অভক্তি ...
কাজেই গানের একমাত্র সোর্স ডিশের লাইন ...  ওলে ওলে মার্কা গান পার হয়ে আস্তে আস্তে এ আর রেহমানের দিকে ডাইভার্ট হচ্ছি ...
কলেজে ওঠার পরে বাপরে ভুজুং-ভাজুং দিয়ে একটা কম্পিঊটার কিনলাম ... কেনার সময় দোকানের ছেলেটা জিজ্ঞেস করলো কি কি প্রোগ্রাম লোড করে দিব? আমি তেমন কিছুই বুঝি না তখনো, বল্লাম নর্মালি যা যা কাজে লাগে সেগুলি দিলেই হবে ... আর পারলে কিছু গেইম আর গান ... পোলা বললো, ঠিকাছে ...
সেই ছেলেটার সাথে আমার আর কোনদিন দেখা হয়নি ... নামটাও জানা হয়নি ... কিন্তু ছেলেটার আছে আমি এখনো কৃতজ্ঞ, আমার বিশ গিগা (পুলাপানের ভাষায় "বিইইইইইইশ গিগা") হার্ডডিস্কের পাঁচ গিগা সে গান দিয়ে ভরে দিয়েছিল, তাতে ছিল এ আর রেহমান, অঞ্জন দত্ত, সুমন চ্যাটার্জি, লাকি আলী, ব্রায়ান এডামসের অলমোস্ট ফুল কালেকশন আর ইয়ান্নির একটা এলবাম, রিফ্লেকশন অফ প্যাশন ...
ইয়ান্নির নামও শুনি নাই তখন, একদিন গান ছেড়ে দেখলাম ... বুঝতে একটু সময় লাগলো যে এইটা ইনস্ট্রুমেন্টাল ... শুনে মনে হল বেশ ভালো, তারপর ভুলে গেলাম ...
২ ...
আইইউটিতে ভর্তি হওয়ার পরে একদিন নীলক্ষেতে গেলাম ... কেন জানি ব্যাটেবলে না হওয়ায় আর কাউরে সাথে নেয়া গেল না ... উল্টা আমার ঘাড়েই তিন-চার কপি করে বই কেনার দায়িত্ব চাপলো ... বই-টই কিনে ফিরবো, এমন সময় খেয়াল করলাম পাশের একটা দোকানে দারূণ একটা মিউজিক বাজাচ্ছে ... সাহস করে ঢুকে পড়ে সোজা জিজ্ঞেস করলাম এইটা কার গান ... ছেলেটা বললো ইয়ান্নি ... কিছুক্ষণ দাঁড়িয়ে শুনলাম ... তারপরে কিনে ফেল্লাম ...
আমার লাইফে কেনা সিডির সংখ্যা পাঁচ-সাতটার বেশি না [বালিকাদের পটানোর জন্য দেয়াগুলি হিসাবে ধরলাম না  ] ... ইয়ান্নির এলবামটা তার মধ্যে প্রথম ... এলবামটা ছিল Ethnicity ... 
আমার সবচে বেশি শোনা এলবামগুলির মাঝে এথনিসিটি নিঃসন্দেহে প্রথম পাঁচের মধ্যে থাকবে ... এই এলবামের ধাঁচটা ইয়ান্নির অন্য এলবামগুলির চেয়ে একটু আলাদা ... গলার কাজ বেশি, কিছু অপ্রচলিত ইনস্ট্রুমেন্টের ব্যবহার আছে যেগুলি ইয়ান্নির অন্য কাজগুলিতে দেখা যায় না ... অনেক বেশি ফাস্ট, লাইভলি, কালারফুল ...
৩ ...
ইউটিউবের কল্যাণে এথনিসিটির একটা ট্র্যাক শেয়ার করলাম ... কনসার্ট ভার্সন ... এইটা দেখার পরে লাইফের উইশ-আই-কুড-ডু লিস্টে আরেকটা এন্ট্রি যোগ করা আছে, কোনদিন সুযোগ পেলে ইয়ান্নির একটা কনসার্টে হাজির থাকতে হবে ...

৪ ...
গানটা যদি কারো ভালো লাগে তাহলে এইখান থেকে পুরা এলবামটা ডাউনলোডানো যাবে ... সাইজ বায়ান্ন মেগা ... রেইনমেকার চার নাম্বার ট্র্যাক ...
এনজয় 

