রঙিলা





এই নিয়ে তৃতীয়বার লাল হাইলাইট করলাম মাথায়। ক্যান জানি মাথায় রঙ দিতে গেলেই মাথায় ঘুরতে থাকে - 'গো রেড!'। আজকে শুধু কাট দিতে গেলাম, মহিলা গতানুগুতিক বলল যে রঙ দিলে মন্দ হয় না। আমি এমনেই রঙিলা, চান্সে থাকি, কিন্তু পকেটের অবস্থা খারাপ দেখে জিজ্ঞেস করলাম, হুম, হালকা হাইলাইট করতে হলে কত লাগবে। যা বলল তা দেখি হাতে আছে টায়ে টায়ে। লে হালুয়া! আবার করে ফেললাম। সমস্যা হচ্ছে, রঙ বসবার পরে দেখছি যে শেড ভেবেছিলাম তার থেকেও অনেক বেশি ব্রাইট হয়ে গেছে। কেমন যেন প্রায় ফ্লুরোসেন্ট টাইপ রেড হয়ে গেছে। আর যতটুক ভেবেছিলাম, সারফেস এরিয়া তার চেয়ে ঢের বেশি (বাজে কোয়ালিটির ছবি বলে এইখানে অনেক বেটার লাগছে)। 

যাই হোক, আমার জন্য একটু বেশিই ফাংকি হয়ে গেলেও বেশ মজা লাগছে। আমার বর্তমান বোরিং জীবনে এরকম কিছুটা রঙ এর দরকার ছিল বৈকি! 


(পোস্টাতে চাই, কিন্তু কিছু লেখার পাই না। তাই দৈনিক আবঝাব পোস্টালাম। হাজার হোক, এটা তো 'ব্লগ'-ই!)
