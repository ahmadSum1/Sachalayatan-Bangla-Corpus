সূর্যোদয়ের বন্ধুরা



 
সচলায়তনের সূর্যোদয়েই কেমন যেন একটা মার-মার কাট-কাট ভাব চলে এলো। ব্যাপারটা ভাল লাগছিল না। গতকাল সারাদিন তাই মনটা বেশ ডাউনই ছিল বলা যায়। আজকে আবার ব্লগের পরিবেশ কেন যেন একটু ফ্রেশ লাগছে। মনে আশা জাগছে যে আমরা এখানে যারা আছি তারা সবাই সমমনা বলেই এই ধাক্কাটা সামলে উঠব। বরং এ ধাক্কা থেকে হয়তো অনেক কিছু শেখা-ও হয়ে গেল।  প্রায় এক রকম কিছু মানুষের একটা সুস্থ ব্লগিং এর পরিবেশ, যেখানে সবার মতের পুরো মিল না থাকলেও সবার প্রতি সবার শ্রদ্ধা রয়েছে - এই তো ছিল উদ্দেশ্য!

যা হোক, ছবি না থাকলে আমার কেমন যেন ম্যাড়ম্যাড়া লাগে ব্লগের পাতা, তাই একটা ছবি লটকে দিলাম আবার। ছবিটা সূর্যোদয়ের। সিঙ্গাপুরের ইস্ট কোস্ট পার্কের (ECP) বীচে তোলা। সচলায়তনের সূর্যোদয়েই ব্লগীয় বন্ধুদের মারামারি কাটাকাটি দেখে পুরনো এ ছবিটার কথা মনে পড়ে গেল। ছবিটার বড় ভার্সান  এখানে  ।
