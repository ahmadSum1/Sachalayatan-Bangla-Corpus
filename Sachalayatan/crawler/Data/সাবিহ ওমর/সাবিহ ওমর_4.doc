এসো গল্প লিখি 



এই ধরণের পোস্ট সচলে বৈধ কিনা কে জানে। আপাতত এটা নিয়ে মাথা ঘামানোর প্রয়োজনবোধ করছি না। মডুরা তো আছেই, তারা মাথা ঘামিয়ে ঘামিয়ে টাক ফেলে দিক, আমি লিখে যাই।
ওকে, নিয়ম হচ্ছে, আমি শুরুর এক লাইন লিখব, তারপর সবাই এক লাইন এক লাইন করে কন্ট্রিবিউট করবে। এক লাইনই কিন্তু। ফাঁকিবাজি করে অর্থাৎ সেমিকোলন বা ... দিয়ে আরেক লাইন শুরু করা যাবে না। (করলে যা মুখে আসে তাই বলে গালি দিব, আর কী করার আছে?) 
দুই নাম্বার নিয়ম, কেউ পরপর দুইটা কমেন্ট করতে পারবে না। 
তিন নাম্বার নিয়ম, প্রত্যেকটা লাইন আলাদা কমেন্ট হিসেবে আসতে হবে, অর্থাৎ অন্য কমেন্টের জবাব হিসেবে আসতে পারবে না। কমেন্টের পিঠে কমেন্ট শুধুমাত্র পিঠ চুলকানি, গালিগালাজ ও প্রেমালাপের জন্য বরাদ্দ থাকবে। এইসব অপ্রাসঙ্গিক কমেন্টের আগে অট লিখে দিলে আরো সুবিধা হয়।
চার নাম্বার নিয়ম, লেখার মাঝখানে বাগড়া দেবার অধিকার খালি রং-বেরঙ্গের মডুদের হাতে সংরক্ষিত থাকিবে।
সমস্যা হচ্ছে, কেউ যদি একই সময়ে দুইটা লাইন লিখে দেয় তাহলে কী হবে? 
কচু হবে। এখন শুরু করি। মডুবাবাদের জয়!
××××××××××××××××××××××××××××××××××××××××××××
আমি আর আমার বন্ধু নীলনদের পাড়ে বসে সূর্য ডোবা দেখছিলাম।

