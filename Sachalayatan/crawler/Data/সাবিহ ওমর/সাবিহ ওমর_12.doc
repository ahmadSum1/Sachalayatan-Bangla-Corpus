হে চৈনিকা



হে চৈনিকা
তোমার কালো চুল দেখে মাঝে মাঝে
হ্যালুসিনেশনের মত হয়
ধাক্কার মত খাই
ফিরে যাই আধাচেনা সব সুকেশার ভিড়ে
চোখ থেকে চোখ সরিয়ে রাখার
আপ্রাণ চেষ্টায় বিকেলের ক্লান্ত বাতাস
ফুসফুসে টেনে টেনে
খামোকাই মন খারাপ 
হে চৈনিকা
তুমি ফিরে তাকাও আর আমি আরেক ধাক্কায়
ফিরে আসি এই বিরানভূমিতে
বিকেলের ক্লান্ত বাতাস ফুসফুসে টেনে নিয়ে
অস্ফুট স্বরে কিছু একটা বলি আর
তুমি গোল গোল চোখ করে
দুর্গন্ধ সুশি টেনে যাও
খামোকাই মন খারাপ

