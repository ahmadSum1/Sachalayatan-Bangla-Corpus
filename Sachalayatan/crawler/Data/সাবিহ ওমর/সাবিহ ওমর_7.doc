যাচ্ছেতাই কবিতা 



বিরিঞ্চি বনের পাশে তোমার ছায়া
আর দু'চারটা বিকেলের কোপ
আজকের বিরিঞ্চি ঝোপ
তোমার ছায়া হয়ে পড়ে রয় বিকেলের পাশে। 
সমুদ্রের আশে, যবে বিরক্ত মাঝি গান 
গেয়েছিল। আর এদিকে যারা যারা
সমুদ্রে ফেরেনি তারা তারা
করেনি আকণ্ঠ পান
নিকষ বিকেলের ঘ্রাণ রৌদ্রের প্রথম পরশে। 
কুষ্ঠরোগের ব্যাথা ম্লান হয়ে গেছে, 
ম্লান হয়ে গেছে তারা, বেতের ফলের মত
দ্যাখ! দ্যাখ! ম্লান হয়ে গ্যাছে উহারা! 
উত্তরের বিরান পথে ঐ তাহাদের চোখ
বিস্মিত বিড়ালের মত প্রবার উন্মুখ--
(শুনি কান্নার জল, শুনি জোছনার ছায়া
শুনি কান্নার জল, শুনি জোছনার ছায়া) 
শুনি বাতাসের গায়ে ভাসে অধীর গাংচিল এক
গ্রীষ্মের পোড়ারোদ ভালবেসেবেসে।
 
(একটি প্রবার রিপন পরিবেশনা)

