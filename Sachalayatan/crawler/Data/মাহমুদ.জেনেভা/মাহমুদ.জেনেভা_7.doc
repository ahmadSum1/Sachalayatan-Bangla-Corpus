বিজ্ঞানের ভাষা সার্বজনীন! আমাদের প্রয়োজন ‘বিজ্ঞান শেখা’ ‘বিজ্ঞানের ভাষা শেখা’ নয়।




জেনেভা বিশ্ববিদ্যালয়ের ফ্রেঞ্চ ল্যাঙ্গুয়েজ ক্লাসে বেশ কয়জন বিদেশি ছাত্রছাত্রীর সাথে গল্প হল কাল [২৭.১১.২০১১] এদের অনেকেই নাম করা বিশ্ববিদ্যালয়ে পড়ে । প্রথমে ভেবেছিলাম ওরা সোশাল সায়েন্স কিংবা পলিটিক্যাল সায়েন্স পড়তে এসেছে এক সেমিস্টারের জন্য। কফি খেতে খেতে ব্রায়ান নামে একজনের সাথে গল্প হল। সে যা বলল তা হচ্ছে [Daniel Bovet] নামে কোনো এক নোবেল লরিয়েট প্রফেসরের বেশ কিছু প্রকাশনা এখনো ফ্রেঞ্চ ভাষায়। ওই প্রফেসরের অল্প কিছু গবেষণা ইংরেজিতে প্রকাশিত হয়েছে যার ভিত্ততে তার নোবেল পুরস্কার প্রাপ্তি। ব্রায়ানের কাজ হচ্ছে প্রফেসর Daniel Bovet এর সবগুলো পাবলিকেশন খুঁটিয়ে খুঁটিয়ে পড়া যদি কোন অজানা তত্ত্ব পাওয়া যায়। আমি জানতে চাইলাম একজন ভাল অনুবাদককে দিয়ে অনুবাদ করায়ে নিলেই তো পারতে, কষ্ট করে সুইজারল্যান্ডে এসে ফ্রেঞ্চ শিখে ... এত স্ট্রেস নেয়ার প্রয়োজন কি? নাকি রথ দেখা কলা বেচার মতো ফ্রেঞ্চ শেখা- সুইস লারকি পটায়ে স্কি করা সাথে একটু পড়ালেখা এক সাথে সব।
সে একটা মুচকি হাসি দিয়ে বলল স্কি আমি আমেরিকাতে করেছি খুব ইচ্ছে আছে একদিন সুইস স্কি রিসোর্টগুলোতে যাবার কিন্তু সময় করে উঠতে পারছি না। পাশাপাশি আমার নিজের কোনো টাকাও নেই ,তাই স্কি করতে গেলে ম্যাকডোনাল্ড  কিংবা স্টার বাক্সে পার্ট টাইম জব করতে হবে যেটা এই মুহূর্তে সময়ের সল্পতার জন্য সম্ভব না  আমার ফান্ড হার্ভার্ড স্কুল অফ মেডিসিন থেকে দেয় শুধু গবেষণা জন্য। ফ্রেঞ্চ ল্যাঙ্গুয়েজ কোর্সও ফান্ডের একটা অংশ। তাই নৈতিকতার একটা ব্যাপার আছে। তাছাড়া আমার ফ্রেঞ্চ এখনো খুব ভাল না। তাই গবেষণা ফলাফল নিয়ে আমি হতাশ। ব্রায়ান আমাকে আরও বেশ কজনের সাথে পরিচিত করিয়ে দিলো যারা প্রায় একই এসাইনমেন্ট নিয়ে এসেছে। তবে সবাই একই প্রফেসর নয়, একেক জন একেক জন প্রফেসরের এবং ভিন্ন ভিন্ন বিষয় নিয়ে।
পরিচয় হল ‘ইউসিকু মাসাউকির’ সাথে তার ইংরেজি খুব সীমিত সে ফ্রেঞ্চে আমাকে যা বলল জাপান সরকার চায় 'খাঁটি বিজ্ঞান' কোনো বিদেশী ভাষায় নয়, সেটা হতে হবে একদম সহজ এবং নিজের মায়ের ভাষায় । এছাড়াও সে মনে করে জাপানি ভাষা ইংরাজি ভাষার চেয়ে বেশি শ্রুতি মধুর। ব্রায়ানের উচিৎ ছিল প্রতিবাদ করা তাই না? কিন্তু সে প্রতিবাদ না করে বলল তাই ঠিক! বিজ্ঞনের ভাষা হবে মায়ের ভাষা।
[center]পরিচয় হল সিল্ভিয়ার সাথে, সে এসেছে অস্ট্রেলিয়ার কেনভেরা বিশ্ববিদ্যালয় থেকে! হঠাৎ মনে পড়ে গেল গত কিছু দিন ধরে বিজ্ঞান শিক্ষায় মাতৃভাষার গুরুত্বকে অবহেলা করে নানান যুক্তি (আমি বলব কুযুক্তি) দিয়ে লেখা জনাব ফাহাম ও তার সমর্থনকারীদের!
শেষ একটা উদাহরণ দিয়ে সমাপ্তি টানব আমার পি.এইচ.ডি সুপার ভাইজরের মা ফরাসী (সুইস ফ্রেঞ্চ) বাবা ব্রিটিশ তার দুই দেশেরই নাগরিকত্ব আছে পাশাপাশী আছে আইপিসিসির সাথে যৌথ ভাবে নোবেল পুরস্কার প্রাপ্তির বিরল সম্মান। আমি অনেকবার তার ডেস্কে নেচার জার্নালের প্রিন্টেড কপির সাথে ছোট ছোট করে ফ্রেঞ্চ ভাষায় লেখা দেখেছি । আজ তাকে প্রশ্ন করলাম তুমি তো খুব ভাল ইংরেজি বলো তো পাবলিকেশনে চিরকুটের মতো করে ফ্রেঞ্চে লিখ কেন? সে বলল যে তার বাবার ভাষা ইংরেজি হলেও সে মায়ের ভাষায় কথা বলতে/লিখতে বিজ্ঞান বুঝতে স্বাচ্ছন্দ বোধ করে পাশাপাশি জন্মের পর ১৫ বছর সে সুইজারল্যান্ডে বড় হয়েছে তাই জার্নালের বিভিন্ন প্যরাগ্রাফের সাথে ফ্রেঞ্চে নিজের মতো করে টুকিটাকি লিখে রাখে যাতে দ্বিতীয়বার পড়ার সময় একবার চোখ বুলালেই পুরো ব্যপারটা ধরে ফেলতে পারে। এসব দেখে এটাই বুঝেছি আমাদের প্রয়োজন ‘বিজ্ঞান শেখা’ ‘বিজ্ঞানের ভাষা শেখা’ নয়। আর যারা কষ্ট করে বিজ্ঞানকে বিভিন্ন ভাষা থেকে বাংলা ভাষায় অনুবাদ করে আমি তাদের স্যালুট  জানাই
মাহমুদ
জেনেভা বিশ্ববিদ্যালয়
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%61%68%6d%75%64%2e%67%65%6e%65%76%61%40%67%6d%61%69%6c%2e%63%6f%6d%22%3e%6d%61%68%6d%75%64%2e%67%65%6e%65%76%61%40%67%6d%61%69%6c%2e%63%6f%6d%3c%2f%61%3e%27%29%3b'))
----------------------------------------------
সচলায়তনে প্রকাশিত আমার টুকিটাকিঃ
-----------------------------------------
[৬] নদীর জন্মকথা 
[৫] আমার প্রথম ও শেষ তাবলীগ চিল্লা
[৪] বড় হয়ে আমি ইতালি যাব এটা আমার “ এইম ইন লাইফ”
[৩] পরিবেশ নিয়ে উচ্চ শিক্ষাঃ কোথায় আছে স্কলারশিপ
[২] ভেকেশনে সুইজারল্যান্ড [পর্ব দুই]
[১] কোথায় যাচ্ছেন ভেকেশনে ? চলেন যাই সুইজারল্যান্ড

