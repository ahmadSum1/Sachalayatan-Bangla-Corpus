বড় হয়ে আমি ইতালি যাব এটা আমার “ এইম ইন লাইফ”



ঘটনা একঃ
সুইজারল্যান্ড থেকে গতবছর দেশে গিয়েছিলাম বেড়াতে, গ্রামের বাড়ির দোকানে চা খাওয়ার সময় এক লোক আমার কাছে প্রশ্ন করে ‘ভাই আপনে কুন দেশে থাকেন?’, আমি বললাম সুইজারল্যান্ড, তারপর লোকটা আবার প্রশ্ন করে  ‘ঐটা কি ইতালির লগে?’ আমি বললাম  কাছাকাছি , তারপর সে আমাকে বলে ‘ভাই পলাইয়া ইতালি যানগা, তাড়াতাড়ি কাগজ পাইবেন, ইতালি হইল বড়লোকের দেশ’, সে আমাকে একটা দালান দেখাইয়া বলে ‘ঐযে বাড়িটা দেখতাছেন ঐটা মোবারকের পোলা ইতালির টাকা দিয়া বানাইছে’ ,
তারপর থেকে ইতালিকে আমার বিদেশ মনে হয় অন্য দেশ ইতালির মত মনে হয়না, আমি ওই লোককে বলেছি  বড় হয়ে আমি ইতালি যাব, এইটা আমার “এইম ইন লাইফ”. ঘটনা এইখানেই শেষ না আরো আছে, ওই লোক আমাকে বলছে  তার নাকি পরিচিত দালাল আছে, আদম ব্যপারি, একদম বিশ্বত, কোন টাকা মাইর যাবেনা কারন দালালের বাবা হাজী, আমি জানতে চাইলাম টাকা কেমন লাগবে? সে আমকে বলল ১৪ লাখ টাকা, ভিসার নাম ‘স্পন্সর ভিসা’ কাজ ভালো[ তবে সে বিস্তারিত জানে না] আমার কাছে জানতে চাইল আমি ইংরাজি কেমন জানি? বললাম এই মোটামুটি চালাইয়া যাইতে পারব। সে আমাকে বলল ইংরাজিটা আরেকটু ভালো করে শিখতে। আমি বললাম ঠিক আছে মামা আগামী বার দেশে আসার সময় ১৪ লাখ টাকা সহ ভালো ইংরাজি শিখে আসব ইনশাল্লাহ।
[দোয়া রাইখেন আপনারা, আল্লাহ ভরসা।। ইতালি আমি জাইয়াই ছারমু কাগজ সহ।
ঘটনা দুইঃ 
আব্বার সাথে বাজারে গেছি অনেক দিন পর, ফিরার পথে ওয়াজ ও দোয়ার মাহফিলের জন্য টাকা চাইলেন মসজিদের হুজুর, জানতে চাওয়ার আগেই বললেন যা দিব তার ৭০ গুন আখেরাতে ফিরত পাব, আমি বললাম আখেরাতে ক্যাশ টাকা দিয়ে করব কি? হুজুর বললেন সমপরিমান সওয়াব পাওয়া যাবে, আব্বা পাশে ছিলেন বলে হয়তো হুর পরীর উদাহরন দিলেন না, আমি আবার বললাম বেহেস্ত কোন একরকম হলেই চলবে আমার ফাইভ স্টার হতে হবে এমন কোন আবদার নেই, তাছাড়া আমি এমনিই বেহেস্ত যাব কারন আমি তো সরকারি চাকরি করিনা। হুজুর বিরক্ত হয়ে বললেন পোলাপান শিক্ষিত করলে এই এক বিপদ...আরো কিছু শুনার আগে আব্বার চেহারা খেয়াল করে পকেট থেকে ২৫০ টাকা বের করে দিলাম, তবে আব্বা একটু সামনে জেতেই হুজুরকে বললাম ২৫০*৭০=১৭৫০০!! টাকা আমার কিন্তু ফিরত চাই। বেশেস্তে গিয়াই আমি আপনেরে খুঁজা শুরু করব মনে রাইখেন।
ঘটনা তিনঃ
জুম্মার নামায শেষে দুপুরে খাবারের পর বাসার সবাই একটু ঘুমিয়ে নিচ্ছে, ছোট বেলার মত আব্বা আম্মার  চোখ বুযে গেলেই আমি পাশের বাড়ির ছাদে, এবার নিজের বাড়ির ছাদে গিয়ে দেখি বাসার কাজের বুয়া আয়েশ করে বিড়ি টানছে, আমার উপস্থিতি টের পেতে বুয়ার কিঞ্ছিত সময় লাগল, চটযলদি বিড়িটা ফেলে বুয়া বলল ‘ আমার কোন নেশা নাই তবে মাঝে মাঝে মাথা ধরলে একটা দুইডা টান দেই এই আর কি’। বুয়া জানতে চাইল এই দুপুরে আমি ছাদে কেন? আমি সুইজারল্যান্ড থেকে আনা ফিলিপ মরিসের প্যাকেট থেকে একটা সিগারেট এগিয়ে দিয়ে বললাম বুয়া আপনের মত আমারো কোন নেশা নাই তবে মাঝে মাঝে মাথা ধরলে একটা দুইডা টান দেই এই আর কি...
মাহমুদ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%61%68%6d%75%64%2e%67%65%6e%65%76%61%40%67%6d%61%69%6c%2e%63%6f%6d%22%3e%6d%61%68%6d%75%64%2e%67%65%6e%65%76%61%40%67%6d%61%69%6c%2e%63%6f%6d%3c%2f%61%3e%27%29%3b'))

