ছবি দেখে জেনে নেয়াঃ নদীর জন্ম কিভাবে 



ধরেন আপনি ক্লাস ফাইভের বৃত্তি পরীক্ষার প্রস্তুতি নিচ্ছেন এখন বলেনতো নদী কাহাকে বলে? নদীর উৎপত্তি কিভাবে হয় বিস্তারিত লিখ এই প্রশ্নটা আসলে আপনি কি উত্তর দিবেন? যারা পারেন তারা বাদ   , আর যারা পারেননা  চলেন ঘুরতে ঘুরতে ক্লাস ফাইভের বৃত্তি পরীক্ষার জন্য খুবই গুরুত্ব পূর্ণ এই প্রশ্নটার উত্তর জেনে নেই
বাংলাদেশে প্রবাহিত নদী গুলার উত্সস্থল বেশিরভাগ ভারত কিংবা চীনে হবার কারণে সাধারনত আমাদের দেখার সুযোগ হয়না, আমার পড়ালেখার বিষয় " ইউরোপীয় বড় নদীগুলোর ভবিষ্যত এবং জল বিদ্যুতের উপর প্রভাব" হবার কারণে গভেষনা দলের সাথে গিয়েছিলাম রোঁন নদীর উত্সস্থল দেখতে| গন্তব্য স্থল "গ্লাত্স্চ" গ্রাম যার উচ্চতা ভূমি থেকে প্রায় ২১০০ মিটার. ভয়াবহ সুন্দর এই গ্রাম থেকে শুরু রোঁন গ্লাসিয়ারের গলন এবং যার থেকেই শুরু রোঁন নদীর যাত্রাপথ এবং শেষ মেডিটেরিয়ান সাগরে।
চলেন সবাই মিলে রওনা দেই! জুরিখ-জেনেভা-লুযান, কিংবা বড় শহর থেকে যারা যাত্রা করবেন ব্রিগ কিংবা ভিস্প  ষ্টেশনে আপনাদের নামতে হবে। এ দুটো স্টেশনে আসলেই একটা ঝাঁকানাকা ট্রেন দেখতে পাবেন গ্লাসিয়ার এক্সপ্রেস নামে, যেটা অন্য ট্রেন গুলার চেয়ে একটু আলাদা কারন এটা শধুই টুরিস্টদের জন্য। দুই পাশের দৃশ্য দেখার জন্য এই ট্রেনের কাঁচ অন্য ট্রেনের চেয়ে একটু বড়। 

জারমাত ডাইরেকশনে গেলে সুইজারল্যান্ডের সবচেয়ে আকর্ষণীয় টুরিস্ট স্পট দেখতে পাবেন, সেটা নিয়ে আরেকদিন লিখব কিন্তু আজ আমরা উল্টা দিকে যাব কারন প্রশ্নটার উত্তর জানতে হবে, তবে যেই ডাইরেকশনেই যান না কেন দৃশ্য দেখে পয়সা হালাল হয়ে যাবে[ পুরান ঢাকার লোকজনের মত ঈমানে কইলাম   ] 
আমরা নামবো আন্ডারমাত স্টেশনে ওখান থেকে বাসে করে সরাসরি গ্লাত্স্চ গ্রাম। রাতে থাকতে চাইলে একটাই মাত্র হোটেল আছে হোটেল গ্লাসিয়ার দু রোঁন নামে। হোটেলের সামনে  থেকে টুরিস্ট বাসে করে রোঁন গ্লাসিয়ারের সামনে নামলেই নদীর জন্ম সংক্রান্ত প্রশ্নটার উত্তর পেয়ে যাবেন। 

এবার চলেন এস এস সি পরীক্ষার ভূগোল বিষয়ের আরেকটা প্রশ্নের উত্তর জেনে নেই প্রশ্নটা হল “ বৈশ্বিক তাপমাত্রা বৃদ্ধির ক্ষতিকারক দিক গুলো কি কি? বিশেষ করে বিদ্যুৎ উৎপাদনের উপর প্রভাব আলোচনা কর। উত্তর হচ্ছে বৈশ্বিক তাপমাত্রা বৃদ্ধির ক্ষতিকারক দিক অনেক, তবে বিদ্যুৎ উৎপাদনের উপর প্রভাব ভয়াবহ কারন নিচের ছবিতে জল বিদ্যুৎ কেন্দ্রের রিজার্ভারে রক্ষিত পানি গুলো মুলত গ্লাসিয়ারের গলনের ফলে জমেছে যা থেকে টারবাইন ঘুরিয়ে জল বিদ্যুৎ উৎপাদন করা হয় যা দিয়ে সুইজারল্যান্ডের ৫৫ ভাগ বিদ্যুৎ চাহিদা মেটানো হয়। 

তাপমাত্রা বৃদ্ধির ফলে প্রতি বছর গ্লাসিয়ারের আকার/ আয়তন ছোট হয়ে আসছে, এভাবে চলতে থাকলে হাইড্রলজিক মডেলারদের কম্পিউটার প্রজেকশন অনুযায়ী ২০৪০ সালে রোঁন গ্লাসিয়ারের অস্তিত্ব পুরোপুরি শেষ হয়ে যাবে, আপনি ভাবতে পারেন জল বিদ্যুৎ উৎপাদন শেষ হয়ে গেলে আর এমন কি? নিউক্লিয়ার পাওয়ার আছেনা, হ্যাঁ আছে! কিন্তু  জল বিদ্যুৎ ভালো নাকি নিউক্লিয়ার বিদ্যুৎ ভালো এই নিয়ে লিখতে গেলে অনেক কথা লিখতে হবে [ সে এক বিরাট ইতিহাস ঘরে ছিলনা কেরোসিন]। শুধু আপাতত জাপানের কথা মনে করে দেখেন
সুইজারল্যান্ডের সব কিছুতেই একটা বাণিজ্যিক ব্যপার থাকে, গ্লাসিয়ার গলিত পানি আটকে রেখে ওরা শুধু বিদ্যুৎ উৎপাদনই করেনা গ্লাসিয়ারের পেট ফুটো করে টানেল বানিয়ে টুরিস্টদের কাছ থেকে টাকা আদায়ও করে, নিচের ছবিতে যে গ্লাসিয়ার টানেল দেখছেন ওটাতে যেতে আপনাকে ২০ ফ্রাঙ্ক গুনতে হবে।  যাইহোক দেখা শেষ হয়ে গেলে চলেন একটা ট্র্যাডিশনাল ডিশ ট্রাই করে ফিরে যাই! গ্লাসিয়ার দেখা হয়ে গেল- নদীর জন্ম দেখা হয়ে গেল- জলবায়ু নিয়ে জানা হয়ে গেল এবার আপানকে বৃত্তি পেতে আর কে আটকায়!

[অফ টপিকঃ ক্লাস ফাইভের বৃত্তি পরীক্ষার বাছাই পর্বে চান্স না পাওয়াতে আম্মা আব্বাকে বলেছিল ‘ওরে একটা রিক্সা কিনে দাও ওরও দিন ভালো কাটবে আমাদেরও আয় রোজগার হবে!’ সত্যি সত্যি কিনে দিলে খারাপ হতোনা হয়তো, ল্যাবে বসে বসে প্রোগ্রামিং করা লাগতনা। কিন্ত শেষ পর্যন্ত কেউ কথা রাখেনা!! ]
মাহমুদ.জেনেভা 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%61%68%6d%75%64%2e%67%65%6e%65%76%61%40%67%6d%61%69%6c%2e%63%6f%6d%22%3e%6d%61%68%6d%75%64%2e%67%65%6e%65%76%61%40%67%6d%61%69%6c%2e%63%6f%6d%3c%2f%61%3e%27%29%3b'))
সচলায়তনে প্রকাশিত আমার লেখালেখি দুই ভাগে বিভক্তঃ
--------------------------------------------------
[একদম ফালতু বিষয় নিয়ে]
-----------------------------
[১] আমার প্রথম ও শেষ তাবলীগ চিল্লা
[২] বড় হয়ে আমি ইতালি যাব এটা আমার “ এইম ইন লাইফ”
[হয়তো কাজে লাগতে পারে]
-----------------------------
[১] পরিবেশ নিয়ে উচ্চ শিক্ষাঃ কোথায় আছে স্কলারশিপ?
[২] ভেকেশনে সুইজারল্যান্ড [পর্ব দুই]
[৩] কোথায় যাচ্ছেন ভেকেশনে ? চলেন যাই সুইজারল্যান্ড
---------------------------------------------

