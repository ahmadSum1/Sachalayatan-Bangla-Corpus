বাক্সবন্দী জীবন-৪



১
গত কয়েকদিন মাঝে মাঝেই সচলে উকি দিয়ে যাই, কি হচ্ছে, আর অনেক কিছুই ভাবি দেশপ্রেম, রেসিজম, নিজেকে নিয়ে, ভবিষ্যত নিয়ে, ক্যারিয়ার নিয়ে…। তারপর আবার কাজে নেমে পড়ি, প্রব্ললেম সল্ভ করি, বাকি সময় আড্ডা মারি কলিগদের সাথে। ও বলা হয়নি আমি এখন কাবুল, আফগানিস্তান। 
২
ভয়াবহ বাজে নেট স্পীড নিয়ে তার অপটিমাইজিং এর নতুন নতুন থিওরী বের করি। কিংকু চৌধুরীর ইস্নিপ্সের ফোল্ডার থেকে কিভাবে ডাউনলোড করব, দেখি আপডেট আর্সেনাল আর চেলসির খেলায় কে জিতল। চেলসির জয় হলে আর্সেনালের সাপোর্টারদের দেয়ালে চিকা মারি। আবার সময় পেলেই ভাবতে বসি। দেশপ্রেম, রেসিজম, বিয়ে, ক্যারিয়ার, এম এস।
দেক্তে বসি HBO, StarMovies. 
৩
দেশে মোটামুটি ভাল অঙ্কের রেমিটান্স পাঠাই। কেন পাঠাই? আমি দেশ প্রেমিক বলে? চিন্তা করে দেখলাম নাহ, পাঠাই টাকাটা দেশে খরচ করব বলে। যখন দেশের চাক্রী ছেড়ে দিয়ে বাইরে আসলাম কামলা দেয়ার জন্য, দেশপ্রেমে দেশ ছেড়েসিলাম বলে মনে হয় না। দেশ ছেড়েসিলাম নিজের জন্য, ভাল চাক্রীর জন্য, পৃথিবী ঘুরে দেখার জন্য, নতুন অভিজ্ঞতার জন্য, নিত্য নিতুন খাবার চেখে দেখার জন্য। তাই বলে আমি ডলার পাঠাই বলে যে ভাব নেই না বন্ধুদের কাছে তা কিন্তু না। ঠিকি মাঝে মাঝে চোখে আঙ্গুল দিয়ে দেখিয়ে দেই যে, আমি দেশের জন্য অবদান রাখসি, যেখানে তোরা টাকা বাইরে পাঠাচ্ছিস, বিদেশী জিনিশ কিনে, বিদেশে পড়তে গিয়ে টাকা পাঠাচ্ছিস। অর্ধেকের বেশি ফ্রেন্ড দেশের বাইরে। তারা কতজন ফেরত যাবে জানি নাহ। ব্রেইন ড্রেইন।। দেশে এত ব্রেইন যে, কেও ভেবে কুল পাই নাহ এগুলা নিয়ে কি করবে…। সময় পেলেই রাজনীতিবিদদের গনহারে গালি দেই। শালারা দেশ ধংস করে ফেলতেসে। নিজে ঠিকি সুবিধাবাদীদের মত এমন বিশ্ববিদ্যালয়ে পড়সি যেখান থেকে ৪ বছরে বের হওয়া যায়।
কোন বন্ধুকে রাজনীতিতে ঢুক্তে দেখলে আগ বাড়িয়ে বলেছি, রাজনীতিতে যাস নাহ, তোর ফিউচার শেষ হয়ে যাবে। তারপর বূয়েটের শহীদ মিনারে বসে দেশ চিন্তাই মেতে রাজনীতিবিদদের গালি দেই শালারা সব ধংস করে ফেলতেসে।
৪
রেসিজম। বাংলাদেশের সবথেকে বড় রেসিস্ট মনে হয় নিজেকে মাঝে মাঝে। আমাদের ৩ তলা বাসার নিচতলায় থাকত এক হিন্দু পরিবার। পুজ়োর ভোগ প্রায় আসত আমাদের বাসায়। আসার পর আম্মুর দেখার আগেই যতদুর খেয়ে ফেলা যাই, কারন পুজোর খাবার থালা ফেরত যাবার পরেই ফেলে দিত আম্মু। খালাত বোন কাল হলে মা, খালাদের সাথে কথা শুনে চিন্তা করতাম হায় হায় এর তো বিয়ে হবে নাহ। স্কুলে পছন্দ করতাম সব থেকে ফর্সা মেয়েটাকে কারণ সেই সবথেকে সুন্দর। সারাদিন রোদে ঘুরে বেরানোর পর পাশের বাসার আন্টির চিন্তার সাথে মাঝে মাঝে একাত্ততা ঘোষনা করতাম ছোট বেলার খেলার সাথীর জন্য, কারণ সে কাল হয়ে যাচ্ছে। দেশের একমাত্র মুস্লিম বিশ্ববিদ্যালয়ে পড়েছি। সেখানে কোন ফরেইনারের উলটা পালটা কাজ দেখলে প্রথম যে গালিটা দিসি সেটা হল “শালা কাল্লু।”
৫
প্রথম বৈদেশিক চাক্রী নাইজার। সেখানে উপলব্ধী করলাম, কালোরাই বোধহয় আমাদের সবথেকে সম্মান করে। শুধু গায়ের রঙের কারনে উপলব্ধী করলাম, ঠিক সলুশান দেয়ার পরও আমারটা গৃহিত হোল নাহ। নতুন করে উপলব্ধী হোল।
মিশরে চাক্রীর সময় আবার নতুন করে উপলোপধী করলাম কিভাবে তারা বাংলাদেশিদের দেখে। শুধু বাংলাদেশিদের ভিসা দেয়া বন্ধ পুরো মিডল ইস্টে। দুবাই, সৌদী, বাহরাইন। কারণ আমরা বাংলাদেশি। আমরা লেবার। দুবাই এ কোন হোটেল ভিসা প্রসেস করে নাহ বাংলাদেশী শুনে।
৬
সারাজীবন শুনে এসেছি তালেবানরা খারাপ অথবা আমেরিকা খারাপ। কাবুল একটা সেরা শহর ছিল ২৫ বছর আগেও। আজ বোধহয় শুধু কংকাল্টাই পড়ে আছে। লোকাল কলিগদের জিজ্ঞেস করলাম, তালেবান্দের তোমরা প্রটেস্ট কর নাহ কেন? উত্তরতা বড় অদ্ভুত লাগল। তালেবান বলে যাদের সাথে ফাইট করসে আমেরিকা তা আসলে বিভিন্ন ওয়ারলর্ড। একেক্টা প্রোভিন্স একেকজন দখল করে বসে আছে। একেকজন কে মদদ দিচ্ছে একেক্টা দেশ। আব্দুল্লাহ আব্দুল্লাহর পিছে আছে ইরান। হোসেইনির পিছনে ইরান। 
৭
আবার কাজ করি, আবার মুভি দেখি, প্রেমিকার সাথে গল্প করি, আবার ভাবতে বসি, দেশচিন্তা, রেসিজম, ফেসবুকিং করি, আবার সচলে আসি ঘুরে ফিরে, মন্তব্য, প্রতিমন্তব্য দেখি, হাসি, মন খারাপ করি, তবু আসি। দেখি বেশ ভাল কিছু চিন্তা ভাবনা, কিভাবে দেশকে সামনে নিয়ে যাওয়া যায়, কেম্নে রাজনীতিবিদদের গালি দেয়া যাই, দেখি কোন শাড়িটা পছন্দ করলো, নতুন কি কি জবের সার্কুলার আস্ল। নতুন ম্যুভি রিভিউ। শেয়ার মার্কেটের কত লস খেলাম। নতুন আই ফোনটাকে কবে হাতে পাব।
জীবনে বোধহয় এমন একটা জায়গায় চলে গেসি, যেখান থেকে বলা যায়…
‘nothing else matters”
৮
এই লেখাটা লেখার সময় দরজাটা ভীষনভাবে কেপে উঠল। পরে একটা জোরালো আওয়াজ শুনলাম। নিরাপত্তা বাহিনী খবর পাঠাল আজকে হোটেল থেকে বের হওয়া যাবে নাহ, ইন্ডিয়ান এম্ব্যাসী আক্রান্ত। খবর শুনলাম, আবার কাজে নেমে পড়লাম, কোন কিছুতেই কিছু এসে যায় নাহ। বেচে আছি, এইটাই বড় কথা। আর উপলব্ধি করলাম, ঠিক তেমনি ভাবেই রেসিজম, দেশ নিয়ে আমরা যত চিন্তা, মারামারি, গলাগলি করি, তাতে কিছুই এসে যাবে নাহ কাল মেয়ের বিয়ের চিন্তাই কপালে ভাজ পড়ে যাওয়া বৃদ্ধের অথবা মাসের শেষের সেই ছাত্রের যার প্রধান চিন্তা কবে টিউশানীর টাকাটা পাওয়া যাবে। অথবা সেই প্রবাসীর যে ১০ বছর পর ঢাকাতে এসে জামে আটকে বলবে “ This city has expired”
জীবন চলবে তার নিজের গতিতেই…
০৮-১০-২০০৯

