শুভ লক্ষণ



বুঝতে হবে আমাদের চিৎকারে ওদের কানের পোকা নড়ে উঠেছে। অনেকেই মন্তব্য করেছিলেন এতে তেমন কোনো প্রতিক্রিয়া হবে না। কিন্তু সচলায়তনের অ্যাড্রেস ব্লকের মধ্য দিয়েই এটি স্পষ্ট হয়ে উঠেছে যে, সচলায়তন আর কিছু না পারলেই একটি ঝাঁকুনি দিতে পেরেছে।  নড়েচড়ে বসেছে ব্যাটারা। আর তা-ই প্রমাণ হয়ে গেছে সচলায়তন কে রুদ্ধ করে দেওয়ার মাধ্যমে। এটি সত্যিই একটি শুভ লক্ষণ।
কিন্তু নব্বইয়ের গণআন্দোলনের সময়ও এরশাদের চ্যালারা নানা ভাবে জনগণকে রুখতে চেষ্টা করেছে। কিন্তু পারেনি। আমাদের সচলায়তনে উৎকীর্ন যাবতীয় প্রতিবাদের খসড়া এ কান ও কান হয়ে পৌঁছে যাবে সারা বাংলায়। যে টুকু এরই মধ্যে পৌঁছেছে এতই কেঁপে উঠছে পাহাড়। বাকি শুধু ধ্বসে পড়ার।
মুক্তিযোদ্ধার গায়ে পা, এখন বসে বসে নিজেদের পা দেখুক ওরা। সামনের দিনগুলোতে হাঁটুতে শক্তি থাকে কি না। 
"বীর বাঙালী অস্ত্র ধর, বাংলাদেশ স্বাধীন কর"
শ্লোগানটি ১৯৭১ সালের স্বাধীনতা যুদ্ধে বাঙালীর রক্তে আগুন ধরিয়ে দিয়েছিলো। এখনও বাঙালীর শরীরের রক্ত সব শুকিয়ে যায়নি। অবশিষ্ট যা আছে, তাতেই যদি জাগরণ আসে- তাহলে শুধু জলপাইয়ের পাতা-ডাল-পালা-রঙই আস্তাকুরে টেনে ফেলবে না- জলপাইগাছ শুদ্ধ উপড়ে ফেলতে পারে

