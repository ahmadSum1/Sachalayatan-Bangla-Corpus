এমন যদি হতো-০১



নির্বাচিত নেতা-মন্ত্রী-পাতিমন্ত্রী সবাই সংসদ ছেড়ে বাইরে খোলা সবুজ ঘাসের চত্বরে এসে জমায়েত হলেন। এমন সময় প্রধাণমন্ত্রী রিকশা থেকে নেমে জমায়েতের দিকে এগিয়ে গেলেন।
- ব্যাপার কি? আপনারা সবাই বাইরে কেন?
সবাই সমস্বরে বলে উঠলেন - দেশে যে হারে লোডশেডিং হচ্ছে। তাই আমরা সংসদ ভবনের বিদ্যুৎ সাশ্রয়ের সিদ্ধান্ত নিয়েছি।
তারপর স্পিকার বললেন- মাননীয় প্রধাণমন্ত্রী এক ঘন্টায় আমরা যতটা বিদ্যুৎ খরচ করবো, তাতে ঢাকা শহরের অর্ধেক বিদ্যুৎই আমাদের পেছনে ব্যয় হয়ে যায়। তাই জনগণকে লোডশেডিঙের হাত থেকে রক্ষা করতে আমরা মুক্ত হাওয়ায় প্রকৃতির কাছে চলে এসেছি।
তারপরই তিনি কিছুটা আমতা আমতা করে বললেন - মাননীয় প্রধাণমন্ত্রী, আপনি এত গাড়ির লটবহর ছেড়ে রিকশায় কেন এলেন?
প্রধাণমন্ত্রী মুচকি হেসে বললেন - যে হারে তেলের দাম বাড়ছে। আমি ঠিক করেছি এখন থেকে সবাই সরকারি পরিবহন ছেড়ে বাসে রিকশায় চলাফেরা করবেন। এতে অনেক খরচ বেঁচে যাবে। পরবর্তী বাজেটের সময় আমাদের নির্ভর করতে হবে না কারো খয়রাতের উপর।
উপস্থিত সকল সাংসদ হাত তালি দিয়ে প্রধাণমন্ত্রীর মতামতকে স্বাগত জানালেন। বললেন -আপনি প্রস্তাব উত্থাপন করুন মাননীয় প্রধাণমন্ত্রী। আমরা সবাই মিলে পাশ করিয়ে দেই।

