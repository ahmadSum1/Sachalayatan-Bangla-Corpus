"..............সেই দিন এই মাঠ স্তব্ধ হবে নাকো জানি"



এই তোলপাড় কোলাহলে সত্যের পারবশ্য
ক্রমেই দৃশ্য পাল্টে দেবে অযুত সূর্যোদয় কিংবা অস্ত।
প্রভাতকে সুদূরের পারে চিনে নেয়া হবে পুনর্বার-
প্রাগৈতিহাসিক দিকচিহ্ন দমিত হবে কালে তবু ধূসর মায়ার।
দর্পিত দৃষ্টি কিছু থাকবে নির্ঘুম - উদাসী প্রহর ‘পরে
স্বপ্নীল চোখেরা মুদে আসে সুদূর মাঠের প্রদীপের মত, নি:স্ব ঘরে-
রাত ভোরে লুপ্ত হলে অন্ধকার –হিম গুন্ঠন সরিয়ে রাখে
অকৈতবের অমিতদৃশ্যরাশি :
উত্তুরে হাওয়ায় আজ বহুদিন পর স্বস্তি ফিরে আসি।
________________________________

