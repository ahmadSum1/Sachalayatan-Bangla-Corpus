অসমীকৃত



চাঁদেরও স্বপ্ন ফেরি করে ফিরেছিল
বলে শুনেছি একজন
তাকে ভুলে গেছি আজ :
মনে হল অচিন চাঁদের মুখে
পৃথিবীকে খুঁজে চাঁদকে হারানো গেল।
তাকে হারিয়েছি আজ।
তারাগুলো সখ্যতা হারায়
ইচ্ছেপূরণের খেলা খেলে খেলে-
তবু তারা ভালো লাগে
ভালো ছিলে তারাগুলো
এভাবেই দূরে সরে।
পৃথিবীতে আরো আছে বিলসন কত!
কত রগড়! প্রমোদন অযুত।
নরনারী শিখে নেয় প্রতিদিন-
ভুলে যায়, বুঝে ফ্যালে; শিখে নেয়।
নরনারী বেঁচে উঠে মরে যায়,
জেগে উঠে- নতুন খেলায়।
মেঘ 'পরে ছায়া ফেলে আজও আছে বেঁচে
এক তাল আতশবাজি-
নির্বিঘ্ন আলোকবর্ষ দূরে;
ভালো আছে সে-ই বড়
তাই যাচি রাত শেষে প্রতিদিন তারে
(......দিনান্তে রাতভর চাঁদ বড় পর হলো।)

