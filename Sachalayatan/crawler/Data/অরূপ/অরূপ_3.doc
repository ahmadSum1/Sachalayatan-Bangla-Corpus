ব্লগ মানে ব্লগ



ঢাকা এসেছিলাম হপ্তা দুইয়ের জন্য। বছরের প্রথম প্রহরে আবার ফিরে যাবো, ফিরে যাবো আস্তমাথা নিয়ে।।
ঘর ছাড়ার সময় ছেলেটা বলেছে, "বাবা আমি তোমাকে নিমো (নেবো)", তারপর ফুঁপিয়ে ফুঁপিয়ে অশ্রুপাত। ছোটো ছেলেটার মনে অনেক দুঃখ। পিছনে আরও একটা খবর্কায় ছায়ামুতর্িকে দেখি। এইটা আমার মা। আমি জানি না মা-রা আদৌ মনের কথা পড়তে পারে কিনা। কিন্তু মনে মনে আমি অনেক কথা বলে যাই। হয়তো মা তার কিছুটা আন্দাজ করতে পারে। 
২০১৫ হল বুড়ো হবার বছর। বছর মাঝে জানলাম লাম্বার এরিয়াতে স্লিপ্ড ডিস্ক, বছর শেষে দেখি ভালোরকম ডায়েবিটিস, টাইপ টু, তাই কিছুটা শান্তি। সময় অসময়ে সুগার বেড়ে মাথা কেমন এলোমেলো লাগে। আসার আগে চশমা বানাতে গিয়ে দেখি চালসে পড়তে বেশী দেরী নেই। ভেবেছিলাম ডায়াবিটিস নিয়ে একটা সাইট বানাবো, খানিকটা ব্লগরব্লগর টাইপ, সাংসারিক ব্যস্ততায় সেটা হল না, ফিরে গিয়ে দেখা যাক কদ্দূর কাজ করা যায়।
অনেকদিন পর ছবি তুলেছি এবার, অভিকদা ছিল বলেই সম্ভব হয় এইসব। সদরঘাট আর তেলঘাটে রাত করে ছবি তোলা বিফলে যায়নি। সাথে একটা ৮-১৫মিলিমিটার ফিশআই লেন্স ছিল। কিঞ্চিৎ নাখোশ ছিলাম, এবার তুলে বেশ লাগলো। মেজমামা তুলতেন এই জিনিসে, সবার সহ্য হয় না। মনে হচ্ছে এটা রেখে দেওয়া যাবে। ৩৫মিমি ১,৪ টার শাপর্নেস বসে গেছে, না হলে ভালো কিছু ছবি হতো তাতে। 
কারু সাথে দেখা সাক্ষাৎ করিনা অনেক দিন হল, খানিকটা ইচ্ছা করেই। এবার দেখা হল সিমন আর নজুকুমারের সাথে। রণদার সাথে সংক্ষিপ্ত আলাপ হল ফোনে। সেই আলাপে আতংক, অস্বস্তির উপস্থিতি ছিল। কারো জন্য কিছুই করতে পারিনা
অনেকগুলো বই কিনেছি সুনীল গঙ্গোপাধ্যায়ের, তার একটা হল "পায়ের তলায় সষর্ে"। বই একদমই পড়া হয়না। ঠিক করেছি প্লেনেই পড়ে ফেলবো অনেকটা।বাড়ি গিয়ে দুদিন ছুটি, তখন আরো কটা।
ইংরিজি নববষর্ খানিকটা বিষাদ তৈরি করে। কি যেন চলে গেল, কেমন একটা হিসেব নিকেষ করার ব্যাপার। তাই রেজুলুশনটুশন থেকে দূরে থাকি। এবার কেন জানি মনে হচ্ছে অনেক কিছু করার এখনও বাকি, সেই মাইলস্ টু গো বিফোর আই স্লিপ, মাইলস্ টু গো বিফোর আই স্লিপ,,
সবাই ভালো থাকুক। 
 

