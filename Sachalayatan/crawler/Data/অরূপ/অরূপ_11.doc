"ভালো হলে সেরে যাবে.."



-"ভালো হলে সেরে যাবে.."
-"কি ভালো হলে কি সারবে???"
এই প্রশ্নের উত্তরটা সেদিন পাইনি..
তারপর অনেকগুলো দিন..
আমরা তিনজন হলাম, 
জমতে থাকা দেনাগুলোও মিটে যেতে থাকে ধীরে ধীরে, 
হেডহান্টার ফোন দিয়ে জানায়, "সব ঠিকঠাক"..
তারপর সব এক নিমেষে একদিন ভালো হয়ে গেল..
কিন্তু সব ভালো হয়ে গেলেই কি সব সেরে যায়..?
দু'মাস হল সিগারেট ছুঁই না.. 
ডালাসের হিমহিম সন্ধ্যায় কিন্তু একসাথে সিগারেট খাবার কথা ছিল আমাদের..
কতো কিছুই না আমাদের শেষ পর্যন্ত করা হল না..
সব কিছু ভালো হয় না, সব কিছু সেরে যায় না..

