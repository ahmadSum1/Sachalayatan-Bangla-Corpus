সাম্প্রতিক বিকলাঙ্গ ভোটার তালিকা এবং মোবাইল সিমের ভুঁয়া রেজেস্ট্রেশনের সংবাদ পড়ে।



বিকলাঙ্গ ভোটার তালিকা প্রসব করেছে নির্বাচন কমিশন। পাইলট প্রকল্প যখন সমাপ্ত হয় তখনও ভুল ছিলো। তবে সেই ভুলকে অবজ্ঞা করেই নির্বাচন কমিশন ছবিযুক্ত ভোটার তালিকা তৈরিতে উদ্যোগী হয়েছিলো। সেটার ফলাফল ভয়াবহ বিপর্যয়।
ছবিযুক্ত ভোটার তালিকার ছবি দেখে বুঝবার উপায় নেই এটা আসলে কার ছবি। ভোটারকে শনাক্ত করবার জন্যই ভোটার আইডি কার্ডে ছবি সংযোজনের ব্যবস্থা গৃহীত হয়েছিলো, তবে সেই ছবির হাল যদি বেহাল হয় তবে এত টাকা খরচ করে এই ছবি তুলবার যন্ত্র কেনো খরিদ করা হয়েছিলো? কেনো রাষ্ট্রের এত অর্থের অপচয়? কেনো এত সময়ক্ষেপন?
দুই বছরের মেয়াদে ক্ষমতায় এসেছিলো আমাদের জলপাই বাগানের মালীরা, তাদের এই সময়টা দেওয়ার জন্যই অনেক রকম টাল-বাহানার প্রয়োজন ছিলো, ছবিযুক্ত ভোটার তালিকার নির্ভুলতার গল্প শুনিয়ে আমাদের নেশাগ্রস্থ করবার একটা প্রচেষ্টা ছিলো।
সংবাদপত্রে সম্পূর্ণ পাতার রঙ্গীন ছবি দিয়ে নির্বাচন কমিশনের বিজ্ঞাপন দেখে হাসি লাগছে এখন। তারা ভুলের পরিমাণ দেখে শঙ্কিত। তার সিদ্ধান্ত নিয়েছে আসন্ন নির্বাচন শেষ হয়ে গেলে তারা ভোটার আইডির ভুলগুলো সংশোধন করবে। এত বেশী ভুল হয়েছে যে ছবিসহ ভোটার তালিকা প্রকল্পই অর্থহীন হয়ে গেছে।
 তখনও আমার বক্তব্য ছিলো এটা শুধুমাত্র অর্থের অপচয়, সেই বক্তব্য থেকে সরে আসবার কোনো কারণ এখনও খুঁজে পেলাম না। বরং এখন মনে হচ্ছে এই নির্বাচন কমিশনের সদস্যদের যদি অর্থ নিয়ে ছিনিমিনি খেলার জন্য, কিংবা রাষ্ট্রের প্রায়  কোটি টাকার সম্পদ অপব্যবহারের অভিযোগে গ্রেফতার করে অন্তত জিইসি দিয়ে কয়েক দিন নির্যাতন করে জেল হাজতে প্রেরণ করতে পারতাম তবে সেটাও উপযুক্ত শাস্তির কম হতো।
যাই হোক তখন নির্বাচন কমিশনের বক্তব্য ছিলো যেহেতু ছবিসহ জাতীয় পরিচয় পত্রের কাজ শুরু হয়েছে তাই এই ভোটার তালিকা প্রকল্প সেটার  সহযোগী হিসেবে কাজ করবে। এই ভোটার তালিকায় যেসব মানুষ আছে তাদের নির্ভাবনায় জাতীয় পরিচয় পত্র দেওয়া যায়। এতে রাষ্ট্রের অর্থ সাশ্রয় হবে।
আমি যদিও জানি না এটা কিভাবে অর্থ সাশ্রয়ী প্রকল্প হবে? যাদের ভোটার তালিকায় ভুক্তি থাকবে তারা ছাড়া যেসব শিশুরা পরিবারের অংশ তাদের জন্যও তো একই ভাবে ক্যাম্প করতে হবে, একই ভাবেই তাদের জন্য ছবি তোলার ব্যবস্থা করতে হবে, একই ভাবে তাদের জন্য কিছু কর্মী নিয়োগ করতে হবে।
এইসব খরচতো হবেই, এখানে সাশ্রয় হলো কোথায়? না কি আমাদের শিশুদের জাতীয় পরিচর পত্রের প্রয়োজন নেই?
ছবিসহ ভোটার তালিকা হলে না কি জাল ভোটের সংখ্যা কমে যাবে, মানুষ জাল ভোট দিতে পারবে না, সাখাওয়াত সাহেবতো আরও একধাপ এগিয়ে গিয়ে নির্ধারিত ডাটাবেসের সবকটা ভুক্তিতে তদন্ত করে দেখতে চান কারো ফিঙ্গার প্রিন্ট দুই বার নেওয়া হয়েছে কি না। তিনি একেবারে নির্ভুত ভোটার তালিকার সে আশ্বাস দিয়েছিলেন, এবং নির্বাচন কমিশন আলো করবার আগে টিভিতে তার যোগ্যতা এবং কর্মদক্ষতার যে বানী দিয়েছিলেন সেসব বানীর জোশ কমে এসেছে।
ফাঁপা বুলিতে পরিণত হয়েছে সব কথাই।
এই ভোটার তালিকা নির্ভুল তো নয়ই বরং অনেকক্ষেত্রেই অনেক ভোটার এই তালিকার অন্তর্ভুক্ত হতে পারে নি, কারণ সবার বাসায় বাসায় গিয়ে ফর্ম পূরণ করবার কথা থাকলেও কর্মীবাহিনী সবার বাসায় যান নি, কেনো যান নি তারা এই প্রশ্নের উত্তর তারা ছাড়া আর কেউ জানে না । বরং ঘোষণা দিয়ে ভোটার আইডি কেন্দ্রে সবাইকে ডাকা হয়েছে, সেখানে উপস্থিত একজন সাদা মনের মানুষ শনাক্ত করে বলেছেন আসলেই ভোটার হতে আসা মানুষটা তার অঞ্চলের অধিবাসী।
তাকে ভোটার তালিকায় অন্তর্ভুক্ত করা হয়েছে।
এই ভোটার আইডি কার্ডে জাল ভোটের সংখ্যা কমাবে হয় তো তবে আমার মনে হয় ভোট কারচুপি ঠেকাতে পারবে না এই ছবিসহ ভোটার তালিকা ব্যবস্থা। এর আগে জোর করে মানুষের ভোট দিয়ে চলে যেতো দুর্বৃত্তরা, এবার ছবিসহ ভোটার আইডি কার্ড ছিনিয়ে নিয়ে মানুষের ভোটের অধিকার কেড়ে নিবে তারা। পেশী শক্তির প্রভাব এড়াতে পারবে না নির্বাচন। বরং অনেকের কাছেই ভোটার আইডি কার্ড কেড়ে নেওয়ার সাম্ভাব্য ভবিষ্যত বানী করে রাখছি এখনই।
সরকার নানাভাবে উদ্যোগী হয়ে ভালো কিছু পদক্ষেপ নিয়েছিলো। তার একটা ছিলো মোবাইলের সিম রেজিস্ট্রেশন। মোবাইল কোম্পানিগুলো যেভাবে বিজ্ঞাপন দিচ্ছে তাদের গ্রহক সংখ্যা এত এত এত , সেটা বাস্তবে বিক্রীত সিমের সংখ্যা, আসল হিসেবে সেটার পরিমাণ বিক্রিত সিমের অর্ধেকও হতে পারে।
মোবাইলের মাধ্যমে চাঁদাবাজী, খুনের পরিকল্পনা এবং যোগাযোগসহ নানা অপরাধ নির্মূল করবার জন্য তারা এই প্রকল্প গ্রহন করেছিলো। তবে খবরটা পড়ে ভালো লাগলো,
ঢাকা বিশ্ববিদ্যালয়ের হলে বসে প্রায়  হাজার সিম রেজিস্ট্রেশন করা হচ্ছে, হয়তো কাজটা এত দিনে সমাপ্ত হয়ে গেছে-
এই প্রকৃত পরিচয়হীন  হাজার মোবাইলের সিম, এদের কোনো বৈধতা নেই, 
একটেলের একজন কর্মী জানালো কিছু উৎকট রসিকতা- সিম রেজিস্ট্রেশনের সময় প্রাপ্ত কিছু ফর্মের কথা জানলাম
নাম: আরাফাত রহমান কোকো
মা: খালেদা জিয়া
বাবা: মোসাদ্দেক হোসেন ফালু
নাম: রানী মুখার্জি
মা: প্রীতি জিনতা
বাবা: সাইফ আলী খান
কথা হলো তাদের ছবি দেওয়া যাবে, একটা ঠিকানাও দেওয়া যাবে, এটা নিশ্চিত করবার কোনো ব্যবস্থাতো নেই/
এই মোবাইল সিম ব্যবহার করে একটা অপরাধ করা হলো, ডিবি পুলিশ কি রানী মুখার্জীকে অপরাধী মানবে?
কর্পোরেট নমনীয়তা এবং কর্পোরেট বিজনেস পলিসির অনেক ফাঁকফোকর, এখান দিয়ে কোনো ভাবেই অপরাধ নির্মুল করা সম্ভব না। দুর্নীতি নির্মূল করা সম্ভব না। আমাদের সচেতনতার অভাব থাকলে আসলে কোনোদিনও এটা সম্ভব হবে না।

