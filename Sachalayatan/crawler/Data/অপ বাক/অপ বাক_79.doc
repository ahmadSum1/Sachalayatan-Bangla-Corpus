ক্যাপস্ট্যান রকস



আমি যখন প্রথম সিগারেটে অভ্যস্ত হলাম সে সময়ে গোল্ড লীফের বাজার জমজমাট- স্টার ফিল্টার টিপস- নেভী এসব তখনও কালের গর্ভে জায়মান- তখন ব্রিস্টল, সিসরস, কে২, উইলস কিং ফিল্টার দুজন দুজনার যুগ-
অবশ্য সিগারেটের মোহে পড়বার মতো ঘটনা ঘটে নি- আমি তখনও অকেশনাল ধুমপায়ী- হোস্টেলের কয়েক মাস সিগারেটের ধোঁয়ায় সময় কাটাই আর বাসায় একেবারে ভাজা মাছ উলটে খেতে না পারা ভালো মানুষ-
তখনও হোস্টেলের রীতি মোতাবেক সপ্তাহের প্রথম দিনে হাতে ২০০ ৩০০ টাকা আসতো- সে টাকা দিয়ে রাতের অন্ধকারে বিহারী ক্যাম্পের কখনও বন্ধ না হওয়া হোটেলের বাসী খাবার আর পাউরুটি কলা আর সম্মিলিত সিগারেটের বরাদ্দ টাকা ছিলো ওটুকুই-
অবশ্য সেসব সময়ে মাঝে মাঝে হোস্টেলের লকার থেকে টাকা চুরি হয়ে যাওয়ার একটা সার্বক্ষণিক ভয়ও ছিলো- তবে আমাদের যৌথ জীবনের সুখ কিংবা দুঃখ ছিলো সপ্তাহের শেষের ২ দিন- তখন মোটামুটি সবার হাতের টাকাই শেষ- সামনের ডাকলেই সাড়া দেওয়া দোকানীর দোকান থেকে কষ্টে ম্যানেজ করা ৪ টাকা দিয়ে ২টা গোলড লীফ কিনে অন্তত ১০ জন মিলে টানা-
মাঝে মাঝে রাতের খাওয়ার পর টয়লেটের সামনে দাঁড়িয়ে নাইট ক্লাশের ফাঁকে এক সিগারেট ৯ জন- ফার্সট বুক, সেকেন্ড বুক- হোস্টেল রেকর্ড ছিলো সিক্সটিন বুক-
এমনই কোনো এক সময় ক্যাপস্ট্যান ছিলো নিয়মিত শুশ্রুষা- সেই সব অভাবের দিনে ১টাকা ৫০ পয়সায় যে স্বাদু ধোঁয়া পাওয়া যেতো সেটা এখন ইতিহাস-
অনেক দিন পরে আজ হঠাৎ করেই দেখলাম ক্যাসল- যদিও সিগারেটের সিলিন্ড্রিক্যাল শেপের জন্য ক্যা দেখেই মনে হলো ক্যাপস্ট্যান- তাই পুরোনো গল্প মনে পড়লো-
এখনও বলতে হয়- এই সগারেটের মূল্যের উর্ধগতির দিনেও ক্যাপস্টয়ানের ধোঁয়া যদি ৩টাকায় পাওয়া যায় সেটা খুবই যথোচিত হতো-
ক্যাপস্ট্যান রকস-

