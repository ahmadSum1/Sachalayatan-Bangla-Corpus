সংশয়



বেশ কয়েক দিন আগে সংশয় ছিলো, আশ্বিনে বন্যা নিয়ে- আশ্বিন আসতে এখনও ৩ দিন বাকি, তবে দেশের উত্তরাঞ্চল থেকে বন্যার পানি ছড়িয়ে পড়ছে দেশের মধ্যাঞ্চলে।
বন্যা পরবর্তী পূনর্বাসন প্রকল্পে কৃষিঋণ দেওয়া হচ্ছে- এটা সরকারের সুনজরে আছে এমন জনরবও শুনতে পাচ্ছি তবে সুদের হার ৮ থেকে বাড়িয়ে ১২ শতাংশ করা হয়েছিলো কারণ কৃষকদের ঋণ দেওয়া ঝুঁজিকর কাজ - ব্যাংকের ম্যানেজমেন্ট সংশ্লিষ্ট মানুষের বিবেচনাবোধ এবং অর্থনীতির পাঠের বিষয়ে আসলে সংশয় নেই- তবে বিষয়টা মানবিকতার বিচারে একটু কঠোর এই যা।
এর সাথে বাজারে ধানের চারার দাম বেড়েছে- প্রায় ২০০ থেকে ৩০০ শতাংশ এবং অবস্থা ভেদে ৪০০ শতাংশ পর্যন্ত মুল্যস্ফ্রীতি এখানে- আগে যে চারা পাওয়া যেতো ৮০ থেকে ১০০ টাকা শ এখন সেই চারাই বিক্রী হচ্ছে ৩০০ থেকে ৮০০ টাকার ভেতরে-
যারা চাষ করতে আগ্রহী তাদের সুযোগ কোথায়? ব্যাংক ঋণ দিবে না ঝুঁকির কারণে- বন্যার কারণে সঞ্চিত পুঁজি শেষ-
আমাদের সরকার গুরুত্বপূর্ণ সিদ্ধান্ত নিয়ে বাজারে ১৯টাকা কেজি চাল বিক্রী করছে তবে যদি ঋষি ঋণ সহায়তা না দেওয়া হয় তবে সামনের শীতে কোনো নবান্ন নয় বরং নিরন্ন মানুষের হাহাকারে ভরে থাকবে দেশ।

