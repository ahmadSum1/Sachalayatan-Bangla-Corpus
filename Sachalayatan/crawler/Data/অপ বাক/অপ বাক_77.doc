লিখতে ইচ্ছা হলো তাই



অনেক দিন ধরেই দুর্নীতি নিয়ে কথা চলছে, বিশেষত বিশ্বব্যাপী দুর্নীতির প্রাদুর্ভাব মাপার জন্য একটা সংস্থা ট্রান্সপারেন্সি ইন্টারন্যাশনাল যখন বাংলাদেশকে শীর্ষ পর্যায়ের দুর্নীতিগ্রস্থ দেশগুলোর অন্যতম হিসেবে স্বীকৃতি দিলো তখন থেকেই আমাদের টনক নড়লো।
দুর্নীতির শেকড় আসলে কোথায়? আমাদের ক্ষমতাবানদের ভেতরের দুর্নীতিপ্রবনতার উৎস কোনটা? এসব প্রাথমিক পর্যায়ের প্রশ্নে পূর্বের সুশীল সমাজীয় উত্তর ছিলো রাজনৈতিক অঙ্গনই আসলে দুর্নীতির প্রসুতিগার। রাজনৈতিক নেতারাই মূলত দুর্নীতিকে বাস্তবায়নে সহায়তা করছে- আমি এই মতের সাথে একমত হতে পারি নি- এখনও পারছি না-।
বাংলাদেশের রাজনৈতিক নেতৃবৃন্দ, কিংবা সেই পুরোনো যুগে যখন বাংলাদেশের ভূখন্ডের মানুষ রাজনীতি আর নির্বাচন শিখলো সেই ব্রিটিশ আমলের নির্বাচনের সময় থেকে পাকিস্তান পর্যায়ের নির্বাচন কিংবা স্বাধীনতা উত্তর বাংলাদেশের নির্বাচন এবং এখানে নির্বাচিত জননেতাদের ভেতরে রাজনৈতিক কৌশলের অভাবটা সব সময়ই প্রকট ছিলো- খুব কম দুরদর্শী এবং বুদ্ধিমান নেতা আমরা পেয়েছি- এবং যেহেতু এদের নিজস্ব বুদ্ধি কম তাই তারা সফল ভাবে দুর্নীতিনামক বিষয়টাকে বাংলাদেশের সমাজে ছড়িয়ে দিতে সক্ষম হবে এমনটা আমি মনে করি না।
কয়েক দিন আগে এক বন্ধুর সাথে আলোচনার প্রেক্ষিতে একটা কথা মনে হলো আমার- বাংলাদেশে ঠিক সেই রকম বিবেচনায় আদতে এরিস্ট্রোকেট পরিবার কয়টা আছে- অভিজাত পরিবারে জন্ম নেওয়া কাজী নজরুল ইসলাম কিংবা মীর মোশাররফ হোসেনের মতো অভিজাত পরিবার না- এরিস্ট্রোকেট ইন রিয়েল সেন্স- যেখানে সামন্তবাদী ক্ষমতার চর্চা আছে- যেখানে সামন্তবাদী ক্ষমতা চলে যাওয়ার পরেও একটা বুদ্ধিবৃত্তিক শোষণের পন্থা পারিবারিক ভাবে তৈরি করতে তারা সক্ষম হয়েছে- এবং যাদের শিক্ষা এবং রুচির প্রশংসা করা যায়- এবং যারা দেশের বিভিন্ন ঘটনা নিয়ন্ত্রনে নিয়ামক হিসেবে কাজ করতে পারে - এমন একটা সম্মিলন যেখানে সুশীল সমাজের রুচি এবং নিয়মতান্ত্ড়িকতার ঝোঁকের সাথে মিলেছে অর্থনৈতিক শোষণ ক্ষমতা এবং সেই সাথেই তারা একই সাথে শিল্পসেবক এবং শিল্পনির্মাতা- মূলত এরিস্ট্রোকেট ফ্যামিলিগুলো পরিচয়ে তাদের বংশলতিকায় এমন সব মানুষের দেখা পাওয়া যায় যারা পারিবারিক ঐতিহ্যের কারণেই এইসব বিষয়ে একটু অগ্রসর ভুমিকা পালন করতে পারে-
বাংলাদেশের ভেতরে পুরোনো হিন্দু পরিবারগুলোর ভেতরে কিছুটা এমন অবস্থা বিদ্যমান ছিলো- সেখানে রাজনৈতিক কর্মীরা জন্মেছে- সেখানে সমাজপরিবর্তনের ডাকে সাড়া দিয়ে সামনে এসেছে ধনাঢ্য ব্যক্তিরা- সেখানে সমাজের রুচি আর মানসিকতা গঠনের কাজটাও করেছেন তারা- এইসব জমিদার পরিবার দ্বিজাতি তত্ত্বের ভুতের সাথে পাল্লা দিয়ে টিকে থাকতে পারে নি- যেসব রাজনৈতিক করমী এবং পরিবার ঢুঁকে ধুঁকে টিকে ছিলো তারাও স্বাধীনতা পূর্ববর্তী ২৪ বছর এবং স্বাধীনতা উত্তর ৩৬ বছরে প্রায় বিলীন হয়ে গেছে- এবং এই ভূখন্ডে একটা সময় যেখানে হিন্দু মুসলিম অনুপাত ছিলো ৫৬- ৪৪ সেখানে এখন সেই অনুপাত কমে দাঁড়িয়েছে ৮৬- ১২ এবং একই সময়ে জনসংখ্যা বেড়েছে প্রায় দ্বিগুন--
অর্থ্যাৎ আমাদের স্বাধীনতার সাথে এই দ্বিজাতিত্বত্ত্ব এবং এই অমুসলিম নিষ্পেষণের কাজে প্রশাসনিক সহায়তা সব সময়ই বিদ্যমান ছিলো-
এবং এখনও এই সহয়তা বিদ্যমান- তবে আমার বক্তব্যের মূল প্রসঙ্গে ফিরে আসি- আমাদের লড়কে লেঙ্গে পাকিস্তান উন্মাদনার জন্য একটা পর্যায়ে অনেক দিন ধরেই প্রতিষ্ঠিত এবং ধনাঢ্য হিন্দু পরিবারের সদস্যরা প্রাণভয়ে কিংবা অর্থনৈতিক এবং সামাজিক নিষ্পেষণে দেশত্যাগে বাধ্য হয়- এমন কি স্বাধীনতার সময় হিন্দু মুসলিম অনুপাতটা ২৫- ৭৫ এর বেশী ছিলো-
আমাদের সমাজে কয়েক প্রজন্ম ধরে ধনী তেমন কোনো পরিবার নেই- কিংবা এমন পরিবার হাতে গোনা যাবে- মূলত আমাদের ঐতিহ্যবাহী ধনাঢ্য পরিবার হলো ২য় বিশ্বযুদ্ধের সময়ে কালোবাজারী করে বড়লোক হওয়া একটা সুবিধালোভী পাষন্ড বনিক শ্রেনী- যারা সে সময়ে বিভিন্ন সাপ্লাইয়ের কাজ নিয়ে আঙ্গুল ফুলে কলাগাছ হয়েছে- এবং এদের অধিকাংশই মূলত অবস্থাসম্পন্ন কৃষক পরিবারের সন্তান- তবে এরা ধনি হয়েই শিল্পের সমাঝদার কিংবা রুচিবান হয়ে উঠে নি- বরং এক প্রজন্মের হঠাৎ বড়লোক হয়ে যাওয়া মানুষের মতো এদের অনেকেরই রুচির দীনতা ছিলো- এবং প্রথম প্রজন্মের লব্ধ ধনে প্রতিপালিত পরবর্তী প্রজন্ম সামান্য বখে যায়-
পাকিস্তান আন্দোলনে এদের ভুমিকা ছিলো বেশী- মানে এই বাংলাদেশের মুসলীম জাতীয়তাবাদের উন্মেষে এদের ভুমিকাই অগ্রগন্য-
এর পরে পাকিস্তানউত্তর প্রজন্মে আরও কিছু ধনী মুসলিম পরিবার সৃষ্টি হয়- এরাও মূলত সামাজিক নির্যাতন করে বড়লোক হয়ে উঠা প্রজন্ম- এদের কেউ কেউ শত্রু সম্পত্তি আইনের প্রভাবে প্রচুর ভুসম্পত্তি বাগাতে সক্ষম হয়-
 এদের পরে আসছে স্বাধীনতা উত্তর বাংলাদেশের যুদ্ধের ডামাডোলে বড়লোক হয়ে উঠা একটা ধনী গোষ্ঠী এবং মুক্তিযুদ্ধের সুযোগে পাত্তি পাওয়া মানুষজন-
মুলত বাংলাদেশের অধিকাংশ ধনী পরিবারের গল্প এরকমই- এদের কেউই ৪ প্রজন্ম আগেও তেমন ধনাঢ্য ছিলো না-
এরা শিল্প রেসিক এবং শিল্পের পৃষ্ঠপোষক হয়ে উঠে নি- এখনও তেমন ভাবে-
এরা রাজনীতিতে পরগাছার মতো এসেছে সত্যি তবে এরা ঠিক মাঠপর্যায়ের রাজনীতি করে উপরে উঠে নি- বরং এদের পরিবারের সদস্যরা বিভিন্ন সরকারী সংস্থায় কর্মরত ছিলো- এবং এখনও আছে- এবং সরকারী সংস্থার উচ্চপদের আসীন এসব ব্যক্তিরাই ক্ষমতার চর্চা করছে-
যদিও পারিবারিক ভাবে দোষারোপ করা হয়ে যাচ্ছে- তবে এইসব পরগাছারাই তাদের পারিবারিক সম্পর্ক ও নিজস্ব সম্পর্কের জোড়ে বিভিন্ন রকম দুর্নীতিতে সহযোগী হয়েছে- এবং কতিপয় দুর্নীতিগ্রস্থ মানুষের জন্য একটা পর্যায়ে মনে হয়েছে রাজনৈতিকরাই মূলত দুর্নীতি করছে-
অথচ দুর্নীতির শেকড় সম্পূর্ণ ভাবেই প্রশাসনের ভেতরে লুক্কায়িত- এবং এসব সংস্থা- প্রশাসনিক সংস্থা বলেই এদের সাথে সহযোগী অনেক প্রতিষ্ঠানই দুর্নীতিগ্রস্থা হয়ে পড়েছে- এবং একজন আরেকজনের ঢাল হতে হতে একটা পর্যায়ে অনেকগুলো মানুষই দুর্নীতির জালে আটকা পড়ে আছে- এবং অনেকেই এট শিকাড় হয়েছে-
এবং এই শিকাড় মানুষগুলোর উপাত্ত নিয়ে আমরা বলতে পারছি আজ বাংলাদেশ শীর্ষ পর্যায়ের দুর্নীতিগ্রস্থ দেশ- তবে এই দুর্নীতির সবটুকু দায় আসলে আমাদের রাজনীতি পরগাছা হয়ে আসা কালোবাজারী এবং অসাধু ব্যবসায়ীদের- যাদের সন্তান পিএসসি তে গিয়েেছে- গিয়েছে বিএসসিতে

