হীরক রাজার দেশের ০৭



কি লিখবো এটাও বিবেচনা করতে হচ্ছে ইদানিং, আমাদের কাউবয় তথ্য উপদেষ্টার বক্তব্য কখন কাকে কোন সমস্যার মুখোমুখি করে এটা তার নিজেরও জানা নেই নিশ্চিত ভাবে- তবে তিনি গত ২ দিন কাগজ খবর প্রকাশ করে এরকম পত্রিকাগুলোর সম্পাদকদের সাথে আলোচনা করে পুনরায় বলেছেন আদতে চারপাশে হীরকের রাজা ভগবান এ ধরনের খবর প্রকাশ করতে হবে- সমালোচনা করলে তত্ত্বাবধায়ক সরকারের কথিত ভাবমুর্তি নষ্ট হয়-
( বিষয় নতুন নয় আসলে- তত্ত্বাবধায়ক সরকার ইকো পার্ক প্রতিষ্ঠার নামে পুলিশ দিয়ে পিটয়ে আদিবাসি নেতাকে হত্যা করে ফেললে তার ভাবমুর্তি নষ্ট হয় না। সরকার পাটকল বন্ধ করে দিলো, লোকসানী খাত হিসেবে এবং একই সাথে বেসরকারী একটা পাটকল যাত্র শুরু করলো, পাট কলের লোকসানের দায়টা শেষ পর্যন্ত যখন বিভিন্ন মানুষের বক্তব্য অনুসারে সরকারের অব্যবস্থাপনা আর বৈদেশিক দাতাগোষ্ঠিকে তুষ্ট করবার পার্শপ্রতিক্রিয়া, তারা হকার উচ্ছেদ করলো, এত গুলো মানুষের জীবন আর জীবিকা নিয়ে টানাটানি শুরু হলো, এই সমস্যাগুলোতে তাদের ভাবমুর্তি নষ্ট হয় নি, তবে এই সব খবর প্রকাশিত হলে ভাবমুর্তি নষ্ট হয়ে যাওয়ার একটা সম্ভবনা দেখা যায়,এমন কি নির্বোধ কতগুলো উপদেষ্টা যাদের কথা নিয়মিত ফিল্টার করবার প্রয়োজনীয়তা দেখা যায়, এমন কি আমার মনে হয় তাদের মুখ আর মাইক্রোফনের ভেতরে একটা ফিল্টার সিস্টেম থাকা দরকার আর সার্বক্ষণিক মনিটরিং এর প্রয়োজনও আছে, যে মুহূর্তে দেখা যাবে তারা বেফাঁস কিছু বলে ফেলেছে সে মুহুর্তেই মিউট কিংবা ইরেজ করে দেওয়া যাবে- এমন একটা ব্যবস্থা করে রেখেছিলো ফক্স নিউজ, তারা সরাসরি সম্প্রচার করলেও মাঝে কিছুটা টাইম ল্যাগ রাখে যেনো বেফাঁস কিছু মুছে দেওয়া যায়। অর্থ উপদেষ্টা যেদিন বললেন জিনিষ পত্রের দাম বাড়ে নি, যেদিন তিনি যে উচ্চ পর্যায়ের রসিকতা করেছেন যেটা হজমের সামর্থ্য খুব কম মানুষেরই আছে, জিনিষপত্রের দাম বেড়েছে তবে সরকার যেমনটা আশা করেছইলো তেমনটা বাড়ে নি, আরও বাড়ার কথা ছিলো, সেটা বাড়ে নি এটাই সরকারের কৃতিত্ব, আইন শৃঙ্খলা পরিস্থিতি আর অবকাঠামোগত উন্নয়ন করে তারা বাংলাদেশকে উন্নয়নশীল দেশগুলোর উপরের দিকে নিয়ে যাবেন। গীতি আরা সাফিয়া চৌধুরী সেই কবরে বলেছেন বন্ধ হয়ে যাওয়া পাটকলগুলোর শ্রমিকদের বকেয়া পরিশোধের টাকা চলে গেছে, এখনও প্রায় ১৬০ কোটি টাকার মতো বকেয়া আছে দেওয়া হয়েছে ৪০ কোটি টাকা। তবে ভাবমুর্তি নষ্ট হয়ে যাবে যদি সত্য প্রকাশিত হয়, সরকার কি সত্য থেকে দৌড়াতে চায় নাকি দেশের সত্যিকার অবস্থা জানতে তাদের নিজস্ব কোনো সমস্যা আছে)
আজ সেনাবাহিনী প্রধান বললেন এটা তত্ত্বাবধায়ক সরকার তবে মইনুল হোসেন গত কালও ইলেক্ট্রনিক মিডিয়ার সাংবাদিকদের সাথে সাক্ষাৎকারের সময় বলেছেন এটা  আসলে সামরিক সমর্থিত জাতীয় সরকার- এই সরকারের নিজস্ব এক্সিট প্লানে কেউ বাধা দিলে তাদের সারভাইব্যাল প্লান নষ্ট হয়ে যাবে, (এই কাউবয় বুশের যমজ ভাই?!!!)
আমরা াবমুর্তি নিয়ে চিন্তিত তবে কতটা চিন্তিত দেশের মানুষকে নিয়ে-
আসলে এমন সময়ে কিছু লিখতে হলেও একটু ভেবে লিখতে হয়- 

