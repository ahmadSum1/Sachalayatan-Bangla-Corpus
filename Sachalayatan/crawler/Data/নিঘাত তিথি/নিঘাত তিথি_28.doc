কিছু না, শুধু কিছু গান



প্রিয় কোন কিছুর সাথে বেশ ক'দিনের বিচ্ছেদ হলে ভালোবাসায় টান না পড়ে বরং বেড়ে যায় বোধ করি। নানাবিধ কারনে সচলায়তনে চোখ মেলা হচ্ছে না। আজ পাতা উল্টেপাল্টে দেখি গল্প, অণু-পরমাণু গল্পের মেলা বসেছে। পড়ব। জুবায়ের ভাই আর আনোয়ার সাদাত শিমুলের অণুগল্প বিষয়ক পোস্ট দু'টোও ফলো (অনুসরণ কি লেখা যেতো না?) করতে হবে।
গত দিনগুলো এক্কেবারে পুরোপুরি ডুবে ছিলাম নানাবিধ গানে। গান শুনি, গান দেখি। খুঁটিনাটি ভুল ধরি, ভালো লেগে জোস বলে চিৎকার দি। পড়া বাদ। ইমেলিং বাদ। অর্কুট-ফেসবুক বাদ। কেবল গান...। আহা, গান ব্যাপারটা এরকম মাথা খারাপ করে দেয় কেন? এত বেশি ডুবে আছি যে উঠে আসাটা ভীষণ কঠিন হয়ে দাঁড়াচ্ছে। আপাতত উঠার জন্য সচলায়তনকে ধরতে যাচ্ছি সেই অন্তিম মুহুর্তে খবর পাওয়া গেলো অর্ণবের নতুন এলবাম "ডুব"-এর। অতঃপর ধুমাধুম ডাউনলোড। শুনতে শুনতেই খুব আস্তে ধীরে হাত চলছে কিবোর্ডে, মনোসংযোগ আবার গানের দিকে...এই গেলো রে, হলো আমার আবার কাজ...। আবার আমি ডুউউউব দিলাআআম...।
পুনশ্চঃ এই অপ্রয়োজনীয় লেখাটি যাদের সময় নষ্ট করায় গুরুত্বপূর্ণ ভূমিকা রাখতে সক্ষম হয়েছে তাদের ধন্যবাদান্তে দু'টো উপহার। দু'টো লিংকঃ একটি অর্ণবের নতুন এলবাম "ডুব" ; আরেকটি অর্ণবের একটি সাক্ষাৎকারের "আমারও ইচ্ছে হলো গাইতে"।
চিয়ার্স...দিন কাটুক গানে...।

