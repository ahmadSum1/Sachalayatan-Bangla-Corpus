চিন্তাভাবনা ২ঃ সাইকোপ্যাথ এবং সোশিওপ্যাথ - অনুশোচনা এবং নৈতিকতা



নিউরোবিজ্ঞানের প্রিয় বন্ধুর সঙ্গে কথাবার্তায় আলোচনাগুলি উঠে এসেছে। মস্তিষ্ক নিয়ে কাজ করা এসব মানুষেরা কৌতুহল নিয়ে মানুষের কর্মকান্ডকে দেখেন এবং বিশ্লেষণ করেন। এখানে আলোচনার কিয়দংশ তুলে দিচ্ছি।
সাইকোপ্যাথ মানুষ হল এমন ব্যক্তি যাদের মধ্যে কৃত ঘৃণ্য কর্মের জন্য অনুশোচনা জাগেনা। যেমন একটার পর একটা মানুষ খুন করা সিরিয়াল কিলার রা সবাই সাইকোপ্যাথ। অনুশোচনা হয়না বলেই এরা থামতে পারেনা। আবার এদেরকে ধরাও সেজন্য কষ্টকর হয়ে যায়। একজন কে খুন করার মত ঘটনা যদি কারও আচরনে প্রভাব না ফেলে, ব্যাক্তিটি ঠান্ডা মাথায় সবকিছুই করে যেতে পারে তখন তাকে দেখে সাইকোপ্যাথ কিনা সেটা বোঝা কষ্টকর হয়ে যায়। প্রতি ১০০ জনে একজন মানুষ নাকি কিছুটা মাত্রায় হলেও সাইকোপ্যাথ। কিন্তু এটাতো বুঝতেই পারছেন যে সবাই সিরিয়াল কিলার হন না। আবার সাইকোপ্যাথদের কাছে নৈতিকতার কোন মানে নাই। নৈতিকতার বোধটাই তাদের মধ্যে নেই। সমাজে টিকে থাকার জন্য সমাজের নিয়মগুলি শুধু মেনে চলে।
সাইকোপ্যাথ হওয়ার কারন যে মস্তিষ্কের ক্রিয়া সেটা তো জানেনই। মানুষের মস্তিষ্কের একটা অংশের নাম অ্যামিগডেলা। একে বলা হয়- 'আবেগের পরিচালক'। এই অংশটি আবেগের স্মৃতি এবং ভয়ের অনুভূতিগুলি নিয়ন্ত্রণে কাজ করে। নিউরোবিজ্ঞানীরা বলেন যে সাইকোপ্যাথরা সাধারন মানুষের চেয়ে ভালভাবে আবেগকে চেনার ক্ষমতা রাখে। কিন্তু সমস্যাটা হল 'কোনটাকে আবেগ বলে' এবং 'আবেগটা আসলে কেমন' এই দুইটার মধ্যে যোগাযোগ ঠিকমত করতে পারেনা তারা। ছোটবেলার কোন প্রচন্ড মানসিক চাপ মস্তিষ্কের আবেগের জায়গাটিত প্রভাব ফেলায় সাইকোপ্যাথ হওয়ার বহু উদাহরণ আছে। বিশেষ করে সিরিয়াল কিলারদের কমন প্রোফাইল এটা।
আরেকটু ভালভাবে বুঝতে একটি বিখ্যাত মনোবৈজ্ঞানিক পরীক্ষার কথা বলছি। নাম 'ট্রলি সমস্যা', ৬০ এর দশকে ফিলিপা ফুট যার নকশা করেছিলেন। সমস্যাটা হল-
দুইটা রেইলওয়ে ট্র্যাক পাশাপাশি আছে। একটার মধ্যে ৫ জন মানুষ আটকে আছে। এখন একটা ট্রলি তাদের দিকে ধেয়ে আসছে। তারা সবাই মারা যাবে যদি ট্রলিটা পাশের ট্র্যাকে ঘুরিয়ে দেয়া না হয়। কিন্তু এইখানেই ঝামেলাটা- পাশের ট্র্যাকে আরেকটা মানুষকে বেঁধে রাখা হয়েছে। প্রশ্ন হল- এখন আপনি করবেন?

দেখা গেল সাইকোপ্যাথ এবং সাধারন মানুষ দুইজনই খুব বেশি কষ্ট না করেই একটাই উত্তর দেবে- ১ জন মানুষকে মেরে ৫ জনকে বাঁচানো। তাইলে এখান থেকে সাইকোপ্যাথ চেনার উপায় কি? এর সমাধান জুডিথ থমসন করেছেন মূল পরীক্ষাটাকে একটু পরিবর্তন করে।
৫ জন মানুষ ঠিকই আটেক পরেছে ট্র্যাকে, একটি ট্রলিও তাদের দিকে ধেয়ে আসছে। কিন্তু আপনি ট্র্যাকের উপর একটা ওভারব্রিজে দাঁড়িয়ে আছেন একটা মোটাসোটা মানুষকে নিয়ে। আপনি শুধুমাত্র ৫ জন মানুষকে বাঁচাতে পারবেন যদি মোটা মানুষটাকে ট্রলির পথে ট্র্যাকের উপর ঠেলে ফেলে দিন তবে। মানুষটার গায়ে লেগে ট্রলি থেমে যাবে। ৫ টা মানুষ বেঁচে যাবে। কিন্তু মোটা মানুষটা অবশ্যম্ভাবিভাবেই মারা যাবে। প্রশ্ন হল- আপনি কি মোটা মানুষটাকে ঠেলে ফেলে দেবেন?

এই ট্রলি সমস্যাটা আপনাকে একটি ব্যক্তিগত নৈতিক দ্বন্দে ফেলে দেবে। আপনার মস্তিষ্কের অ্যামিগডেলাতে করাঘাত করবে। এবার আসি মজার দিকটায়। সাধারন মানুষ উত্তরটা দিতে বহুবার ভাববে, দ্বিধায় ভুগবে এবং ৯০ শতাংশ ক্ষেত্রে চাইবেনা মোটা মানুষটাকে ঠেলে ফেলে দিতে। কিন্তু একজন সাইকোপ্যাথ এর ক্ষেত্রে ব্যাপারটা হবে ভিন্ন, সে চোখের পলক না ফেলে বলে দেবে যে- মোটাটাকে ঠেলে ফেলে দেব, যদি সেটা ট্রলিটাকে থামায়। 
হয়তো ভাবছেন পরীক্ষা দুইটার মধ্যে পার্থক্য কি। পার্থক্য হল প্রথম পরীক্ষায় দুইটা গ্রুপেরই মারা যাওয়ার সম্ভাবনা ছিল, হয় ১ জন নয় ৫ জন। আপনি শুধু পছন্দ করেছেন কোন গ্রুপ মারা যাবে সেটা। কিন্তু দ্বিতীয় পরীক্ষায় মোটা মানুষটার মারা যাওয়ার কথাই নয়। কিন্তু আপনি তাকে ঠেলে ফেলে দিচ্ছেন ৫ জন 'মারা যাওয়ার কথা' এমন ব্যক্তিকে বাঁচানোর জন্য।
কার্যকারণ জীববৈজ্ঞানিকভাবে ছোট করে ব্যাখ্যা করি। এই প্রশ্ন দিয়ে সাধারন মানুষকে যদি মস্তিষ্কের তাৎক্ষণিক ক্রিয়া বোঝার যন্ত্র fMRI এ বসানো হয় তবে তার অ্যামিগডেলা জ্বলে উঠবে যন্ত্রের রিডার এ। আর যদি সাইকোপ্যাথকে বসানো হয় তবে শুধু অন্ধকার দেখা যাবে অ্যামিগডেলার জায়গায়। অর্থাৎ সাধারন মানুষ মস্তিষ্কের এই জায়গাটা ব্যাবহার করছে একটি নৈতিক সিদ্ধান্ত নিতে। কিন্তু সাইকোপ্যাথ করছেনা।
অ্যামিগডেলা গাঢ় নীল রঙেঃ

এইখানে একটা কৌতুহলকর বিষয় চিন্তা করতে পারেন। আপনি যদি একটা জাতির ভাগ্য নির্ধারক হন তবে আপনাকে এরকম সাইকোপ্যাথিয় সিদ্ধান্ত নিতে হতে পারে- জাতির সার্বিক ভালোর জন্য। এইজন্য বড় বড় নেতাদের, বিশেষ করে একনায়কদের জন্য হয়তো সাইকোপ্যাথ হওয়া ভাল। জোশফ স্ট্যালিনের ক্ষেত্রে এমনটা বলা যায়। কিন্তু তারা কি আসলে সাইকোপ্যাথ নাকি সোশিওপ্যাথ?
সোশিওপ্যাথ হল তারা যাদের কোন কৃতকর্মের জন্য অনুশোচনা নাই, কিন্তু নৈতিকতা আছে, যা একটা বিশষ রকমের। মনে করেন হিটলার ইহুদিদের মেরে ত্বদা বানিয়ে দিল, অনুশোচনা ছাড়াই। কিন্তু অন্যদিকে নিজের প্রেমিকার প্রতি যত্নশীল হওয়ার মত অনুভূতি তার ছিল। আবার, মনে করেন কোন ধার্মিক যোদ্ধা, বা ব্লগার রাজিব কে যারা মারল- তাদের তো কৃতকর্মের অনুশোচনা হয়নি। কিন্তু তাদের নৈতিকতা আছে একটা বিশেষরকমের- ধর্ম অনুযায়ী। মস্তিষ্ক ধোয়াচ্ছন্ন এই ভেবে যে সর্বশ্কিতমানের কাছ থেকে এরকম আদেশ আছে। এটাই নৈতিক। এই প্রসঙ্গটাতে আবার আগের পর্বে ফিরে এসেছি। সমাজে সোশিওপ্যাথদের সংখ্যা গুনে শেষ করা যাবেনা।
যাই হোক। আপনি কি সাইকোপ্যাথ বা সোশিওপ্যাথ? নাকি সাধারন মানুষ?

