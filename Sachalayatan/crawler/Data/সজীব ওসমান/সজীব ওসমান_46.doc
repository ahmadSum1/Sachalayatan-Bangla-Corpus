চিন্তাভাবনা ৩ঃ ক্লাসিকাল কন্ডিশনিং- মানুষকি অন্যের অনুভূতি এবং আচরণকে নিয়ন্ত্রণ করতে পারে?




নিউরোবিজ্ঞানের প্রিয় বন্ধুর সঙ্গে কথাবার্তায় আলোচনাগুলি উঠে এসেছে। মস্তিষ্ক নিয়ে কাজ করা এসব মানুষেরা কৌতুহল নিয়ে মানুষের কর্মকান্ডকে দেখেন এবং বিশ্লেষণ করেন। এখানে আলোচনার কিয়দংশ তুলে দিচ্ছি।
আমরা কি মানুষ বা অন্য কোন প্রাণীর আচরন কে কৃত্রিমভাবেই পরিবর্তন করে দিতে পারি? অথবা কারও মধ্যে কোন বিশষ ধরেনের শারীরবৃত্তিক ক্রিয়া বা আচরন কৃত্রিমভাবে তৈরি বা নিয়ন্ত্রণ করতে পারি? সহজভাবে বললে, আমরা কি পারি একটা প্রাণীর মধ্যে এমন দৈহিক আচরন তৈরি করতে যা তার মধ্যে পূর্বে ছিলনা? পরীক্ষা বলছে করা সম্ভব। বলছি।
তার আগে চলুন দুইটা ব্যপার জেনে নেই- conditional stimuli এবং unconditional stimuli। আমরা যখন জন্মগতভাবে কোন কিছুর প্রভাবে বা stimuli তে সংবেদনশীল হই এবং আচরনে প্রতিফলন করি তখন সেই প্রভাবকে বলে unconditional stimuli। যেমন চোখের সরাসরি অনেক আলো ফেললে বা সূর্যের দিকে তাকাতে গেলে চোখ ছোট করে ফেলি যেন চোখে অধিক আলো ঢুকে চোখের ক্ষতি না হয়। আর যদি আমরা কোন কিছুর প্রভাবে এমন আচরন করি যেটা আমাদের ধীরে ধীরে শিখতে হয়েছে কোন কিছুর প্রভাবের বিপরীতে তবে সেই প্রভাবকে বলে বলে conditional stimuli। আর এই কন্ডিশন হওয়া প্রাণীর যেটা হয় তাকে বলে classical conditioning। আর যেটা প্রাণীটা করে তাকে বলে conditioned reflex। 
যেমন মনে করেন আপনাকে কেউ রাস্তায় ইভ টিজ করছে নিয়মিত। আর সহ্য করতে না পেরে আপনি একদিন থেকে ছেলেটা যতবার ইভ টিজ করছে ততবার করে কষে একটা চড় মারছেন। চড় খেয়ে ছেলেটা দৌড় মারছে প্রতিবার। গাধা ছেলে বলে একবারে শিক্ষা হচ্ছেনা। বার বার ইভ টিজ করতে চলে আসছে আর চড় খাচ্ছে। একদিন দেখতে পেলেন আপনাকে দেখেই ছেলেটা দৌড় দিচ্ছে। যেখানে দেখছে সেখান থেকেই দৌড়ে পালাচ্ছে। আপনাকে আর চড় মারতে হচ্ছেনা। তার মানে আপনার চড় (conditional stimuli) মারার ফলে ছেলেটা দৌড় দেয়ার আচরন টা কন্ডিশন্ড হয়েছে। এখানে দৌড় দেয়াটা হল conditional response। আর আপনাকে দেখাটা হল unconditional stimuli। কিন্তু আগে এই unconditional stimuli পেয়ে দৌড় দিতো না। আপনি unconditional stimuli (আপনাকে দেখা) এর প্রভাবে conditional response (দৌড়) তৈরি করেছেন conditional stimuli (চড়) দিয়ে দিয়ে।
এখন কথা হল আসলেই কি আচরন পরিবর্তন শেখা যায় কোন প্রভাব বা stimuli তে? এবিষয়ে দুইটা পরীক্ষা জগদ্বিখ্যাত। তবে পরীক্ষাগুলি নিয়ে বহু বিতর্ক আছে এর নৈতিকতা নিয়ে। বিশেষ করে দ্বিতীয় পরীক্ষাটা তো এখন পুনরায় করা বারণ!
পাভলভের কুকুরঃ
নোবেল বিজয়ী শরীরতত্ত্ববিদ আইভান পেট্রোভিচ পাভলভের একটি পরীক্ষা মনোবিজ্ঞানের প্রাথমিক শিক্ষায় ক্লাসিকাল কিন্ডিশনিং এর উদাহরণ হিসেবে পড়ানো হয়। পরীক্ষাটি পাভলভ করেছিলেন একটি কুকুরের উপর-
পাভলভ কুকুরটিকে নিয়মিত খাবার দিতেন নিয়মিত। কিন্তু প্রতিবার খাবার দেয়ার আগে একটা ঘন্টা বাজাতেন। এভাবে বেশ কয়েকদিন একই কাজ করলেন। খাবার এলে কুকুরটির খাবার দেখে মুখ দিয়ে লালা পরতে শুরু করতো। তো একদিন পাভলভ ঘন্টা ঠিকই বাজালেন, কিন্তু খাবার আর দিলেন না। কিন্তু দেখলেন কুকুরটি ঠিকই লালা ঝরাচ্ছে। মানে কুকুরটা খাবার না দেখেই শুধু ঘন্টা শুনে লালা ফেলছে। পাভলভ সিদ্ধান্তে পৌঁছালেন যে প্রাণীকে কন্ডিশন্ড করা যায় কৃত্রিমভাবে।

ছোট্ট অ্যালবার্টঃ
পাভলভের কুকুর পরীক্ষাটিকে একধাপ এগিয়ে নিয়ে গেলেন জন্স হপকিন্স বিশ্ববিদ্যালয়ের জন ওয়াটসন। পরীক্ষাটি তিনি করলেন একটি ছোট শিশুর উপর। দেখতে চাইলেন ভয়ের অনুভূতি মানুষের মধ্যে কৃত্রিমভাবে জাগানো যায় কিনা। মানে মানষকে এভাবে কন্ডিশন্ড করা যায় কিনা।
নয় মাস বয়সের এই শিশুটির অন্য শিশুদের মতই কিছু জিনিসে কোন ভয় ছিলনা। যেমন কোন ইঁদুর কে তার সামনে আনলে সে ভয় পেতোনা। বরং কৌতুহলী হয়ে ধরতে চাইতো ইঁদুরটা। কিন্তু এরপর ওয়াটসন তার অপপরীক্ষাটা শুরু করলেন। তিনি ইঁদুরটা শিশুটির সামনে নিয়ে আসার পরে পিছন থেকে খুব জোড়ে একটা শব্দ করতেন। শিশুটি ভয়ে কেঁপে উঠতো। এভাবে কিছুদিন একই কাজ বার বার করলেন। একসময় এমন হল যে অ্যালবার্ট কোন শব্দ ছাড়াই ইঁদুরটি সামনে আনলেই কাঁদতে শুরু করে। ইঁদুরকে আর পছন্দ করতো না অ্যালবার্ট।
কন্ডিশনিং করার আগে ছোট্ট অ্যালবার্ট ইঁদুরটির সাথে খেলছে

পরীক্ষাটির ফলাফল এভাবে লিপিবদ্ধ করা হলঃ
- Introduction of a loud sound (unconditioned stimulus) resulted in fear (unconditioned response), a natural response.
- Introduction of a rat (neutral stimulus) paired with the loud sound (unconditioned stimulus) resulted in fear (unconditioned response).
- Successive introductions of a rat (conditioned stimulus) resulted in fear (conditioned response). 
এরপরের কাহিনী করুণ। অ্যালবার্টের মা এবং শিশুটিকে গোপনে সরিয়ে নেয়া হল কোন অজ্ঞাত স্থানে। পরে জানা গেল অবোধ শিশুটি মারা গিয়েছে ছয় বছর বয়সে, হাইড্রোসেফালাস নামক মস্তিষ্কে পানি জমার একটি রোগে। সেজন্য এরকম কৃত্রিমভাবে ভয় তৈরি করাটা সারাজীবনের জন্য রয়ে যায় কিনা সেটা ওয়াটসনের পরীক্ষা করা হয়নি। ওয়াটসনের হাত থেকে মুক্তি কি শিশুটা এভাবেই পেয়েছিল? পরীক্ষাটা নিঃসন্দেহে অমানবিক ছিল এবং এখন এই রকম কোন পরীক্ষা করাটাই অবৈধ। 
অ্যালবার্টের উপর করা পরীক্ষাটা ভিডিওটি থেকে দেখে নিতে পারেন
ব্যাপার হল আমরা কি এরকম পরীক্ষা আসলেই চাই? বহু ক্ষেত্রে প্রাণীদের বলিদান করতে হয় পরীক্ষার জন্য। সেটা এড়ানো যাবেনা। এসব পরীক্ষার জন্যই আমরা বেশিরভাগ রোগের কারন প্রতিষেধক খুঁজে পেয়েছি। কিন্তু অন্য প্রাণীর উপর যেসব জীববৈজ্ঞানিক পরীক্ষা করা যায় তার বেশিরভাগই মানুষের উপর করা যায়না। কিন্তু মোনবৈজ্ঞানিক পরীক্ষা? হয়তো যায়না। দৈহিক এবং মানসিক গঠন মানুষকে অন্য প্রাণী থেকে আলাদা করেছে। মানব-মন যেভাবে চিন্তা করে, যেভাবে বিবর্তিত হয়েছে তা অন্য প্রাণীর চেয়ে আলাদা। তার বিকাশ স্বাভাবিক হওয়া উচিত। প্রাকৃতিকভাবে বিবর্তনিক কারনে পরিবর্তন হওয়া উচিত মন।
একটা জিনিস হয়তো খেয়াল করেছেন। আমরা কিন্তু নিজেদের অজান্তেই ক্লাসিকাল কন্ডিশনিং করে দেই ছোট ছোট শিশুদের। যেমন কথা না শুনলে কাজের ছেলটাকে বা নিজের ছেলেমেয়েকে পিটিয়ে ছাল তুলে ফেলি। ভয়ের যে অনুভূতি তার মনে ঢুকছে তাতে কি তার স্বাভাবিক মানবিক বিকাশ ব্যহত হচ্ছেনা? বা মনে করুন মুখস্থ করিয়ে করিয়ে পড়াশোনা করানোর ফলে একধরনে ক্লাসিকাল কন্ডিশনিং হচ্ছে। ভবিষ্যতে 'ক্রিয়েটিভ থিংকিং' এর প্রয়োজনটার সম্পূর্ণ ইতি হয়তো টেনে দিচ্ছি এভাবে।
নিজে নিজে চিন্তা করতে দিলে শিশুদের  মনের ক্রিয়েটিভিটির ডানা মেলে। রূপকথা পড়তে দেয়া শিশুকে সেজন্য জরুরী। সঙ্গে এটা বুঝিয়ে দেয়াও যে কোনটা সঠিক, কোনটা নয়। কোনটা বাস্তব, কোনটা নয়। শিশুদের আদর করে বুঝিয়ে বললে সবচাইতে ভাল শেখে। মারলে নয়। কাজের ছেলে বা মেয়েটিকেও। আজকেই শিশুর উপর শারীরিক প্রহার বন্ধ করুন।

