ফসিল থেকে উঠে আসা পূর্বপুরুষ-আদিমাতা-সহোদর-সহোদরা (তথ্যচিত্র)




হয়তো জেনে গিয়েছেন ইতিমধ্যেই, হোমো নালেদি (Homo naledi) নামের একটি মনুষ্য প্রজাতি খুঁজে পেয়েছেন বিজ্ঞানীরা। এই প্রজাতির মানুষেরা হোমো স্যাপিয়েন্স (Homo sapiens) প্রজাতির আধুনিক মানুষের আবির্ভাবের অনেক আগে পৃথিবীতে উদ্ভুত হয়ে বিলুপ্ত হয়ে গিয়েছে বলে ধারনা করা হচ্ছে। দক্ষিন আফ্রিকার একটি গুহা থেকে এই প্রজাতির ১৫ টি আংশিক কঙ্কাল থেকে প্রায় ১৫০০ উপাত্ত সংগ্রহ করা হয়েছে। মানুষের বিবর্তনের ইতিহাসে গুরুত্বপূর্ণ আবিষ্কার। কিন্তু, এই আবিষ্কারের গুরুত্ব সাধারনভাবে বোঝাটা কখনও কখনও বিভ্রান্তিকর হয়ে ওঠে। খুব বেশি গভীরে না গিয়ে তাই এই তথ্যচিত্রগুলি তৈরি করেছি, মানুষের বিবর্তন বুঝতে আমরা এখন কোন পর্যায়ে আছি সেটা হয়তো জানা যাবে।
মনুষ্য প্রজাতি বলতে বিজ্ঞানীরা মূলতঃ হোমো (Homo) গণ এর প্রাণীদের বুঝিয়ে থাকেন। প্রথমেই এই গণ কে সাধারনভাবে বুঝতে নিচের ছবিটি দেখে নিন। ছবিটি ন্যাচারাল হিস্টোরি মিউজিয়াম (ওয়াশিংটন ডিসি) এর তথ্যচিত্র থেকে পুনঃনির্মান করা হয়েছে। এখানে হোমো গণের প্রজাতিগুলির নাম দেয়া হয়েছে। কিন্তু অন্য উল্লেখিত গোত্রগুলির একাধিক প্রজাতির কঙ্কাল বা ফসিলও বিজ্ঞানীরা খুঁজে পেয়েছেন এবং এই বিবর্তন গাছটি তৈরি করেছেন। সদ্য আবিষ্কৃত হোমো নালেদি কোথায় আছে লক্ষ্য করুন। হোমো গণের আদিমাতা 'লুসি' অস্ট্রালোপিথেকাস গোত্রের অন্তর্গত ছিল। (বড় করে দেখতে হলে ছবিতে ক্লিক করুন)

হোমো গোত্রের প্রজাতিগুলির পৃথিবীতে বেঁচে থাকার সময়গুলি দেখানো হয়েছে এখানে। লক্ষ্য করতে পারেন যে মানুষের এসব প্রজাতিগুলির কয়েকটি একই সময়ে পৃথিবীতে বাস করেছিল। যার মধ্যে শুধু আধুনিক হোমো স্যাপিয়েন্স স্যাপিয়েন্স (Homo sapiens sapiens) টিকে আছে। ভবিষ্যতে এখান থেকে আরও হোমো প্রজাতি (বা উপপ্রজাতি) তৈরিরও বিবর্তনের ধারায় হওয়ার কথা (যদিনা অন্যকোনভাবে আমরা স্বাভাবিক প্রাকৃতিক বিবর্তনকে প্রভাবিত করি)।

আর হোমো নালেদির বৈশিষ্ট্যগুলি লক্ষ্য করুন। আমাদের কাছাকাছি বৈশিষ্ট্যগুলির একটি হল সোজা হয়ে হাঁটতে পারা।

হয়তো অবাক হবেন শুনে- আধুনিক মানুষে হোমো স্যাপিয়েন্স এরও দুইটা উপপ্রজাতি রয়েছে- Homo sapiens sapiens এবং Homo sapiens idaltu। আইডাল্টু বিলুপ্ত হয়ে গিয়েছে বহু বছর আগে। বর্তমান পৃথিবীতে অনন্ত জলিলেরা বেঁচে আছেন, নায়ক হয়েই।


