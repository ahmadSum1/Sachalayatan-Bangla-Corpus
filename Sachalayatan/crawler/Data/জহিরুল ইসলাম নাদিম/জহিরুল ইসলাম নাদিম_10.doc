ওহানার জন্মদিনে



দেখতে দেখতে দু বছর হয়ে গেল। অথচ মনে হচ্ছে এই সেদিন আমাদের ঘর আলো করে তোমার আগমন। ওটিতে দাঁড়িয়ে উত্তেজনা কাঁপছি আর এসির ঠান্ডাতেও ঘামছি।
সব ঠিক ঠাক মতো হবে তো! শেষে সব জল্পনার অবসান করে তুমি এলে। আমরা বিস্মিত হলাম, মুগ্ধ হলাম, আনন্দিত হলাম, নির্বাক হলাম, চিৎকার করলাম, কাঁদলাম পর্যন্ত। সেই তুমি মাত্র দু বছরেই কেমন কঠিন ব্যক্তিত্ব তোমার একাউন্টে জড়ো করে নিয়েছ! আজ-কাল তো তোমার নির্দেশ আমরা সবাই চালিত হই! জীবনে কত ছড়াই লিখেছি। তোমার জন্য একটা ছড়া লিখতে গিয়ে সত্যি আবেগে কেঁপেছি। ভাল থাকো তুমি আর সবাইকে ভাল রেখো। শুভ জন্মদিন ওহানা!

ওহানার জন্য ছড়া
তুমি সোনা তুমি হীরে
পিতল কিম্বা লোহা না
তুমি হলে খুব আদরের
ছোট্টমণি ওহানা।
তুমি ভীষণ ভাগ্যবতী
বুঝতে থাকে বাকি?
যখন করো সাত তারিখে
হঠাৎ ডাকাডাকি!
বাবার চোখের মণি তুমি
মায়ের মাথার তাজ
ছোট্ট এ ঘর মিষ্টি আলোয়
ভরিয়ে দিলে আজ।
মামা-কাকা-ফুপিরা সব
ঠিক মেনেছে নতি
লক্ষ্মী তুমি, মিষ্টি তুমি
দুষ্টু তুমি অতি!

ছবি: 


 



