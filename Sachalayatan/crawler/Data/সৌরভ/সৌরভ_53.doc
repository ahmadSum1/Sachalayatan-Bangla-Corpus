ডিসক্লেইমার : অলেখকের ক্ষমা প্রার্থনা



প্রথমেই বলে রাখি, আমি লেখক নই।
লেখালেখি বলতে যা বোঝায়, আমার মধ্যে কোনকালেই ছিল না। কোনদিন কোন লিখিয়েদের আড্ডায় যাওয়া হয় নি, না, সুযোগই হয়নি আসলে।
আমি যা লিখি, তা লেখা না বলে কিছু খসড়া বলা ভালো। কিংবা প্রলাপ অথবা এলেবেলে - আবজাব বাক্য রচনা। নিজেই লিখি, নিজেই পড়ি - পাগলের সুখ মনে মনে - আর কি!
আজকাল যোগ দেয়ার সৌভাগ্য হয়েছে এখানে, মানে মানে সচলায়তন-এ ।
ক্ষমা প্রার্থনা করবো - আমার কাছে কেউ লেখা প্রত্যাশা করবেন না। সচলায়তন এর জন্ম হলো - কিছুই দেবার ছিল না এই শুভক্ষণে। সবার লেখাও ঠিকমতো পড়া হয়নি।
আমি এমনিতেই বেশ অপরাধবোধে ভুগি খুব তুচ্ছ ব্যাপারে, অপরাধবোধ এর লিস্টিতে আরেকটা এন্ট্রি বেড়েছে।
তাই ক্ষমা প্রার্থনা করি।

