মেঘ আর রোদ্দুরের লুকোচুরির মাঝে আজ আকাশ হেসে বলছে, "শুভ জন্মদিন, রাবাব"



এই মেয়েটাকে আপনি হয়তো কোথাও দেখে থাকবেন। মেঘ আর রোদ্দুরের কোন লুকোচুরির মাঝে, আপনার ঘুরে বেড়ানো কোন অনলাইন কম্যুনিটিতেই অথবা আপনার পরিচিত নেট-চৌহদ্দীতে খুব অল্প দূরত্বেই। অথবা ব্যক্তিগত পরিচয় থাকা মানুষগুলো দেখে থাকবেন বুদ্ধিদীপ্ত সেই হাসিমুখ।
পড়ে বেশি বেশি, লেখে কম, যা লেখে, ওইটুকুতেই খুব খুব স্পষ্ট হয়ে ফুটে ওঠে তার ভাবনা আর স্মৃতিকথা। ওর সিগনেচারে ছুড়ে দেয়া সেই প্রশ্নটা নিশ্চয়ই ভাবায়। "এই আমি যদি জেগে উঠি অন্য কোন সময়ে অথবা অন্য কোন পৃথিবীতে ,তবে কি পারতাম আমি অন্য একজন হয়ে উঠতে?"
রাবাব। ওর নিজের ভাষায়ই শুনুন নিজের পরিচয় -
রাবাব মানে 'সাদা মেঘ'।
ভালবাসি গান।অনেক ,অনেক গান। সময়- অসময় গান। কারনে অকারনে গান।এই একটি জিনিসই বুঝি এখনো আমাকে টানে, ভাবায়, হাসায়, কাদায় ও বটে।
রাবাব একটি মিউজিক্যাল ইন্সট্রুমেন্ট ও বটে।এই তো। পড়ছি। শুনছি। লিখছি ও নিজের মতন করে। 
পড়া হয়ে গেলে এবার আমার সাথে সাথে নিশ্চয়ই একটা কমেন্ট করতে পারেন - হুমম!
আজ রাবাবের জন্মদিন।
শুভ জন্মদিন, রাবাব। শুভেচ্ছা সচল পরিবারের পক্ষ থেকে।

