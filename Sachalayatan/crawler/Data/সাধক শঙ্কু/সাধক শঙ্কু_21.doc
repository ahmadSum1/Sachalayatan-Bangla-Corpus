সময়ের জ্বলন্ত প্রশ্ন




টাউকা উলিয়ানভরে এখনো অনেক রাশিয়ান হিরো মনে করে। যেই ঘটনার জন্য মনে করে সেই সিস্টেম উইঠা গেছেগা। উলিয়ানভের ছবি/মুর্তি এইসব ১৯৮৯-১৯৯১ এ বহুৎ ভাংচুর হইছে। পূর্ব-ইউরোপের আইকন বদলাইয়া গেছে। পলিটিক্যাল আইকন হিসাবে তারে মৃতই ধইরা নেওয়া হয়। সে বাইচা আছে সমাজবিজ্ঞানের লাইব্রেরীতে। তার বিপ্লব না টিকলেও বিপ্লব করতে যেই যেই বিষয়রে  বিবেচনায় আনছিল সেই বিবেচনার অনেকগুলাই সমাজবিজ্ঞানে প্রাসঙ্গীক থাইকা গেছে। এই জন্য দায়ী হইলো বিপ্লব যাগো বিরুদ্ধে করা হইছিল তারাই। তারা যেহেতু আছে সেহেতু তাগো সমালোচনাগুলাও আছে। লগে অনেক নতুন সমালোচনাও যোগ হইছে তবে পুরানাগুলাও কন্টেন্টের কারণে টিকা রইছে। উলিয়ানভ সাহেব অ্যাক্টিভিস্ট হিসাবে মাঠের অভিজ্ঞতারে থিওরিটাইজ করার চেষ্টা করছিলেন। মাও সে তুং ছাড়া মনে হয় এই বিষয়ে তার ধারে কাছে আর দ্বিতীয় কোন উদাহরন নাই। ট্রটস্কি বেশ কিছু সিরিয়াস বিষয় (যেমন আমলাতন্ত্র) নিয়া আলোচনা করছে। আরো কওয়া যায় রোজা লুক্সেমবার্গ, কার্ল লিবনিখট, গেওর্গী দিমিত্রভ,বুখারিন,লুনাচারনিস্কি, লিও শাও চি,তেলিয়াত্তি ইত্যাদি আরো অনেকের কথা। গ্রামসী বাইচা থাকলে হয়তো অ্যাক্টিভিজমের সাথে তত্ত্বের সমন্বয়ের আরেক্টা চেহারা দেখা যাইতো। স্ট্যালিনের বেশ কিছু কাজ আছে জাতিসত্তা, ভাষাতাত্ত্বিক সমস্যা লইয়া। কিন্তু উলিয়ানভ সাহেব একলগে যতগুলা বিষয়রে সমন্বিত করার চেষ্টা করছে সরাসরি প্রয়োগের উদ্দেশ্যে, তার পাশে মানব জাতির ইতিহাসেই আর কারো উদাহরন বাইর করা মুশকিল।
উলিয়ানভ সাহেবের রচনাবলী অতি বিশাল।'৯৮ তে একবার সিপিবি অফিসের সামনে একলোক কইছিল ৪৫ খন্ড একলগে  দিতে পারে ১৪০০ টাকা। তখন পকেটের অবস্থা এখনকার মতোই ফুটা। তাই কেনা হয় নাই। তবে খু্চরা বইপত্র জোগাড় কইরা পড়ছি। এর মধ্যে বেশ কয়েকটা বই খুব ঘন ঘন একাডেমিক রেফারেন্সে আইসা পড়ে।  নতুন পারস্পেক্টিভ,নানান নতুন উপাদান যোগ হওনে অনেক কিছুই অপ্রাসঙ্গীক হইয়া গেছে, দুনিয়ার সব তত্বের মতো। কিন্তু যেই জিনিসগুলা প্রাসঙ্গীক সেগুলা সবই মারাত্মক। সেই বিষয়গুলা নিয়া একটু লাড়াচাড়া করতে মনায়। এইখানে উলিয়ানভ সাহেবের শত্রুমিত্র দুইরকমই আছে। শত্রুগো উদ্দেশ্যে কই , জলপাই মামারা কি, হ্যারা ক্যান বারে বারে ঘুইরা ঘুইরা বাংলাদেশের মতো মাজাভাঙ্গা দেশের মাজা আরো বেশী কইরা ভাঙতে মসনদে বহে, সেইটা বুঝতে গেলে দূর্ভাগ্যজনকভাবে টাউকা উলিয়ানভ সাহেবের কিছু পুথিপত্তর আলোচনায় আনতেই হইবো। জলপাইগো বিষয়টা সিরিয়াসলি বুঝা দরকার। কন্টেম্পোরারি পুথি পত্তরগুলা বুঝতে গেলে উলিয়ানভ আর রোজা লুক্সেমবার্গ হইয়াই আইতে হইবো। 
আমি পরিকল্পনা করছি এই ব্যাটার যেইসব পুঁথি আমার কাছে প্রাসঙ্গীক মনে হয় তার একেকটা রিভিউ দিমু। বিষয়টা অবশ্যই রাজনৈতিক। অরাজনৈতিক বিষয় কারে কয় আমি জানিনা। আপনারা জানেন?
 
