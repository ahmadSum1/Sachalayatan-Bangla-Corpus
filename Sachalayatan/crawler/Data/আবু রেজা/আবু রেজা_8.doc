বইটা কিন্তু ভূতের!



এক বিদেশি দম্পতি জ্যাকি ম্যাটিংলি ও রব ম্যাটিংলি বাংলাদেশে আসেন, থাকেন, কাজ করেন, আবার চলে যান। মোটামুটি এদেশে আসা-যাওয়া, যোগাযোগ আছে তাদের। তারা একবার চলে যাওয়ার সময় আমাকে দুটি বই দিয়ে গেলেন। এর একটি হলো ভূতের গল্পের বই।
পড়তে শুরু করলাম। পড়তে পড়তে মজা পেয়ে গেলাম। ভাবলাম গল্পগুলো বাংলায় লিখে ফেলি। ২০০৫ সালের এপ্রিল-মে মাসে গল্পগুলো লেখা, এ ক‌‌য় বছর পড়েই ছিল। এ বছর জানুয়ারির শেষ সপ্তাহে জায়গীর ভাই (শেখ জলিল)-এর আগ্রহ ও উত্সাহে বই প্রকাশের উদ্যোগ শুরু হলো। প্রকাশকের সঙ্গে প্রাথমিক আলোচনাটা তিনিই করলেন। প্রকাশক আহমেদুর রশীদ (শুদ্ধস্বর) পাণ্ডুলিপি দেখতে চাইলেন। পাণ্ডুলিপি দেখার জন্য একদিন সময় নিলেন। তারপর জানালেন বইটা তিনি প্রকাশ করবেন। জাহিদ হাসান বেনু তড়িঘড়ি করে প্রচ্ছদ ও অলঙ্করণ করে দিয়েছেন। আশা করা যায়, এ সপ্তাহেই বইটা মেলায় আসবে বলে প্রকাশক জানিয়েছেন।
কিন্তু পাঠকদের আবারও বলে রাখি বইটা কিন্তু ভূতের!

