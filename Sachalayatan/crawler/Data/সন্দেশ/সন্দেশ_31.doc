পাসওয়ার্ড পলিসি সরিয়ে দেয়া হলো



সচলায়তনের নতুন পাসওয়ার্ড পলিসি  চালু করার পর কয়েকজন সচল একাউন্টে লগইন করতে বা পাসওয়ার্ড বদল করতে পারেননি। একাধিকবার পাসওয়ার্ড বদল করতে ব্যার্থ হয়ে, কিংবা এটাকে এড়িয়ে যাওয়ার চেষ্টা করায় অটোমেটেড সিস্টেম কোনো কোনো একাউন্ট টেম্পোরারিলি বন্ধ করে রাখে। এত করে কেউ কেউ ধরে নিয়েছেন যে মডারেটরা কোনো কারনে তার একাউন্ট ব্লক করেছেন। অথচ মডারেটররা এরকম কিছু করেননি।
সমস্যাটির সমাধাণ করতে আমরা প্রথমে একটি পোস্ট দিয়ে সমাধাণের চেষ্টা করি, যারা একাউন্ট নিয়ে সমস্যায় পড়েছেন তাদের একে একে টেকনিকাল সহায়তা প্রদান করি এবং যারা আমাদের বিষয়টি জানাননি তাদের যোগাযোগ করতে বলি। কিন্তু তারপরও কয়েকজন সচল এবং অতিথি বিফল মনোরথ হয়ে সচল মুখী হননি।
উপরন্তু একজন সিকিউরিটি এক্সপার্ট আমাদের জানান এই পাসওয়ার্ড পলিসি সিকিরিটি বৃদ্ধির তুলনায় অসুবিধা বেশী করবে। সদস্যের সমস্যাগুলো এই মন্তব্যের সাথে মিলে যায়।
সব মিলিয়ে আমরা আজ থেকে পাসওয়ার্ড পলিসি বন্ধ রাখলাম। শুধুমাত্র মডারেটরদের এই পলিসির মধ্যে দিয়ে যেতে হবে। সাধারণ সদস্যদের জন্য এই পলিসি কার্যকর হবে না। কোনো সদস্যদের একাউন্ট বন্ধ হয়ে গিয়ে থাকলে আমাদের contact এট সচল বরাবর একাউন্টের লিংক সহ ইমেইল করুন।
এর পরও যদি আপনারা লগইন করতে গিয়ে, কিংবা পাসওয়ার্ড বদলে করতে গিয়ে সমস্যায় পড়েন তাহলে এই পোস্টের মন্তব্যে কিংবা contact এট সচলায়তন ডট কম বরাবর ইমেইল করতে ভুলবেন না। মনে রাখবেন, আমরা যথেষ্ট গুরুত্ব দিয়ে আপনার সমস্যা সমাধাণ করার চেষ্টা করব।
তবে আমরা আশা করবো যে সদস্যরা নিজের মতো করে শক্ত পাসওয়ার্ড ব্যবহার করবেন। যদি দূর্বল পাসওয়ার্ডের কারণে একজন সচলের একাউন্ট হ্যাক হয়ে যায় তাহলে তার দায় উক্ত সচলের উপর বর্তাবে।

