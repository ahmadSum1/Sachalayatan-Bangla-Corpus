প্রথম পাতায় টিজার প্রদর্শন করুন




সচলায়তন আপগ্রেডের পর ডিফল্ট টিজার তৈরীর পদ্ধতি বদলে গেছে। টিজার হোলো লেখার একটি অংশ যেটা প্রথম পাতায় প্রদর্শিত হয়।
একটি কমিউনিটি ব্লগের বা রাইটার্স কমিউনিটির জন্য টিজার খুব গুরুত্বপূর্ণ। এক্ষেত্রে একটি পাতায় সব লেখা প্রদর্শিত হয় এবং লেখার একটি অংশ পাঠকরা পড়ে যাচাই করেন সেটা বাকি অংশ পড়বেন কিনা। এই টিজার থেকে বঞ্চিত করা মানে পাঠককে তার একটু সুক্ষভাবে ঠকানো। পাঠক তখন বাধ্য হবেন সেই পোস্টে ঢুকতে (এবং কিঞ্চিত বিরক্ত হবেন)।

লেখা থেকে প্রথম ৬০০ অক্ষর নিয়ে একটি টিজার বা সারসংক্ষেপ তৈরী করে প্রথম পাতায় প্রদর্শিত হয়। কিন্তু যদি লেখায় কোনো ফরমেটিং ব্রেক থাকে তাহলে টিজার সেখানেই ভেঙ্গে যায়। এ বিষয়ে সচলদের কাছ থেকে সহযোগীতা কামনা করা হচ্ছে।
প্রথমতঃ যে টুকু অংশ টিজারে রাখতে চান সেখানে কার্সর রেখে 'Split summary at cursor' বাটনটিতে ক্লিক করুন। (ছবি ১)

দ্বিতীয়তঃ টিজারে অবস্থিত সমস্ত ফরম্যাটিং টিজারেই সংরক্ষণ করুন। ছবি ২ এ দেখুন কিভাবে জাস্টিফাই ট্যাগটি টিজারে এবং মূল লেখায় সংরক্ষণ করা হয়েছে।

লক্ষ্যণীয় যে, টিজারে আকারও গ্রহণযোগ্য হতে হবে। বিশাল টিজার যেমন বিরক্তির উদ্রেক করে তেমনি এক লাইনের টিজারও বিরক্তির কারন হয়ে দাঁড়ায়। টিজারে আকার ১০০ থেকে ২০০ শব্দের শব্দের মধ্যে রাখার চেষ্টা করবেন। এমনকি লেখার সারসংক্ষেপ হিসেবে আলাদা করে টিজার তৈরী করতে পারেন।
টিজার সর্ম্পকিত এই গাইডলাইন মেনে না চললে পোস্টটি প্রথম পাতা থেকে সরিয়ে দেয়া হবে। আসুন আমরা সবাই সচলায়তনকে আরেকটু পরিচ্ছন্ন করে তুলি।


ছবি: 


 

 



