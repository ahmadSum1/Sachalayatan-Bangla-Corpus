রেস্ট্রিক্টেড টেক্সটের পরিমিত এবং বুদ্ধিদীপ্ত ব্যবহার



সচলায়তনের গুরুত্বপূর্ণ একটি সিকিউরিটি ফিচার হচ্ছে "রেস্ট্রিক্টেড টেক্সট"। এর উপযুক্ত ব্যবহার যেমন গুরুত্বপূর্ণ তথ্য নির্ভরযোগ্য পাঠক গোষ্ঠীর কাছে পৌছে দিতে পারে, তেমনি অতিরিক্ত ব্যবহার কাউকে বঞ্চনার কষ্টও দিতে পারে। 'রেস্ট্রিক্টেড টেক্সট' ব্যবহারে তাই নিচের গাইডলাইন অনুসরণ করতে অনুরোধ করা হচ্ছে।

 যদি সম্ভব হয় তাহলে রেস্ট্রিক্টেড টেক্সট ব্যবহারে বিরত থাকুন। প্রকাশ্যে যে কথা বলতে রাখঢাক করতে হচ্ছে, সে কথাটা বলাটা আদৌ প্রয়োজন আছে কিনা দ্বিতীয়বার ভাবুন। অনেক ক্ষেত্রে রেস্ট্রিক্টেড টেক্সট অনাকাঙ্ক্ষিতভাবে অন্যত্র প্রকাশিত হয়ে যেতে পারে। সুতরাং চট করে এটি ব্যবহার না করে আরেকটু সুচিন্তিতভাবে লিখিত মন্তব্য খোলাখুলিই প্রকাশ করা যায় কি না, ভাবুন।
 এমন ভাবে মন্তব্য লিখুন, যেন অপ্রকাশিত অংশটা ছাড়াই মন্তব্যটার একটা অর্থ দাঁড়ায়। মন্তব্যের রেস্ট্রিক্টেড অংশটার পূর্বে ঘোষণা দেবার প্রয়োজন নেই। পুরো মন্তব্য রেস্ট্রিক্ট না করে, একটা অংশ লিখুন সবার জন্য।

আশা করি 'রেস্ট্রিক্টেড টেক্সট' এর পরিমিত এবং বুদ্ধিদীপ্ত ব্যবহারের মাধ্যমে আমরা অতিথির মনোকষ্ট ঘটানো থেকে বিরত থাকতে পারব।

