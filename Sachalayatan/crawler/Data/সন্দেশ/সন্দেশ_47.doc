সার্ভার আপগ্রেডের পর সচলায়তনের হিট সংখ্যা



যেমনটা আশা করা হয়েছিলো, অক্টোবর ২৬, ২০১১ তারিখে সচলায়তনের সার্ভার আপগ্রেডের পর সচলায়তনের হিট সংখ্যা প্রায় ৩৫% বা প্রায় এক তৃতীয়াংশ বৃদ্ধি পেয়েছে। ডিসেম্বরে এক তৃতীয়াংশ সময়ে মোট ভিজিটের এক তৃতীয়াংশ, ৫৫ হাজারের মতো পাঠক সমাবেশ ঘটেছে (ছবিতে কমে যাওয়া লাইনটা)।
লক্ষ্যণীয় যে, শুধু সার্ভার আপগ্রেডের কারনে এই বৃদ্ধি ঘটেনি। সচলদের পোস্টই এই জনপ্রিয়তার কারন। তবে গতিশীল সার্ভারের কারনে প্রচুর পাঠক সমাবেশ ঘটার পরেও গতির তারতম্য ঘটেছে খুব অল্প। আর তাই আরো পাঠক ধারণ করতে পেরেছে সচলায়তন। সুতরাং সচলদের ভালো লেখার কোনো বিকল্প নেই।

সচলায়তনে অসহিষ্ণুতা বৃদ্ধি পেয়েছে জানিয়েছেন কিছু শুভাকাঙ্ক্ষী। মডারেটরদের এ ব্যাপারে নিজেদেরকে সচলায়তনের মুল লক্ষ্যের সাথে রিঅ্যালাইন করার আহ্বান জানাই। মডারেটরদের সাথে পৃথকভাবে এ ব্যাপারে আলোচনা করা হবে। সেইসাথে সচলায়তনের মন্তব্যকারীদের আরো সচেতন হতে অনুরোধ জানাই।
সচলায়তনে অনেকদিন কোনো নতুন কিছু হয় না। সাক্ষাৎকার, গল্প প্রতিযোগীতা, বই প্রকাশ, আড্ডা - এই বিষয়গুলো অনেক দিন অনুপস্থিত। নতুন পুরাতন সকল সচল এবং অতিথি লেখকদেরকে গুরুত্বপূর্ণ লেখার পাশাপাশি এই দিকগুলো নিয়ে ভাববার অনুরোধ জানাচ্ছি।
সচল থাকুন, সচল রাখুন।

