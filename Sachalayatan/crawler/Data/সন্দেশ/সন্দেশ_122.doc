লাখের বাতিঃ আরেকটি মাইলফলক পার হলো সচলায়তন



১ জুলাই, ২০০৭ এ আনুষ্ঠানিক যাত্রা শুরুর পর গতকাল ২৮শে মার্চ, ২০০৯ একটি মাইলফলক অতিক্রম করলো সচলায়তন। এই দিনে সচলের অ্যাবসলিউট ইউনিক ভিজিটর সংখ্যা অতিক্রম করলো এক লক্ষের মাইলস্টোন।
অ্যাবসলিউট ইউনিক ভিজিটর (ক্রমযোজিত)
তবে এক লক্ষ ভিন্ন পাঠকের আগমনের দাবি করা যৌক্তিক হবে না, যেহেতু বিভিন্ন কারণে একজন পাঠক ঘুরে ফিরে একাধিক আইপি বা একাধিক পাঠক ঘুরে ফিরে একই আইপি ব্যবহার করে থাকেন। তারপরও, এ সংখ্যাটির তাৎপর্য ন্যূন নয় আমাদের কাছে। 
সচলের এই রিডারশিপ সচলায়তনের সদস্য, অতিথি ও পাঠকদের মিলিত প্রয়াসের ফল। সন্দেশের পক্ষ থেকে তাই সবার জন্য রইলো উষ্ণ শুভাশিস। বহু বিঘ্ন ও প্রতিকূলতা ঠেলে সচল মন্থর পায়ে স্পর্শ করুক আরো দূরতর লক্ষ্য। 
সচল থাকুন, সচল রাখুন।
.
.
.

লাখের বাত্তি। © সুজন চৌধুরী
 
