সচলায়তন ডোমেইন অপদখলের প্রচেষ্টা



অতি সম্প্রতি সচলায়তনের নাম নিয়ে বিভিন্ন দেশের ডোমেইন সচলায়তন ইউআরএলটি রেজিষ্ট্রেশনের একটি প্রচেষ্টা আমাদের গোচরীভূত হয়েছে। উদাহরণ স্বরূপ, একটি প্রতিষ্ঠান sachalayatan.cn নামে চীনে ডোমেইন নাম ক্রয় করতে চাইছে। পৃথিবীর সব দেশে ডোমেইন নাম কিনে এই দুশ্চেষ্টা প্রতিরোধ করা নন-প্রফিট এবং ব্যক্তিগত অর্থায়নে চালিত প্রতিষ্ঠান সচলায়তনের পক্ষে সম্ভব নয়। উপরন্তু সব ক্ষেত্রে এটি সম্ভবও নয়।
সচলায়তন এ পর্যন্ত পাঁচটি ডোমেইনের মাধ্যমে পরিচালিত হচ্ছে। ডোমেইনগুলো হচ্ছে: sachalayatan.com, sachalayatan.net, sachalayatan.org, সচলায়তন.com, সচলায়তন.net। এর মধ্যে sachalayatan.com হচ্ছে মুখ্য ডোমেইন এবং বাকি চারটি এই ঠিকানায় ফরোয়ার্ড করে।
এই মুর্হুতে সচলায়তনের আর কোথাও কোনো ডোমেইন নাম নেই। সচলায়তনের নামে পরিচালিত অন্যান্য সকল ডোমেইন অননুমোদিত এবং পরিত্যাজ্য। এরকম কোনো প্রচেষ্টা চোখে পড়লে আমাদেরকে contact এট sachalayatan.com এ ইমেইল করতে অনুরোধ জানানো হচ্ছে।
সচল থাকুন, সচল রাখুন।

