অবশেষে আসতে যাচ্ছে বহু প্রতীক্ষিত আপগ্রেড




প্রিয় সচল, অতিথি সচল ও পাঠকবৃন্দ!
দীর্ঘদিন ধরে চলমান গবেষণা, পরীক্ষা, নিরীক্ষার পেছনে কালক্ষয়ের পর অবশেষে সচলায়তনে আসতে যাচ্ছে সেই বহুপ্রতীক্ষিত আপগ্রেড। 
এই আপগ্রেডের সুফল হিসেবে আমরা সচলায়তনে আরো গতি পাবো, প্রয়োগ করা যাবে নতুন ধারণা, যোগ করা যাবে নতুন টুলস, সচলায়তনের নিয়মিত পরিবর্তনীয় উপাদানগুলো নিয়ে কাজ করা যাবে আরো সহজে।
আপগ্রেডে সচলরা কী চান, সে নিয়ে মতজরিপ অতীতে হয়ে গেছে। এবার আপনাদের অনুরোধ করবো সচলায়তনের জন্যে নতুন থিম বেছে নিতে। 
দ্রুপাল ৬ এর সাথে সামঞ্জস্যপূর্ণ একটি থিম বেছে নিন এখান থেকে। কেন এই থিমটি সচলায়তনের জন্যে নির্বাচন করলেন, তা বিশদ যুক্তিসহ উপস্থাপন করবেন, এমনটিই আশা করা হচ্ছে। আপনাদের বেছে নেয়া থিম নিয়ে আলোচনা-পর্যালোচনার পর একটি বা একাধিক থিম সচলায়তনের নতুন থিম হিসেবে বেছে নেয়া হবে।
সচলায়তনের বর্তমান থিমটি andreas01 নামের থিম থেকে কাস্টোমাইজ করে তৈরী ছিল। এই থিমটি দ্রুপাল ৬ এর জন্য কোন আপডেট করেনি। কাছাকাছি একটি থিম হলো বার্ন্ট। প্রাথমিকভাবে এটাকেই কাস্টোমাইজ করা হচ্ছে। তবে আপনাদের ফিডব্যকের উপর ভিত্তি করে আমরা বদলে নিতে পারি থিমটি।
কিছু ভালো কিন্তু পরিচ্ছন্ন থিম হচ্ছে জ্যাদেদ, এনার্জেটিক ইত্যাদি।
কয়েকটি বিষয় মাথায় রাখতে পারেন:
১। থিমটির প্রজেক্ট এক্টিভিট বেশী হলে ভবিষ্যতে এই আপগ্রেডের সময় এই থিমটি টিকে থাকার সম্ভাবনা বেশী।
২। বেটা ভার্সনের চেয়ে পুরো রিলিজে সমস্যা কম থাকার সম্ভাবনা বেশী।
সচল থাকুন, সচল রাখুন।
ধন্যবাদ।


