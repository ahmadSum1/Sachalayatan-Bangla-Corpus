কবিতার ই-সংকলন



গত দুই বছরে সচলায়তন বেশ কয়েকজন কবির অগণিত কবিতার ভিড়ে মুখর থেকেছে। সচলাবহ কাব্যবিমুখ নয় একথা আমরা হলফ করে বলতে পারি। 
এবার আমাদের পরিকল্পনা একটি কবিতার ই-সংকলন প্রকাশ করার। সংকলন সম্পাদনার জন্যে অনুরুদ্ধ হয়েছেন সচল হাসান মোরশেদ ও সুমন চৌধুরী।
বরাবরের মতো এবারেও লেখা পাঠানোর ক্ষেত্রে কিছু নিয়ম থাকছেঃ

১. কবিতাটি বা কবিতাগুচ্ছটি পুরোপুরি আনকোরা হতে হবে। অর্থাৎ অতীতে কোন ছাপা বা আন্তর্জাল মাধ্যমে অপ্রকাশিত হতে হবে।
২. কবি'কে বর্তমানের কোন পূর্ণ বা অতিথি সচল হতে হবে। 
৩. কেবল বাংলা ভাষায় লিখিত কবিতাই সংকলনে স্থান পাবে। বিদেশী কবিতার বাংলা অনুবাদও পাঠানো যেতে পারে।
৪. একজন কবি সর্বোচ্চ পাঁচটি কবিতা পাঠাতে পারবেন।
৫. কবিতা পাঠানোর শেষ তারিখ অগাস্ট ১৫, ২০০৯।  

কবিতা পাঠানোর ঠিকানা kabitayatan অ্যাট gmail.com, মাইক্রোসফট ওয়ার্ড ফাইল হিসেবে, ইউনিকোডে। 
সংকলনে কবিতার ভুক্তির ব্যাপারে সম্পাদনা পর্ষদের সিদ্ধান্তই চূড়ান্ত বলে বিবেচিত হবে। সেপ্টেম্বর ১, ২০০৯ তারিখে ই-সংকলনটি প্রকাশিত হবে।
সকলকে অগ্রিম ধন্যবাদ।


