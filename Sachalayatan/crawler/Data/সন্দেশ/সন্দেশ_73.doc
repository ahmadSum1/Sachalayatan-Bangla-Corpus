এক নজরে নতুন ও পরিবর্তিত ফিচারগুলো এবং ভবিষ্যত ফিচার



নতুন ও পরিবর্তিত ফিচার
লগইন ডায়ালগ বক্সে বাংলা কাজ করে করবে না। মোবাইল থেকে লগইন করতে গেলে এই ফিচারটি খুব গুরুত্বপূর্ণ। এক্ষেত্রে আপনার ইংরেজী লগইন নাম ব্যবহার করে লগইন করুন। আপনার প্রোফাইল > সম্পাদনা পেইজ থেকে আপনার ইংরেজী লগইন নাম খুঁজে পেতে পারেন। এছাড়া আপনার নামের উপর মাউস নিয়ে গেলেও sachaclayatan.com\your_english_login_name দেখাবে। সেখান থেকে আপনার লগইন নাম দেখতে পাবেন।
হাচল বা সচলায়তনের অতিথিরা বেশ কিছু নতুন সুবিধা পাচ্ছেন। হাচলরা এখন যে কোন পোস্টে তারকা চিহ্নিত করতে পারবেন এবং মন্তব‌্যের লাইক দিতে পারবেন। তাছাড়া তারা সচলায়তনের ব্যক্তিগত বার্তা আদান প্রদান করতে পারবেন। ব্যক্তিগত বার্তার সুবিধাটি তাদের সচলায়তন নোটিফিকেশন ম্যানেজমেন্টে সহায়তা করবে।
সচলায়তনে নতুন যুক্ত হয়েছে নোটিফিকেশন সিস্টেম। আপনার নতুন লেখায় বা মন্তব্যে যে কোনো রকমের মন্তব্য আসলে আপনি একটি নোটিফিকেশন পেতে পারেন। বাই ডিফল্ট এই নোটিফিকেশন দিনে দুইবার ছোট ডাইজেস্ট আকারে আপনার ব্যক্তিগত বার্তায় পেতে পারেন। এই সমস্ত সেটিংস আপনার অ্যকাউন্টে ঢুকে বদলে নিতে পারেন। চাইলে প্রতি ঘন্টায় থেকে প্রতি সপ্তাহে এবং ব্যক্তিগত বার্তার বদলে ইমেইলে এই নোটিফিকেশন পেতে পারেন। তাছাড়া নিজের পুরোনো পোস্টে ঢুকে নোটিফিকেশন এনেইবল করে রাখতে পারেন। এতে করে পুরোনো পোস্টে মন্তব্য আসলে সেটার নোটিফিকেশন পেতে পারেন।
তবে পুরোনো পোস্ট এডিট করতে গেলে একটু সতর্ক থাকতে হবে। সচলায়তনের পুরোনো ভার্সনে একটি লেখার প্রিভিউ এবং মূল লেখা আলাদা করে রাখা হত। কিন্তু নতুন ভার্সনে পুরো লেখা প্রিভিউ এবং বাকি অংশ হিসেবে সংরক্ষণ করা হয়। এতে করে পুরোনো লেখা সম্পাদনা করতে গেলে প্রিভিউ এবং মূল লেখা জুড়ে লেখার প্রথম অংশটি দুবার চলে আসতে পারে। এটা ঠিক করে সংরক্ষণ করতে হবে।
এছাড়া নতুন যুক্ত হয়েছে অ্যাজাক্স মন্তব্য। তাই মন্তব্য করার সময় আপনাকে বারে বারে পেইজ রিফ্রেশ করতে হবে না।
নতুন একটি এডিটর সংযুক্ত হয়েছে। এটি অনেক ইউজার ফ্রেন্ডলি। উপরন্তু একটি প্রিভিউ বাটন ব্যবহার করে মন্তব্য তৎক্ষনাৎ প্রিভিউ করতে পারবেন এতে করে।
মোবাইল ফ্রেন্ডলি থিমের মাধ্যমে সচলায়তনকে মোবাইল ফ্রেন্ডলী করা হয়েছে।
ড্রাফট হিসেবে সংরক্ষণের জন্য একটি নতুন পদ্ধতি তৈরি করা হয়েছে। ব্লগ লেখার সময় "সংরক্ষন" এবং "ঘ্যাচাং" এর পাশে "খসড়া সংরক্ষণ" নামে একটি বাটন দেখতে পাবেন। আপাতত আগের "খসড়া হিসেব সংরক্ষণ" এবং এখনকার
"খসড়া সংরক্ষণ" প্রায় একই ভাবে কাজ করে। বর্তমানে দুটোই সিলেক্টেড রাখুন। ভবিষ্যতে পুরোনো "খসড়া হিসেব সংরক্ষণ" সরিয়ে ফেলা হতে পারে।
অটো সেইভ বা হারিয়ে যাওয়া লেখা পুনুরুদ্ধারের একটি নতুন ব্যবস্থা চালু করা হয়েছে। বাই ডিফল্ট এটি বন্ধ থাকে। আমার একাউন্ট > সম্পাদনায় গিয়ে অটো সেইভ ফিচারটি এনেইবল করে নিতে পারেন। লিখতে লিখতে ব্রাউজার ক্র্যাশ বা ভুল করে অন্য পেইজে চলে গেলে লেখাটি সংরক্ষিত হয়ে থাকবে। এই স্ন্যাপশট বাই ডিফল্ট প্রতি ৩০ সেকেন্ড পর পর (পরিবর্তনযোগ্য) নেয়া হয় এবং সচলায়তনে সাত দিন পর্যন্ত সংরক্ষণ করা হয়।
সার্চ অপশনটি গুগলায়িত হয়েছে। এখন থেকে সচলায়তনের অভ্যন্তরীন লেখা সার্চের পাশাপাশি, লেখক সার্চ এবং গুগল সার্চ করতে পারবেন।
পেইজগুলো কয়েক ধরনের ক্যাশিংয়ের মাধ্যমে গতিশীল করা হয়েছে। ভবিষ্যতে আরো অপটিমাইজেশনের মাধ্যমে গতি বৃদ্ধির ব্যবস্থা করা হবে।
সম্ভাব্য ভবিষ্যত ফিচার
ফেইসবুক ইন্টিগ্রেশনের ব্যবস্থা করা হয়েছে। কিছু সমস্যার কারনে আপাতত এটি বন্ধ আছে। এতে করে অতিথিরা ফেইসবুক একাউন্টের মাধ্যমে লগইন করতে পারবেন এবং মন্তব্য/পোস্ট করতে পারবেন। তবে তাদের পোস্ট মডারেশন প্যানেল হয়ে আসবে।
রিচ টেকস্ট এডিটর এবং বানান পরীক্ষক নতুন করে যুক্ত করা হবে।
অ্যাক্টিভিটি স্ট্রিম নামে একটি পদ্ধতির মাধ্যমে সচলরা চাইলে অন্যান্য ওয়েবসাইটে তাদের অ্যক্টিভিটিগুলো একটি পাতায় প্রকাশ করতে পারবেন। যেমন ফেইসবুকের স্ট্যাটাস, ফ্লিকার ছবি ইত্যাদি প্রকাশিত হবে সেখানে।
মাইক্রো ব্লগিং বা সচলায়তন স্ট্যাটাসের ব্যবস্থা করাটা যুক্তিসঙ্গত হবে কিনা সেটা নিয়ে চিন্তাভাবনা চলছে।
নোটিফিকেশনের জন্য অন্যান্য পদ্ধতি যেমন: এস এম এস, ইনস্ট্যান্ট মেসেজের, টুইটার ইন্টিগ্রেশনের ব‌্যবস্থা নিয়ে চিন্তা ভাবনা চলছে।
সহজে ছবি সংযোজনের উপায় নিয়ে নিরীক্ষা চলছে এবং যথাশীঘ্র এটি যুক্ত করা হবে।
এছাড়া কুইজ (একাধিক মাল্টিপল চয়েস প্রশ্ন নিয়ে প্রশ্ন পত্রের মত), চ্যাট, ভিডিও ইত্যাদি সংযুক্ত করার চিন্তা ভাবনা রয়েছে আমাদের।
আশা করি বর্তমান এবং ভবিষ্যত ফিচার গুলো নিয়ে আপনাদের সচল যাত্রা আনন্দের হবে।

