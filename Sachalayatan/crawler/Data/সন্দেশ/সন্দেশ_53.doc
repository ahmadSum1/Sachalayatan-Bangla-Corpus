সচলায়তনের নীরব পাঠকবৃন্দকে কিভাবে আলোচনায় অংশগ্রহণে উদ্বুদ্ধ করা যায়?



প্রশ্নটি উত্থাপিত হয়েছে সচলায়তনের ফেইসবুক গ্রুপে। জনৈক সচল জানান:


গতকাল সচলের একজন নীরব পাঠকের সাথে কথা হলো। নীরব পাঠক হচ্ছেন তিনি যিনি নিয়মিত সচল পড়েন কিন্তু কখনো কমেন্ট করেন না বা পোস্ট লেখেন না। আজকাল এদের সংখ্যা বিশাল। উনি বললেন, “একটা পোস্ট পড়ার পর যখন দেখি - খুব ভালো হয়েছে, চমৎকার লিখেছেন ভাই, এক লক্ষ তারা ইত্যাদি কমেন্ট, তখন বিরক্ত লাগে। কমেন্ট করতে চাইলে পোস্টের বিষয় নিয়ে আলোচনা করে না কেন”? আমি তার বক্তব্য সমর্থন বা অসমর্থন কোনটাই করছি না। তবে এইসব নীরব পাঠকদের ফিডব্যাক জানার এবং সেগুলো নিয়ে ভাবার ব্যাপারে সিরিয়াস। তাদের নিরব মতামতকে উপেক্ষা করলে সেটা আমাদের জন্য ক্ষতির কারণ হবে। কিন্তু এই ফিডব্যাক নেবার উপায় কী?

বলাবাহুল্য সচলায়তনে একাউন্ট না থাকলেও অতিথি লেখক একাউন্ট ব্যবহার করে পোস্ট এবং কোন একাউন্ট ব্যবহার না করেই পোস্ট দেয়া সম্ভব। কিন্তু তারপরেও সচলায়তনের বিরাট পাঠকগোষ্ঠী নীরব। এর পেছনে কারন কি? এ ব্যাপারে সচল, অতিথি সচল, পাঠক সবার মন্তব্য জানতে আগ্রহী আমরা। এই পোস্টে নির্দ্বিধায় আমাদের কাছে অভিযোগ, আবদার, সমালোচনা এবং সাজেশন জানান আমাদের। সচলায়তন নিজেদের আরো ভালো করার জন্য সব সময়ই বদ্ধ পরিকর। এবং এই পরিবর্তনে আপনার মতামত সাদরে গৃহীত হবে।

