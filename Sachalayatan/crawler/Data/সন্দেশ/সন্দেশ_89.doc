ডেভলপমেন্ট বিষয়ে কিছু কথা



সচলায়তনের ড্রুপাল ৪.৭ থেকে ৬ মাইগ্রেশনে যথেষ্ট দেরী হওয়ায় কিছু ফীচার ব্যাকফিট করে ঢুকিয়ে দেয়া হচ্ছে বর্তমান ভার্সনেই।
১। অপটিমাইজেশন এবং স্পীড:
প্রথম পেইজে কোড অপটিমাইজেশন এবং লোড হওয়া ছবির অপশন বদল করে বেশ ভালো গতি আনা হয়েছে পেইজে।
২। ফন্ট এমবেডিং
আগে যে কোন ফন্টে সচলায়তন ভিজিট করা যেত। 'টেকস্ট আকার' নামে একটা ব্লক হাতের বামের প্যানেলে ঝুলত। লক্ষ্য করে দেখা গেল যে, সেটা পেইজ লোড টাইম খানিকটা বাড়িয়ে দিচ্ছে। তদুপরি ক্যাশিং চালু থাকলে জিনিসটা ঠিক মত কাজ করে না। তাই এটাকে সরানো হয়েছে।
এর বদল ডাইনামিক ফন্ট এমবেডিং ব্যবহার করা হয়েছে। অতীতে শুধুমাত্র ইন্টারনেট এক্সপ্লোরারে এই টেকনোলজী থাকলেও বর্তমানে ফায়ারফক্স ৩.৬, ক্রোম ৫, সাফারী ৫, অপেরা ১০ এ একই ধরণের টেকনলজী এসেছে। দুঃখের ব্যাপার হল এরা পুরোপুরো ম্যাচিউর না এখনও।
উপরন্তু অমিক্রণল্যাবের ফন্ট ডেভলপার সিয়ামের তৈরী নতুন ফন্ট কালপুরুষের ব্যবহারযোগ্যতা যাচাই করা হচ্ছে। 
যারা ফন্ট সমস্যায় ভুগছেন তারা অনুগ্রহ করে ব্রাউজার আপডেট করুণ অথবা এখান থেকে ফন্টটি ডাউনলোড করে নিন।
৩। মন্তব্যে লাইক অপশন
এটিও একটি নতুন ফীচার। কিছু টুকটাক সমস্যা আছে সেগুলো সারানোর প্রক্রিয়া চলছে।
৪। সার্চ ইঞ্জিন
সার্চ অপশনটা প্রচুর সময় নিচ্ছিল লোড হতে। এটাকেও একটি পৃথক পাতায় নিয়ে যাওয়া হয়েছে। কিন্তু পরবর্তীতে এটা ভেঙ্গে যায়। শীঘ্রই এটাকে ঠিক করা হবে।
৫। রীচ টেকস্ট এডিটর
রীচ টেকস্ট এডিটরের কাজ দ্রুত গতিতে চলছে। এটাকে কিছুদিনের মধ্যেই সচলদের মাঝে উন্মুক্ত করা হবে।

