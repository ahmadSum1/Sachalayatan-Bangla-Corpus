বইমেলার মাসজুড়ে বেতারায়তনের আয়োজন: বই-দেশিক



ফেব্রুয়ারির ১ তারিখ থেকে শুরু হতে যাচ্ছে বইমেলা।
এ মাস জুড়ে থাকবে বইয়ের আমেজ। নতুন বইয়ের রং, গন্ধ, স্পর্শ, তার পাতা উল্টানোর শব্দ আর তাতে লেখা গল্প-উপন্যাস-কবিতা-প্রবন্ধের স্বাদ আমাদের সকল ইন্দ্রিয়কেই খানিকটা ব্যস্ত রাখবে।
আর এই বই যাঁরা লেখেন, সেই লেখকদের সঙ্গে আলাপে বসবে বেতারায়তন। কথা হবে বই আর দেশ নিয়ে। লেখকরা কী ভাবছেন নিজেদের বই সম্পর্কে, কী ভাবছেন দেশ নিয়ে, তা পাঠকশ্রোতাদের জন্যে তুলে আনতে চায় বেতারায়তন।
গুরুগম্ভীর শক্ত শক্ত কথা যেমন হবে, তেমন হবে আড্ডার ঢঙে তরল কথাবার্তাও।
সচলায়তনের লেখকদের তো বটেই, সচলায়তনের বাইরেও লেখকদের তাড়া করবে বেতারায়তন। 
আসুন আমরা কান চুলকে প্রস্তুত হই। সময় আর বেশি নেই।
আপনি যদি আপনার পছন্দের লেখককে বেতারায়তনের মুখোমুখি করাতে চান, যোগাযোগ করিয়ে দিন আমাদের সাথে। স্কাইপি কিংবা টেলিফোনে আমরা তাঁর সঙ্গে আলাপ করবো তাঁর সদ্যপ্রকাশিত বই আর বাংলাদেশ নিয়ে। 
আপনারা সাদর আমন্ত্রিত। ধন্যবাদ।

