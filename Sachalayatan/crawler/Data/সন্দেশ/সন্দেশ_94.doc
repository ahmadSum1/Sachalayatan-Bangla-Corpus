সায়েন্স ফিকশন সংকলন [আপডেট ১]




প্রিয় সচল ও অতিথিবৃন্দ,
আগামী ১ জুলাই, ২০১০ সচলায়তনের তৃতীয় বর্ষপূর্তি। এ উপলক্ষে আমরা একটি সায়েন্স ফিকশন সংকলন মুদ্রিত গ্রন্থ আকারে প্রকাশের সিদ্ধান্ত নিয়েছি। 
সচলায়তনে কল্পবিজ্ঞানাশ্রিত গল্প খুব বেশি প্রকাশিত হয়নি। তাই আমাদের আশা, পুরোনো ও নতুন গল্প মিলিয়ে একটি সংকলন আমরা পাঠকের হাতে তুলে দিতে পারবো।
তাই অনুরোধ, লিখে ফেলুন একটি কল্পবিজ্ঞান-গল্প। যদি অনুবাদ করতে চান, তা-ও সই, যদিও অনূদিত গল্পের তুলনায় মৌলিক গল্পকে প্রাধান্য দেয়া হবে।
গল্প পাঠানোর ঠিকানা, prakashayatan অ্যাট জিমেল ডট কম। গল্প পাঠানোর শেষ তারিখ, মে ৩১, ২০১০। যাঁদের গল্প নির্বাচিত হবে, তাঁরা একটি ইমেইল পাবেন।
গল্প নির্বাচনের দায়িত্বে আবারও সেই থ্রি বিস্কুটিয়ার্স। যথারীতি, তাঁদের পরিচয় গোপন রইলো। তবে তাঁরা তিনজন পূর্ণ সচল, এবং মডারেটরদের মধ্যে থেকে কেউ নন। তাঁদের নাম গোপন থাকলেও, কাজ গোপন থাকবে না।
সচলের প্রচ্ছদশিল্পীদের কাছেও একই সাথে অনুরোধ রইলো, একটি দুর্দান্ত সাদা-কালো প্রচ্ছদ সৃজনের। 
সচল থাকুন, সচল রাখুন!
ধন্যবাদ।

সংযোজন ১.
অনেকেই শব্দসীমা জানতে চেয়েছেন। শব্দসীমা ২,৪০০ শব্দ, অর্থাৎ স্ট্যান্ডার্ড বইয়ের পাতায় ৮ পাতা, তবে আরো স্বল্পায়তন লেখা অধিকতর গ্রহণযোগ্য। বানানের ব্যাপারে যত্ন নেয়ার অনুরোধ করা যাচ্ছে, প্রয়োজনবোধে কারো সাহায্য নিয়ে লেখাটির বানানপ্রমাদ সংশোধন করে পাঠাতে পারেন।

সংযোজন ২.
আশানুরূপ সংখ্যায় কল্পবিজ্ঞান গল্প সংকলকদের হাতে এসে পৌঁছায়নি। কয়েকজন সচলের অনুরোধে লেখা পাঠানোর সময়সীমা জুন ১৫, ২০১০ পর্যন্ত বাড়ানো হলো। আপনাদের কাছ থেকে সত্বর সুলিখিত সব গল্পের প্রত্যাশা করে আছেন সংকলকবৃন্দ। ধন্যবাদ।


