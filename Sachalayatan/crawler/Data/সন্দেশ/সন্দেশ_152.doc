প্রকাশিত হলো "পূর্ণমুঠি", সচলায়তনের প্রথম ছোট গল্প সংকলন (পরিবর্ধিত পোস্ট)



পূর্ণমুঠির প্রচ্ছদ সচলায়তনে বিভিন্ন ধরনের, বিভিন্ন ঘরানার লেখার ভিড় থেকে কয়েকটি ছোটগল্প বাছাই করে প্রকাশিত হলো সচলায়তনের প্রথম বর্ষপূর্তি উপলক্ষে প্রকাশনা "পূর্ণমুঠি"। সংকলনের দায়িত্বে নিয়োজিত ছিলেন মু. নূরুল হাসান (কনফুসিয়াস) ও হাসান মোরশেদ, প্রচ্ছদ করেছেন অরূপ কামাল। মাহবুব লীলেন ও আহমেদুর রশীদের তত্ত্বাবধানে ঢাকা থেকে শুদ্ধস্বরের সৌজন্যে প্রকাশিত হয়েছে গল্প সংকলনটি। বইটির মুদ্রিত মূল্য ২০০ টাকা মাত্র। শাহবাগের আজিজ সুপার মার্কেটে শুদ্ধস্বরের কার্যালয়ে বইটি পাওয়া যাবে।
পূর্ণমুঠির উদ্দেশ্য, নেটোত্তর পাঠকবর্গের কাছে সচলায়তনে প্রকাশিত ছোট গল্পগুলোর সাথে পরিচয় ঘটানো। অনলাইনে লেখার চর্চার ফসলের ঘ্রাণ পাঠকের কাছে বয়ে নিয়ে যাবার অতিরিক্ত কিছু ঘটানোর সাধ্যও সম্ভবত তার নেই। পাঠক-সমালোচক-নিন্দুক সবাইকে পূর্ণমুঠি হার্দিক স্বাগতম জানাচ্ছে।
বইটির সূচীঃ 

 গল্পকার গল্প
অমিত আহমেদ পালিশ
আনোয়ার সাদাত শিমুল  নীলুফার যখন মারা গেলো
আরিফ জেবতিক   মাধবের বইমেলা
ক্যামেলিয়া আলম   রাতের গল্প
গৌতম রায়  পরার্থপরতার ভালোবাসা
এম. আবদুল মুকিত  টুলু-ভুলু
অভ্র পথিক  অবক্ষয়
আনিস হক  ঈশ্বরের স্বপ্নভঙ্গঃ ধর্মাবতারের দল ও একটি টোকাই
মুহাম্মদ শাহাদাত হোসেন  রোগ ধরা সহজ নয়
নজমুল আলবাব  হাঁসফাঁস মানুষ ও টম এন্ড জেরি
নিঝুম মজুমদার   একজন ক্রীতদাস
নিঘাত তিথি   (রূপ)টুপ(কথা)টথা
মিথুন কায়সার   মাটিখোর
মূ. নূরুল হাসান    ইঁদুর
ফকির ইলিয়াস    বিবর্তনের নিঃসঙ্গ বয়ন
মৃদুল আহমেদ   রূপালী রাত আর সে
ফারুক ওয়াসিফ   ৩২ নং খাতা
ফারুক হাসান    এক রাতের গল্প
মাহবুব আজাদ     ভিনগ্রহী
মুহম্মদ জুবায়ের  সংকট
মাসুদা ভাট্টি   অনুস্মিতা
মাহবুব লীলেন  বাত্তিমঙ্গল
মুজিব মেহেদী  শৃংখলিত জৈববৃত্তির ব্যাপারটা বেদনাউদ্রেকী
মুখফোড়   কাবিলের কান্ড
লুৎফুল আরেফীন  গেরস্থালি পিশাচ
আবু মুস্তাফিজ   লুহার তালা
সুমন চৌধুরী   কে বোঝে মওলার আলেকবাজি
সুলতানা পারভীন শিমুল  স্বপ্ন শুধু
স্নিগ্ধা আলি  তোমার জন্য, তোমাদের জন্য
সামরান হুদা   মেয়েটির নাম লুৎফা
রানা মেহের   পোকাদের দল পাতকুয়ায় ফেরে
হাসান মোরশেদ   তক্ষক
সুমন সুপান্থ   ঝিঁ ঝিঁ বিভ্রাট অথবা দীপালি সাহার শহরদর্শন

 আড্ডা আড্ডাকুশল সচলদের আড্ডাপিপাসা নিবারণের জন্যে সচল আহমেদুর রশীদ একটি আড্ডাযজ্ঞের আহ্বান জানিয়েছেন। ৯ আগস্ট'০৮ শনিবার বিকেল ৫.৩০ মিনিটে ঢাকার পরিবাগস্থ সংস্কৃতি বিকাশ কেন্দ্রে সচল গল্প সংকলন পূর্ণমুঠি'র প্রকাশনা উপলক্ষে এক আড্ডার আয়োজন করা হয়েছে। 
 
