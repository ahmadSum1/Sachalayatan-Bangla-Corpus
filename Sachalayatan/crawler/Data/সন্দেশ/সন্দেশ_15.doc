সপ্তম বছরে পা রাখলো সচলায়তন



প্রিয় সচল, অতিথি ও পাঠকবৃন্দ,
ছয় বছর পূর্ণ করে সপ্তম বছরে পা রাখলো সচলায়তন। সচলায়তনের যাত্রার পাথেয় আপনাদেরই মনোযোগ ও অবদান, নতুন সচলবছরে সবাই সচলায়তনের পক্ষ থেকে আন্তরিক শুভাশিস ও ধন্যবাদ গ্রহণ করুন।
গত এক বছরে সচলায়তন ভিজিট করা হয়েছে ১,৭০২,৬৪৬ বার, ৭,৪৫৩,৫৩৪টি পেইজভিউ সহ। প্রতিটি ভিজিটে পাঠক গড়ে ১২ মিনিট ৪৩ সেকেণ্ড সময় কাটিয়েছেন সচলে, অর্থাৎ সকল পাঠককে একজন তুল্য একক পাঠক ধরে নিলে তিনি সচলে গত এক বছরেই কাটিয়েছেন ৪১ বছর ৭৩ দিনের মতো সময়। প্রতি দুইজন পুরোনো পাঠকের বিপরীতে একজন নতুন পাঠক এই এক বছরে সচলায়তনে এসেছেন। ১৬৮টি দেশের ৫৩৪০টি শহর থেকে পাঠকেরা সচলায়তনে এসেছেন।
নতুন বছরে সচলায়তন আপনাদের স্বতস্ফূর্ত অংশগ্রহণে আরো বেগবান হয়ে উঠবে, এমনটিই আমাদের আশা। আগামীতে সচলায়তনের কাছে আপনার প্রত্যাশা, সচলায়তনকে নিয়ে আপনার ভাবনা ও পরামর্শের কথা অনুগ্রহ করে আমাদের জানান। 
সচল থাকুন, সচল রাখুন।

