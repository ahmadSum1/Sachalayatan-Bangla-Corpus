রেকমেন্ডেশন এঞ্জিন: আমারে নিবা মাঝি?



যে কোনো পোস্টে ঢুকলে এখন থেকে হাতের বামে সেই পোস্টের মতো পোস্টগুলোর একটা তালিকা দেখতে পাবেন। "আমারে নিবা মাঝি?" শিরোনামের এই তালিকাটি তৈরী করা হয়েছে আপনি যে পোস্টটি পড়ছেন সেই পোস্টে ব্যবহৃত ট্যাগগুলোর সাথে সচলায়তনের অন্যান্য পোস্টে ব্যবহৃত ট্যাগগুলোর মিল থেকে।
অতীতে সচলায়তনে ট্যাগের ব্যবহার থাকলেও অতি সম্প্রতি এটি ব্যবহার করে অন্যান্য ফিচার সংযুক্তি হচ্ছে। যেমন, পেইজের শুরুতে ট্যাগ ভিত্তিক লেখা বাছাইয়ের সুবিধা, রেকমেন্ডেশন এঞ্জিন। এছাড়া যে কোনো পোস্টে উল্লেখিত ট্যাগে ক্লিক করে আপনি ওই ট্যাগে অর্ন্তভুক্ত সকল লেখা পড়তে পারবেন। সুতরাং আপনার পোস্টগুলোতে ট্যাগের ব্যবহার বাড়িয়ে দিন।
ট্যাগ কি? বিভিন্ন পণ্যে ট্যাগের ব্যবহার দেখবেন। সেখানে এটি ব্যবহৃত হয় গুরুত্বপূর্ণ তথ্য আদান প্রদানে। মানুষ বইয়ের চ্যাপ্টার চিহ্নিত করতে বিভিন্ন রংয়ের ট্যাগ ব্যবহার করেন। একই ভাবে একটি পোস্টের গুরুত্বপূর্ণ শব্দ বা শব্দাংশকে ট্যাগ অর্ন্তভুক্ত করতে পারেন। যেমন এই পোস্টের ট্যাগ হতে পারে, "ট্যাগ", "রেকমেন্ডেশন"।
কমা দিয়ে আলাদা করা ট্যাগ ছাড়াও সচলায়তনে আরো দুধরণের ট্যাগিং শব্দ তালিকা আছে। "লেখার ধরণ" শব্দ তালিকাটি দিয়ে আপনার লেখার ধরনটি বাছাই করতে পারেন। তাছাড়া "বয়স শ্রেণী" ব্যবহার করে আপনি আপনার লেখার টার্গেট বয়স শ্রেণী বেঁধে দিতে পারেন।
আশা করি রেকমেন্ডেশন ফিচারটি আপনার সচল বিচরণ আরো আনন্দময় করবে।
সচল থাকুন, সচল রাখুন।

