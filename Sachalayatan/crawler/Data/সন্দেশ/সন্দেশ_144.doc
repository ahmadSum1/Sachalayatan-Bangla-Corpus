ফিক্স: সচলায়তন হিট কাউন্টার



সচলায়তন হিট কাউন্টার শুধুমাত্র ইউনিক হিট কাউন্টার ব্যবহার করে। এই কারনে একটা পোস্ট কতগুলো ক্লীক পড়ল সেটা হিসাব না করে, কতজন সচল (লগইন থাকলে) এবং কতজন অতিথি (লগইন না করলে বা অতিথির আইপির উপর ভিত্তি করে) হিসাব করা হয়। 
একসেস লগ একমাস ডাটাবেইজে জমিয়ে রাখা হয়। সুতরাং একমাস পর একই আইপি থেকে আবার ক্লীক করলে সেটা নতুনভাবে পঠিত ধরা হবে।
কিছুদিন যাবৎ সচলায়তনের হিট কাউন্টার শুধুমাত্র লগডইন সচলের ক্ষেত্রে কাজ করছিল। অর্থাৎ অতিথিরা পড়লেও সেটা কাউন্টারে যুক্ত হচ্ছিল না। প্রাথমিকভাবে আমরা মনে করি সার্ভারে উপর্যুপরি ক্যাশিংয়ের কারনে এটা হচ্ছে। ক্যাশিং বন্ধ করে কোন উন্নতি লক্ষ্য করা যায়নি।
পরবর্তীতে দেখা যায় ডাটাবেইজ অপটিমাইজ করতে গিয়ে একটি ভুল করেছিলাম আমরা। আপাতত পুরোন আন-অপটিমাইজড স্ক্রীপ্ট ব্যবহার করা হচ্ছে। এবং দেখা গেছে যে হিট কাউন্টার আবার ঠিক ভাবে কাজ করছে।

