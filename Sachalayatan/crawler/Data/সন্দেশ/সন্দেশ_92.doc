সচলায়তনে বিবিসি বাংলার উইজেট স্থাপন প্রসঙ্গে




অতি সম্প্রতি (মে ১১, ২০১০) আমরা জনাব ওয়েন প্রাওয়েল এর কাছ থেকে একটি ইমেইল বার্তায় জানতে পারি, বিবিসি বাংলা সচলায়তনে বিবিসি বাংলার উইজেট [১] স্থাপনে আগ্রহী। এব্যাপারে বিবিসির পক্ষ থেকে Russel Arefin ( রাসেল আরেফিন ) প্রাওয়েলকে সহযোগিতা করছেন।
নিজেদের মধ্যে আলোচনা শেষে আমরা কয়েকটি বিষয়ে একমত হই:

 আমরা প্রথম থেকেই সচলায়তনকে বিজ্ঞাপনমুক্ত ও পরিচ্ছন্ন রাখতে বদ্ধ পরিকর। এটি আমাদের নীতিমালাতেও [২] অনুসৃত।
 বিবিসি বাংলার সাথে উইজেটবিনিময় একপাক্ষিক হলে সচলায়তন লাভবান হবে না। সচলায়তনের জন্যে প্রকল্পটি আকর্ষণীয় হতে পারে যদি, বিবিসি সচলায়তনের একটি উইজেট নিজেদের সাইটে ব্যবহার করে। সেক্ষেত্রে পারস্পরকি ভিজিটর আদান-প্রদান একটি দ্বিপাক্ষিক সুফল প্রদানের সম্ভাবনা রাখে।
 বিষয়টি আমাদের জন্য একেবারই নতুন। তাছাড়া আমাদের বিজ্ঞাপনমুক্ত পরিবেশের সাথে এই উইজেটটি কতটুকু অভিযোজন করবে, সে ব্যাপারেও আমরা নিশ্চিত নই। তাই শুরুতেই দীর্ঘমেয়াদী চুক্তিতে যাওয়া ঠিক হবে না।

এই সব কিছু বিবেচনায় রেখে আমরা একদিনের মধ্যে উত্তর পাঠাই (মে ১২, ২০১০) যে, সচলায়তনের উইজেট বিবিসি বাংলা তাদের সাইটে বসাতে রাজি হলে সচলায়তনও বিবিসিও উইজেট ধারণ করতে রাজি। তবে পুরো ব্যাপারটি প্রাথমিকভাবে তিন মাসের জন্য চালু করা হবে। প্রয়াসটি ফলপ্রসূ হলে ভবিষ্যতে আমরা এর মেয়াদ বর্ধিত করতে পারি।
ইমেইলে উত্তর জানাবার পর আমরা এখন পর্যন্ত প্রত্যুত্তর না পেলেও রাসেলের ব্লগের [৩] মাধ্যমে জানতে পারি যে মূলতঃ বিবিসি বাংলা একাধিক ব্লগের সাথে একতরফা উইজেট স্থাপন করতে আগ্রহী। তাই এই বিষয়টির অগ্রগতি আপাতত প্রশ্নের সম্মুখীন।
আমরা আপডেট আগামীতে আপনাদের জানাবো।
ধন্যবাদ।
[১] http://www.bbc.co.uk/bengali/services/2010/01/000000_widget_terms.shtml
[২] http://www.sachalayatan.com/sachalayatan/17756
[৩] http://www.somewhereinblog.net/blog/russelarefinblog/29153706


