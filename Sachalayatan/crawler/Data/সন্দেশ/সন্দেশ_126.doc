সচলায়তন সংকলন সম্পর্কে একটি বিজ্ঞপ্তি



সচলায়তন সংকলন দ্বিতীয় খন্ডে অতন্দ্র প্রহরীর একটি গল্প প্রকাশের জন্য নির্বাচিত হয়েছিলো। সম্পাদনার সময়ে অনিচ্ছাকৃত ভুলবশত তাঁর গল্পটি সংকলন থেকে বাদ পড়ে গেছে।
গল্প প্রকাশের ব্যাপারে অতন্দ্র প্রহরীর সাথে আলোচনা হয়েছে। তিনি মানসিকভাবে প্রস্তুত ছিলেন সংকলনে তাঁর গল্পটি দেখার জন্য, যা দেখাতে সম্পাদকমন্ডলী ব্যর্থ হয়েছেন। তাঁর এ আশাভঙ্গের দুঃখ অনুধাবনও কষ্টসাধ্য। আমরা এ জন্যে নিদারুণ মর্মপীড়ার শিকার হয়েছি। দারুণ লজ্জা নিয়ে অধোবদনে আমরা তাঁর কাছে দুঃখ প্রকাশ করছি। সংকলনের দ্বিতীয় সংস্করণে অতন্দ্র প্রহরীর গল্পটি সংযুক্ত করা হবে।
প্রতিটি উদ্যোগেই কিছু না কিছু ত্রুটি থাকে, কিন্তু এবার যে ত্রুটিটি এত বড় হবে, তা আমরা আশা করিনি। ভবিষ্যতের উদ্যোগগুলি আমাদের এই ত্রুটি থেকে শিক্ষাগ্রহণ করবে, এই প্রত্যয়ই শুধু ব্যক্ত করতে পারি।
থ্রি বিস্কুটিয়ার্স
২২ ফেব্রুয়ারি, ২০০৯।

