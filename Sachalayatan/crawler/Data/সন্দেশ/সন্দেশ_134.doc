অতিথিদের জন্যে



প্রশ্নঃ সচলায়তনে ঢুকতে অ্যাতো গিয়ানজাম কেন?
উত্তরঃ কারণ আছে, পরে কমু। আগে বলেন কী গিয়ানজাম।
প্রশ্নঃ অ্যাকাউন্ট তো খুল্লাম, ঢুকতে গেলে কয় নট অ্যাকটিভেটেড। কারণ কী?
উত্তরঃ হুমম, প্রথমেই অ্যাকটিভেট করা হয় না। 
প্রশ্নঃ কবে অ্যাকটিভেট করা হয়।
উত্তরঃ একটু লেখালেখি, মন্তব্যের পর।
প্রশ্নঃ সেইটা ক্যাম্নে করুম যদি অ্যাকাউন্টই না থাকে?
উত্তরঃ ক্যান, গেস্ট অ্যাকাউন্ট দিয়া?
প্রশ্নঃ সেইটা আবার কী?
উত্তরঃ অ্যাকাউন্ট guest_writer পাসওয়ার্ড guest
প্রশ্নঃ ঐটা দিয়ে ঢুকলে লেখা যাবে? কমেন্ট করা যাবে?
উত্তরঃ যাবে। ঢুকে দেখেন।
প্রশ্নঃ ঢুক্লাম তো। লিখলাম একটা পোস্ট, "রবীন্দ্রনাথ একটি দুষ্ট লোক।" কিন্তু পোস্টটা তো প্রথম পাতায় দেখি না। ঘটনা কী?
উত্তরঃ আপনি অতিথি। আপনার পোস্ট মডারেশন কিউতে আগে জমা পড়বো। মডারেটররা পইড়া দেখবো কী লিখলেন। তারপর সেইটা প্রথম পাতায় প্রকাশিত হইতে পারে, আপনার নিজের ব্লগে লোকজনের চোখের আড়ালে প্রকাশিত হইতে পারে, আবার অপ্রকাশিতও থাইকা যাইতে পারে।
প্রশ্নঃ ! এইরকম সিস্টেম ক্যান?
উত্তরঃ কারণ আছে, পরে কমু।
প্রশ্নঃ এইমাত্র একটা কমেন্ট করলাম। কইলাম "সাবাশ, খুব ভালো লিখসেন।" কিন্তু কমেন্ট দেখি না ক্যান?
অতিথিঃ মডারেশন কিউতে কমেন্টও জমা হয়।
প্রশ্নঃ বুঝলাম। সিকিউরিটি বসাইসেন। আরে দুরো মিয়া, অ্যাম্নে লেখালেখি হয়?
উত্তরঃ হয়। খুব ভালোমতোই হয়। পইড়া দেখেন।
প্রশ্নঃ হুমমম। ওকে, আমারে অ্যাকটিভেট করসে দেখলাম। অনামিকা (অতিথি)। হুররেএএএএএ! যাক, ফ্যাসিস্ট মডারেটররা বুঝতে পারসে যে আমার লগে তাংফাং কইরা সুবিধা করতে পারবো না ...।
উত্তরঃ অ্যাত্তো খুশি হইয়েন না। আপনি অতিথি সচল।
প্রশ্নঃ সেইটা কী?
উত্তরঃ আপনার নিজের অ্যাকাউন্ট আছে। লেখা সেই অ্যাকাউন্টে জমা হবে। কমেন্ট নিজের নামে দিতে পারবেন। কিন্তু মডারেশন কিউ পার হইয়া আসবে সব।
প্রশ্নঃ বিটলামি করেন ক্যান?
উত্তরঃ কারণ আছে। পরে কমু।
প্রশ্নঃ তাইলে সচল হমু কবে?
উত্তরঃ লিখতে থাকেন।
প্রশ্নঃ কয়দিন লাগবো সচল হইতে?
উত্তরঃ ঠিক্নাই। লিখতে থাকেন।
প্রশ্নঃ কয়টা পোস্ট দ্যাওন লাগবো খালি কন। ঐ বাবুল চায়ের পানি গরম দে। আইজকা রাইতেই পঞ্চাশখান পোস্ট দিমু। দেহি সচল না কইরা কই যায়!
উত্তরঃ দিনে একটার বেশি পোস্ট দিতারবেন না।
প্রশ্নঃ ক্যান?
উত্তরঃ পোস্ট কোটা করা।
প্রশ্নঃ এর কারণ কী?
উত্তরঃ ফ্লাডিং ঠেকানো।
প্রশ্নঃ হুমমম! আমি রেটিং দিতারিনা ক্যান?
উত্তরঃ অতিথি যে?
প্রশ্নঃ মিজাজটা খারাব হইতাসে কইলাম! ঐ মিয়া সচল করেন জলদি!
উত্তরঃ আরে করুম করুম। লিখতে থাকেন।
প্রশ্নঃ লিখলাম আরেকটা পোস্ট, "রবীন্দ্রনাথ একজন খুবই দুষ্ট লোক।" কিন্তু প্রথম পাতায় আসে না ক্যান?
উত্তরঃ এই পোস্টটা আপনে আরেক কমিউনিটি ব্লগে দিসিলেন না গত সপ্তায়?
প্রশ্নঃ হ, আব্বাসেরব্লগ ডট নেটে দিসিলাম। তো কী হইসে?
উত্তরঃ অলরেডি কোথাও প্রকাশিত পোস্ট সচলায়তনে প্রকাশ করে না।
প্রশ্নঃ আপনেগো সমস্যা কী?
উত্তরঃ আছে কিছু। পরে কমু।
প্রশ্নঃ খাড়ান আরেকটা পোস্ট দিলাম, "রবীন্দ্রনাথের মতো দুষ্ট লোক দুনিয়াতে কমই ছিলো।" প্রথম পাতায় প্রকাশিত হইসিলো, লোকজন পইড়া পাঁচতারা ভি দিলো, একজন কইলো আপ্নারে উত্তম জাঝা, এখন দেখি প্রথম পাতায় আর নাই। ঘটনা কী?
উত্তরঃ পোস্টখান আপনে সচলে প্রকাশিত হওয়ার পর আরেক কমিউনিটি ব্লগে দিসেন না?
প্রশ্নঃ হ দিসি, কুদ্দুসকথা ডট কমে। সমস্যা কী?
উত্তরঃ সচলে একটা পোস্ট দিল ৭২ ঘন্টার মধ্যে অন্য কোথাও আর দিয়েন না। দিলে প্রথম পাতা থেইকা পোস্ট সরায় দিবো।
প্রশ্নঃ এইরকম ক্যান??
উত্তরঃ কারণ আছে। পরে কমু।
প্রশ্নঃ গরররররর। মিজাজটা খারাপ হইতাসে কইলাম। খাড়ান আরেকটা পোস্ট দেই, "রবীন্দ্রনাথ, দুনিয়ার সবচেয়ে দুষ্ট লোক।"
উত্তরঃ এইবার ঠিকাছে?
প্রশ্নঃ হুমম। ঠিকই তো আছে। তো এম্নেই লিখতে হইবো নাকি?
উত্তরঃ হ, লেইখা যান।
প্রশ্নঃ সচল হমু কবে? এইসব মডারেশন কিন্তু আর ভাল্লাগতাসে না।
উত্তরঃ লিখতে থাকেন। মন্তব্য করেন, আলোচনা করেন।
প্রশ্নঃ আলোচনা না কচু! মডুগো ত্যাল না দিলে কিচ্ছু হয় না।
উত্তরঃ ত্যাল দিলেও কিছু হইবো না। ত্যালহারামি সব। ত্যাল সব হজম কইরা ফালায়। তারচাইতে লিখতে থাকেন।
প্রশ্নঃ এইসব কড়াকড়ি বেশি বেশি না?
উত্তরঃ হ, বেশি বেশিই। কিন্তু কাজে দেয়।
প্রশ্নঃ হুমমম। আচ্ছা আরেকটা পোস্ট দেই, "ইয়ে হাত মুঝে দে দে রবি ঠাকুর!"
উত্তরঃ হ্যাঁ, লিখতে থাকেন। লিখতে লিখতেই একদিন দেখবেন মেইল চইলা আসছে।
প্রশ্নঃ ঠিক তো?
উত্তরঃ হুমম।

