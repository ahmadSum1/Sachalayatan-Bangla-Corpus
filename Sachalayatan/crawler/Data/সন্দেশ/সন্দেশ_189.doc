সচলের পাঠক সমাবেশ (জুলাই - সেপ্টেম্বর)



গত তিন মাসে সচলায়তন বাংলা ব্লগোমন্ডলে একটি স্বতন্ত্র জায়গা করে নিয়েছে। সচলের সদস্য এবং পাঠকেরা সাড়া পৃথিবী জুড়ে ছড়িয়ে আছেন, বাংলা ভাষায় ব্লগিঙের আকর্ষণে এতো মানুষের সমাবেশ নিঃসন্দেহে প্রেরণা যোগাবে সচলায়তনের সদস্যদের।
সচলায়তনে গত তিন মাসে,

 ৫৭৪,৯২৭ বার পেজভিউ হয়েছে ৪৪,৯০৫টি ভিজিটের ফলে। ৬,৬৫৮টি ইউনিক ভিজিট হয়েছে এ সময়ে। গড়ে প্রতিটি ভিজিটর ৩১ মিনিট ৪ সেকেন্ড সময় কাটিয়েছেন সচলে। তাঁদের জানাই ধন্যবাদ ও শুভেচ্ছা।
 মোট ৬৩টি দেশ থেকে বাংলাভাষী ব্লগানুরাগীরা ভিজিট করেছেন। ভিজিট সংখ্যার ক্রমানুসারে শীর্ষে রয়েছে বাংলাদেশ, মার্কিন যুক্তরাষ্ট্র, যুক্তরাজ্য, জার্মানী ও কানাডা। শহর অনুযায়ী ভিজিটের শীর্ষে আছে ঢাকা, সিঙ্গাপুর, লন্ডন, কাসেল ও টরন্টো।
 সচলায়তনকে বিভিন্ন সময়ে রেফার করা হয়েছে সামহোয়্যারইনব্লগ (মোট ভিজিটের ৭%), দৃষ্টিপাত (২%) ও ফেসবুক (২%) এ। এ ছাড়া ব্লগস্পট, ওয়ার্ডপ্রেস, লাইভজার্নাল এর বিভিন্ন ব্লগে সচলায়তনকে রেফার করা হয়েছে প্রচুর। সচলায়তনের প্রতি মনোযোগী এ ব্লগারদের সবার জন্যে রইলো শুভেচ্ছা।
 বিশ্বের ১৪৪টি বিশ্ববিদ্যালয় থেকে সচলায়তন ভিজিট করা হয়েছে।

সদস্য ও পাঠকের ভালোবাসায় সচলায়তন বাংলা ব্লগিঙের মানোন্নয়ন ও সম্প্রসারণে উল্লেখযোগ্য ভূমিকা গ্রহণে উৎসুক। সকলকে শুভেচ্ছা।

