অ্যাকাউন্ট নিষ্ক্রীয়করণ প্রসঙ্গে



কিছুদিন আগে একটি নতুন ফিচার পরীক্ষার সময় ভুল বশতঃ বেশ কয়েকজন সচলের কাছে ইমেইল বার্তা পৌছায় এই বলে যে, দু সপ্তাহের মধ্যে সচলায়তনে লগ ইন না করলে তাদের অ্যাকাউন্ট নিষ্ক্রীয় হয়ে যাবে। লক্ষ্যণীয় যে, অ্যাকাউন্ট নিষ্ক্রীয়করণ মানে অ্যাকাউন্ট ডিলিট হয়ে যাওয়া নয়। যদিও এক বছর লগইন না করলে বার্তাটি পাঠাবার কথা, একটি বাগের কারনে, এক মাস লগইন না করলেই বার্তাটি পাঠানো হয়।
ভুলটি ধরতে পেরে আমরা দ্রুত ফিচারটি বন্ধ করে দেই। আমাদের জানামতে এতে করে কোনো একাউন্ট নিষ্ক্রীয় হয়নি বা কোনো লেখা মুছে দেয়া হয় নি। এতে করে যারা বিব্রত বা বিরক্ত হয়েছেন তাদের কাছে আমরা আন্তরিক ভাবে ক্ষমা প্রার্থী।
এছাড়া, ভিন্ন আরেকটি ফিচার ব্যবহার করে, এক মাস লগইন না করলে ইমেইল বার্তা পাঠিয়ে সচলদের ফিরে আসতে আহ্বান জানিয়েও একটি ইমেইল পাঠানো হয়। এই ইমেইল পেয়ে কয়েকজন প্রাক্তন সচল ফিরতি মেইলে বিরক্তি প্রকাশ করেছেন, কিংবা তাদের অ্যাকাউন্ট বন্ধ করে দিতে বলেছেন। আমরা তাদের অনুরোধে অ্যাকাউন্টগুলো বন্ধ করেছি। এই অ্যাকাউন্টগুলো বন্ধ করা শুধু মাত্র প্রাক্তণ এই লেখকদের সাথে মত পার্থক্য নির্দেশ করে। কোনোভাবেই তাদের অপমান বা কোনভাবে কষ্ট দেয়ার জন্য এটা করা হয়নি।
এই অ্যাকাউন্টের লেখাগুলো কোনো অবস্থাতেই ডিলিট করা হয় নি। কিন্তু একাউন্ট নিষ্ক্রিয় করণের কারনে অ্যাকাউন্টগুলোর লেখাগুলো লগইন না করা অবস্থায় এক্সেস করা সম্ভব হচ্ছে না। এতে যদি কারো সমস্যা হয় তার জন্য আমরা আন্তরিকভাবে দুঃখিত।
সম্মানিত সচলদের লেখা সচলে সংরক্ষণের ব্যাপারে সচলায়তন কর্তৃপক্ষ সব সময় সচেষ্ট। তবে যে কোনো অনাকাঙ্ক্ষিত বাগ/ভুল বা পরিস্থিতিতে লেখা যেনো না হারায়, সে জন্য লেখকরা নিজেদের লেখা নিজেরাই ব্যাক-আপ রাখবেন - এ অনুরোধ করা হচ্ছে।

