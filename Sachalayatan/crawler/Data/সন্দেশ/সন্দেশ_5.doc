সচলায়তনে শিশু অধিকার সপ্তাহ এবং প্রাসঙ্গিক বিষয়ে লেখার আহ্বান (আপডেট: আগস্ট ১১)



আপডেট ২: বিশেষ বিবেচনায় শিশু অধিকার সপ্তাহটি আপাতত স্থগিত করা হলো। পরিবর্তী তারিখ শিঘ্রী ঘোষণা করা হবে। তবে অনুগ্রহ করে আপনারা শিশু অধিকার বিষয়ে লেখা চালু রাখুন।
------------------------------------------------
সাম্প্রতিক ব্লগার হত্যার ঘটনায় শিশু অধিকারের বিষয়টি মূল আলোচনা থেকে সরে যাওয়ায়, লেখার সময় আরো এক সপ্তাহ বাড়িয়ে দেয়া হলো। নতুন ডেডলাইন আগস্ট ২০, ২০১৫।
------------------------------------------------
প্রিয় পাঠক,
অতি সম্প্রতি সিলেটের শিশু রাজন এবং খুলনার কিশোর রাকিব হত্যাকান্ড সর্ম্পকে আপনারা অবহিত আছেন। এই দুটি হত্যাকান্ড নিয়ে প্রচুর আলোচনা হলেও বাংলাদেশের বাস্তবতায় শিশু অবহেলা একটি নিত্যদৃষ্ট বিষয়। সচলায়তনে নারী সপ্তাহের আলোচনায় নারী ছাড়াও শিশু নিযার্তনের প্রসঙ্গও উঠে আসে। তাই এ বিষয়ে আমাদের একটি উদ্যোগ নেবার ইচ্ছা তখন থেকেই।
childhelp.org এর সুত্র মতে বিশ্বব্যাপী প্রতি তিনজনে একজন শিশু শারীরিকভাবে লাঞ্ছিত হয়, প্রতি পাঁচজনে একজন যৌন লাঞ্ছনার শিকার হয় এবং দশ জনে একজন মানসিক লাঞ্ছনার শিকার হয়। শিশুদের যৌন হয়রানির এই পরিসংখ্যান নারীদের যৌন হয়রানির কাছাকাছি মাত্রার। অথচ শিশুরা ব্লগ লিখতে পারেনা, রিপোর্ট লিখতে পারে না এবং তাদের চিৎকার আমাদের কান পর্যন্ত পৌঁছায় না বলে এ বিষয়ে তুলনামূলকভাবে আলোচনা অনেক কম।
শিশু অধিকার বিষয়ে জন সচেতনতা এবং আলোচনার উদ্দেশ্যে আজ থেকে এক সপ্তাহব্যাপী শিশু অধিকার সপ্তাহ ঘোষণা করা হলো। এই সাত দিন সচলায়তনে শিশু হয়রানি, শিশুদের সমস্যা, শিশুদের ভবিষ্যত, নিগৃহীত এবং ভিন্নভাবে সক্ষম শিশুদের গল্প, এবং শিশু অধিকার সংক্রান্ত সমস্ত বিষয় আলোচনা করার আহ্বান জানানো হচ্ছে। সেই সাথে সচলায়তন ব্যানারটিকে শিশু উপযোগী ভাবে সাজিয়ে তুলবে এবং 'শিশু' ও 'শিশু অধিকার' নামে দুটো ট্যাগ প্রচলন করবে।
ঢাকা সময় আগস্টের ৬ তারিখ থেকে আগস্টের ১৩ তারিখের মধ্যে 'শিশু অধিকার' বিষয়ে আপনার লেখা সচলায়তনে প্রকাশ করুন। লেখা প্রকাশের সময় 'শিশু' এবং 'শিশু অধিকার' এই দুটো ট্যাগ জুড়ে দিতে ভুলবেন না যেন। এ বিষয়ে একাধিক লেখা প্রকাশ করতে চাইলে প্রথম পাতা থেকে আপনার প্রথম লেখা সরে যাবার পর দ্বিতীয় লেখা প্রকাশ করুন। অতিথি লেখক হিসেবে লেখা প্রকাশ করতে চাইলে সদস্য নাম: guest_writer এবং পাসওয়ার্ড guest ব্যবহার করতে পারেন।
আসুন শিশুদের নিয়ে আমাদের জন সচেতনতার পদক্ষেপ আজকেই শুরু হোক। শিশুদের নিরাপদ এবং সুস্থ রাখতে পারা একটি সুস্থ জাতি গঠনের অন্যতম নিয়ামক।

