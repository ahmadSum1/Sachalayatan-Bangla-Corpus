সচলদের সাথে যোগাযোগের মাধ্যম



সচলায়তনের সদস্যের সাথে যোগাযোগের মাধ্যম হিসেবে আগের ভার্সনে সরাসরি ইমেইল প্রকাশের ব্যবস্থা ছিল। সেক্ষেত্রে দুটি ইমেইল অ্যাড্রেসের ঘর ছিল সচলায়তনে। একটি সচলায়তনের রেজিষ্ট্রেশনের জন্য ইমেইল, আরেকটি বাইরের লোকদের কাছে প্রকাশের জন্য। কিন্তু দেখায় যায় ইন্টারনেটে স্প্যামবটগুলো এই ইমেইল গুলো খুঁজে বের করে স্প‌্যাম পাঠাতো। উপরন্তু অপরিচিত লোকে ইমেইলে আলতু ফালতু ইমেইল পাঠাতো। সেকারণে এটা বন্ধ করে রাখতে হয় আমাদের।
বর্তমানে একটি নতুন পদ্ধতিতে এই যোগাযোগের ব্যবস্থা চালু করা হোলো। এই যোগাযোগ ব্যবস্থা:
১। শুধু মাত্র পূর্ণ সচলদের জন্য চালু থাকবে।
২। প্রত্যেক সচল নিজের অ্যাকাউন্ট থেকে এটাকে চালু বা বন্ধ করতে পারবেন। চালু করতে অ্যাকাউন্ট সম্পাদনায় গিয়ে 'Contact Settings' এ 'Personal contact form' এ টিক চিহ্ন দিয়ে সংরক্ষণ করুন।
৩। স্প্যামিং ঠেকাতে ক্যাপচা যুক্ত থাকবে।
৪। ফ্লাডিং ঠেকাতে ঘন্টায় একটার বেশী ইমেইল করা যাবে না।
৫। যাদের এই সুবিধা চালু করা আছে তাদের নামের পাশে মেইলের একটি আইকন দেখা যাবে। এখানে ক্লিক করে তাদের ইমেইল পাঠানো যাবে।
এছাড়াও সচলায়তনের একটি নিজস্ব মেসেজিং ব্যবস্থা আছে। লগইন করলে তাই ইমেইল ব্যবস্থার বদলে মেসেজিং ব্যবস্থাটি ডিফল্ট হয়ে যাবে।
সচল থাকুন, সচল রাখুন।

