ক্যাশিং জনিত জটিলতার কারনে পোস্ট পঠন সংখ্যার সমস্যা



সচলায়তনের বর্তমান ভার্সনে একটি ক্যাশিং পদ্ধতি ব্যবহার করা হচ্ছে। এতে সচলায়তনের গতি বৃদ্ধি পেলেও প্রতিটি পৃষ্ঠা কতবার পঠিত হয়েছে এবং কতজন অনলাইনে আছে সেই সংখ্যাটি অনেক কম দেখাচ্ছে। প্রথমতঃ নীচের গুগল এনালাইটিক্সের ছবি দেখলেই বুঝতে পারবেন যে সচলায়তনের পাঠক সংখ্যা কমেনি।
ডিসেম্বর ১০ থেকে জানুয়ারী ৯ স্ট্যাট
লক্ষ্যনীয় বাম দিকের স্পাইকটি ডিসেম্বর ১১ তারিখে এবং সেটা নজরুল ইসলামের শাহরুখ খানকে নিয়ে করা পোস্টের কারনে এসেছিল। আরো লক্ষ্যনীয় জানুয়ারী ৪ এ সচলায়তন আপগ্রেডের কারনে একটা কমতি দেখা যায় ডান দিকে। তাছাড়া প্রায় পুরোটা সময় জুড়ে সচলায়তনের ভিজিট স্টেবল ছিল।
এই স্ট্যাট ঠিক করার জন্য এখানে বর্ণিত পদ্ধতি অনুযায়ী ব্যবস্থা নেয়া হয়েছে এবং আশা করছি যে শীঘ্রই সঠিক পাঠসংখ্যা দেখাবে। উপরন্তু ইউনিক পৃষ্ঠা সংখ্যার হিসাবটিও আপাতত বন্ধ আছে। তাছাড়া তৃতীয় পদ্ধতি হিসেবে গুগল অ্যনালাইটিক্সে রক্ষিত পাঠ সংখ্যা দেখানোর ব্যবস্থা নিয়ে চিন্তা ভাবনা চলছে।
আপনাদের এ ব্যাপারে আপডেট জানানো হবে। ধন্যবাদ।
 
