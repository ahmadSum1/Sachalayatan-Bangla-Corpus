আমি সচলায়তনের জন্য একটি ব্যানার করতে চাই। ক্যামনে কি?



ব্যানারের টেকনিক্যাল প্রয়োজনীয়তা হচ্ছে এর আকার ৯৬৫ পিক্সেল চওড়ার এবং ১৫০ পিক্সল উচ্চতার হতে হবে। ব্যানারে সচলায়তন কথাটি চোখে পড়ার মত বড় আকারে হতে হবে। তার নীচে "চিত্ত যেথা ভয়শূন্য, উচ্চ যেথা শির" শ্লোগানটি দিতে পারেন। তবে প্রয়োজন মনে করলে আরো উপযুক্ত কোন শ্লোগান ব্যবহার করতে পারেন।
যেহেতু এটি প্রথম পাতায় সবার প্রথম প্রদর্শিত হয় তাই বানানের ব্যাপারে আপনার গভীর মনোযোগ কামনা করা হচ্ছে।
ব্যানারের ফরমেট jpg বা gif হতে হবে। ফাইলের আকার ৫০ থেকে ৬৫ কিলোবাইটের মধ্যে বা তারও নীচে হলে খুব ভালো হয়। নইলে প্রতিবার রিফ্রেশের সময় লোড হয়ে মোটের উপর পেইজ লোডের সময় বাড়িয়ে দেবে ব্যানারটা। 
ব্যানারের ফাইলের নাম front- দিয়ে শুরু হতে হবে। তার পরের অংশটুকু একটা উপযুক্ত নাম দিয়ে জুড়ে দিতে হবে। নামের মধ্যে কোন স্পেস রাখা চলবে না।
এরপর নিজের একাউন্টে গিয়ে "নিজ ব্লগে প্রকাশিত" অপশনটি সিলেক্ট করে ব্যানারটি সচলায়তনে প্রকাশ করুন। সঙ্গে আপনার চিন্তা-ভাবনা বা ব্যানার বিষয়ে কিছু বলবার থাকলে সেটাও লিখুন। অতিথিরা এক্ষেত্রে অতিথি লেখকের একাউন্টটি ব্যবহার করতে পারেন।
ব্যানার তৈরী এবং ব্যানার সহ লেখা প্রকাশ শেষে এক কপি ব্যানার, আপনার প্রোফাইলের লিংক এবং লেখাটির লিংক পাঠিয়ে দিবেন contact অ্যাট সচলায়তন বরাবর। আমরা তখন ব্যানারটি এফটিপি করে আপলোড করে দেবো সচলায়তনে। সেই সঙ্গে আপনার প্রোফাইল লিংক এবং ব্যানার নিয়ে নিজ ব্লগে প্রকাশিত লেখাটির লিংক প্রতিক্রিয়া প্রকাশের জন্য জুড়ে দেবো প্রথম পাতায়।
ব্যানারের উপর একটি লেখা প্রকাশ এবং সেটির লিংক প্রতিক্রিয়া প্রকাশের উপায় হিসেবে ব্যবহার করায় আপনার কাজের প্রশংসা সরাসরি আপনার কাছে পৌঁছাবে। আমাদের ধারনা এতে করে পুরো প্রসেস আরো স্বচ্ছ এবং ব্যবহার বান্ধব হবে। এ ব্যাপারে আপনার মতামত সরাসরি মন্তব্যের ঘরে কিংবা contact অ্যাট সচলায়তন বরাবর পাঠাতে পারেন।

