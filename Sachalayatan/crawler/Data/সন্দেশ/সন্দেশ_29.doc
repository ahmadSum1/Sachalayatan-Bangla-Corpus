সচলায়তনের পোস্ট কাউন্টার বিষয়ে...



প্রথম থেকেই সচলায়তনে অভ্যন্তরীণ একটি পোস্ট কাউন্টার বা স্ট্যাটিকস গণনার মডিউল ছিলো। এই মডিউলটি প্রচুর ডেটা তৈরী করত বলে সচলায়তনের ডেটাবেইজ পার্ফমেন্সে প্রভাব ফেলে। গতি বাড়াতে গিয়ে এই মডিউলটি এক সময় বন্ধ করা হয়।
এছাড়াও প্রথম থেকেই গুগল অ্যনালাইটিক্সের মাধ্যমে দ্বিতীয় এক সেট কাউন্টার বা স্ট্যাটিসটিকসের ব্যবস্থা ছিলো। এক পর্যায়ে গুগল এনালাইটিক্সের প্রথম একাউন্টটি দূর্ঘটনাক্রমে মুছে গেলে নতুন একটি একাউন্ট তৈরী করা হয়।
বর্তমানে গুগল এনালাইটিক্সে রক্ষিত পোস্ট কাউন্টারটি প্রতিটি পোস্টে প্রদর্শনের ব্যবস্থা করা হয়েছে। একটি লেখায় ঢুকলে দুটো পোস্ট কাউন্টার দেখবেন। একটি হাতের বামে, অন্যটি পোস্টের নীচে। পুরোনো পোস্টের ক্ষেত্রে পোস্টের নীচের কাউন্টারটি সঠিক সংখ্যা নির্দেশ করবে। আর নতুন পোস্টের ক্ষেত্রে পোস্টের বামের গুগল কাউন্টারটি সঠিক। সহজভাবে মনে রাখার জন্য এইদুটি সংখ্যার বড়টিকে সঠিক পাঠ সংখ্যা ধরে নিতে পারেন।
কনফিউশন কমাতে ধীরে ধীরে পুরোনো পাঠ সংখ্যা সরিয়ে গুগলের পাঠ সংখ্যা প্রতিস্থাপিত হবে। এতে করে পুরোনো পোস্টগুলোর সঠিক পাঠসংখ্যা সত্যিকার পাঠসংখ্যার চেয়ে কম দেখাতে পারে।
সাময়িক পাঠসংখ্যা জনিত জটিলতা এবং এই কনফিউশনের জন্য আমরা দুঃখিত।
সচল থাকুন, সচল রাখুন।
আপডেট
বাম প্যানের গায়েব হয়ে যাওয়ার কারণে গুগল অ্যানালাইটিক্স আপাতত বন্ধ রাখা হয়েছে।

