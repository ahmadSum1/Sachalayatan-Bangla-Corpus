::গুরুত্বপূর্ণ:: সম্ভাব্য গণ পাসওয়ার্ড রিসেট রিকোয়েস্ট



কয়েকজন সদস্যের কাছ থেকে প্রাপ্ত সংবাদের ভিত্তিতে ধারণা করা হচ্ছে যে সচলায়তনের একাউন্ট গুলোতে একটি গণ পাসওয়ার্ড ক্র্যাকডাউনের প্রচেষ্টা চালানো হয়েছে। সচলায়তন, সন্দেশ এবং অতিথি লেখক একাউন্ট গুলোতেও একই রকম ইমেইল এসেছে আমাদের কাছে।
সাধারণতঃ পাসওয়ার্ড রিকোয়েস্টে ঘাবড়ানোর মত কোন ক্ষতির সম্ভাবনা নেই। তদুপরি, ক্ষতি এড়াতে আমরা প্রতিটি একাউন্টে ব্লগ ডিলিট এবং এডিট করবার অপশন বন্ধ করে রাখছি কিছুদিনের জন্য। আপনাদের কোনোরূপ হ্যাকিংয়ের ঘটনা ঘটে থাকলে অবশ্যই আমাদেরকে contact এট সচলায়তন বরাবর ইমেইল জানাতে ভুলবেন না।
এরকম ইমেইল পেলে ডিলিট করে দিতে পারেন। ইমেইলে প্রাপ্ত লিংক ব্যবহার করে পাসওয়ার্ড রিসেট করে থাকলে লগ ইন করে একাউন্ট এডিটে গিয়ে আবার পাসওয়ার্ড বদলে ফেলুন। (লগইন > উপরে ডান দিকে নিজের নামে ক্লিক > সম্পাদনা > নতুন পাসওয়ার্ড > সংরক্ষণ)
আপনাদের সর্তকতার জন্য ধন্যবাদ।

