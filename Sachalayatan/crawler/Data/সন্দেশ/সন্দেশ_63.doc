বিশ্বকাপ প্রেডিকশন গেম -- রাউন্ড ৩



সময় হলো প্রেডিকশন গেম-এর তৃতীয় রাউন্ডের। নিয়ম একই রকম থাকছে। যেকেউ অংশ নিতে পারবেন, পয়েন্ট পাবেন আপনার পছন্দের দলের তুলনামূলক শক্তিমত্তা অনুযায়ী, ফলাফল জানতে পারবেন এই পোস্টে, সচলায়তনের পাতায়। ভোট দেওয়ার শেষ সময় প্রথম খেলা শুরু পর্যন্ত। সময়সীমা বিবেচনায় এই রাউন্ডে খেলার ফলাফল সম্পর্কিত প্রশ্ন থাকছে ৯টি। সাথে থাকছে যথারীতি ৩টি বাড়তি প্রশ্ন।
প্রথম দুইটি প্রশ্ন বাংলাদেশ দলের ব্যাটিং পারফর্মেন্সের সাথে জড়িত। এখনও পর্যন্ত দুই ম্যাচে বেশ সাবলীল ছিলেন তামিম ও ইমরুল। তৃতীয় ম্যাচেও তাঁরা এই ধারা বজায় রেখে উদ্বোধনী জুটিতে ৫০ রান করতে পারবেন বলে মনে করেন কি? মুদ্রার অন্য পিঠে বাংলাদেশ ধারাবাহিকভাবে খারাপ খেলে আসছে ব্যাটিং পাওয়ারপ্লে-তে। ওয়েস্ট ইন্ডিজের বিরুদ্ধে এই ধারার অবসান হবে বলে মনে করেন কি? বাংলাদেশ কি পারবে সর্বোচ্চ দুই উইকেটের বিনিময়ে ৫ ওভারে ৪০ রান তুলে নিতে? শেষ প্রশ্নটি টুর্নামেন্টে অন্যতম আলোচ্য বিষয়ের সাথে জড়িত। "ডিউ ফ্যাক্টর" বিশ্বকাপ-সম্পর্কিত সকল আলোচনার প্রাণকেন্দ্রে আছে। আপনার অনুমানে কারা সুবিধাজনক অবস্থানে থাকবে -- আগে ব্যাট করা দল, নাকি পরে ব্যাট করা দল।
Loading...

