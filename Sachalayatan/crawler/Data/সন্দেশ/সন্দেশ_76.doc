নতুন বছর হোক আনন্দ আর সংকল্পের [তথ্য সংযুক্ত]




সচলায়তনের প্রিয় সদস্য, অতিথি ও পাঠক, নতুন বছরের শুভেচ্ছা জানাই। ২০১১ সাল আপনার জন্যে বয়ে আনুক অশেষ আনন্দ ও উদ্দীপনা।
গত সাড়ে তিন বছর ধরে সচলায়তন নানা পরিস্থিতির ভেতর দিয়ে যাত্রায় আপনাকে পাশে পেয়েছে। আমাদের এই যাত্রা সবসময়ই বন্ধুর ছিল। তবু থেমে থাকেনি আমাদের আলোর মিছিল।
অনাগত দিনগুলোতেও মহত্তর কল্যাণের জন্যে আমরা যেন একে অপরের চিন্তা, অভিজ্ঞতা আর কর্ম প্রয়োগ করতে পারি, সেই প্রত্যাশা আর অনুরোধ রইলো সকলের কাছে।
নতুন বছর হোক আমাদের সরব হওয়ার সময়। সচলায়তনের পাতা হয়ে উঠুক আমাদের ভাবনা আর অভিজ্ঞতার গ্যালারি। অভিনব সব লেখায় আমাদের ভাবনাজগত প্লাবিত হোক সচলায়তনের আঙিনায় এসে।
সচল থাকুন, সচল রাখুন।

গুগল অ্যানালাইটিক্স অনুসারে, ২০১০ সালে সচলায়তনে ১,০৪৪,২৯৯টি ভিজিট হয়েছে। ৫,৪৫৮,৬১৬ বার পেইজভিউ হয়েছে বিশ্বের ১৪৭টি দেশ থেকে। প্রতিটি ভিজিটে আমাদের পাঠক গড়ে ১৯ মিনিট ১৬ সেকেণ্ড সময় কাটিয়েছেন সচলায়তনে। ২৯১,৪৭০ জন অ্যাবসলিউট ইউনিক ভিজিটর এ সময়ের পরিসরে সচলায়তনে এসেছেন।


