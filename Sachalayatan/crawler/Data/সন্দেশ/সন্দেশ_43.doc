বাংলা ব্লগ দিবসে সচলায়তনের অংশগ্রহণ প্রসঙ্গে সংবাদপত্রে ভুল সংবাদ বিষয়ে



গতকাল অনলাইন ম্যাগাজিন প্রিয় ডট কমের প্রযুক্তি বিভাগ টেক.প্রিয়.কম এ প্রকাশিত একটি সংবাদে সচলায়তনের নাম উল্লেখ করে বলা হয়, ১ ফেব্রুয়ারি বাংলা ব্লগ দিবস উপলক্ষ্যে একটি অনুষ্ঠান পালিত হবে, যেখানে সচলায়তনও অংশগ্রহণ করবে।
সচলায়তনের কয়েকজন সদস্য এ ধরনের অনুষ্ঠানের সাথে সচলায়তনের সংশ্লিষ্টতা নেই জানালে টেক.প্রিয়.কম পাতার সম্পাদক দুঃখ প্রকাশ করে সচলায়তনের নাম সরিয়ে একটি নোট দেন।
এরই ধারাবাহিকতায় দৈনিক সমকালের আজকের ইস্যুতে আরেকটি খবর প্রকাশিত হয়, যেখানে সচলায়তনের নাম এই অনুষ্ঠানের পৃষ্ঠপোষক হিসেবে প্রকাশিত হয়েছে।
এই দুটি মাধ্যমের সাথে জড়িত সাংবাদিকেরা কেউ সচলায়তনের সাথে যোগাযোগ করেননি। তারা সচলায়তনের মতো একটি মাধ্যমের সাথে কোনো ধরনের যোগাযোগ ছাড়াই কেন এর নাম একটি সংবাদে ব্যবহার করে বসলেন, তা আমাদের বোধগম্য নয়। 
সচলায়তন বাংলা ব্লগ দিবসের আইডিয়াটিকেই সমর্থন করে না। কোনো বাংলা ব্লগ দিবস পালনের সাথে সচলায়তনের কোনো সংশ্লিষ্টতা নেই।
ভবিষ্যতে কোনো ইভেন্টের সাথে সচলায়তনের সংশ্লিষ্টতা নিয়ে সংবাদ প্রকাশের আগে সাংবাদিকরা ন্যূনতম যোগাযোগ করে সত্যতা যাচাই করে নেবেন, এমনটিই আমাদের প্রত্যাশা। আমাদের ইমেইল ঠিকানা সচলায়তনের ব্যানারের নিচে দেয়া আছে।
সবাইকে ধন্যবাদ।

