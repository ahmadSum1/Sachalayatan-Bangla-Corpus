অভ্র শব্দশুদ্ধি - বানানকে বাগ মানান, কে কে আছেন জানান




প্রিয় সচল সদস্য, অতিথি ও পাঠক!
ইন্টারনেটে ইউনিকোডে অজস্র ভুল বানান ছড়িয়ে আছে। এই ভুল বানানের স্তুপকে আমরাই প্রতিদিন একটু একটু করে হয়তো উঁচু করে চলছি। 
কিন্তু এমনটা চলতে পারে না।
সর্বাধিক জনপ্রিয় বাংলা ইউনিকোড সফটওয়্যার অভ্রের জনক ওমাইক্রনল্যাব দল তাই এই অচলায়তনকে পিটিয়ে গুঁড়ো গুঁড়ো করার উদ্দেশ্য নিয়ে হাত মিলিয়েছে সচলায়তনের সাথে। সামনে আসছে তাদের দুর্দান্ত বানান-নিকষ সফটওয়্যার, শব্দশুদ্ধি!
সচলায়তনের পক্ষে আমাদের কী করণীয়? 
ওমাইক্রনল্যাবের জড়ো করা শব্দভাণ্ডারে আমাদের নতুন শুদ্ধ বানানে লেখা শব্দ যোগ করতে হবে, আর ভুল বানানে রয়ে যাওয়া শব্দগুলোকে শুদ্ধ করে দিতে হবে।
এই কাজের জন্যে প্রয়োজন কিছু বাঘা বানান-কমান্ডো, যাদের হাতের কাছে সাম্প্রতিক বাংলা অভিধান রয়েছে। সেখানে অনুসৃত বানানে তাঁদের শব্দ যোগ করতে হবে ওমাইক্রনল্যাবের একটি অনলাইন ডেটাবেইজে।
কাজটি জটিল নয়, কিন্তু সময়সাপেক্ষ। এবং অতি জরুরি। আপনার সহায়তাই ইন্টারনেটে অশুদ্ধ বানানের ভূতকে পিটিয়ে গ্রামছাড়া ঐ রাঙামাটির পথে পাঠিয়ে দিতে পারে।
যাঁরা এই কাজে যোগ দিতে আগ্রহী, তাঁরা নিজেদের নাম আর হাতের কাছে থাকা অভিধানটির নাম ও প্রকাশকাল জানিয়ে মেইল করুন banan.bir অ্যাট জিমেইল ডট কম বরাবর।
আপনাদের সাথে ব্যক্তিগতভাবে যোগাযোগ করা হবে।
ধন্যবাদ।


