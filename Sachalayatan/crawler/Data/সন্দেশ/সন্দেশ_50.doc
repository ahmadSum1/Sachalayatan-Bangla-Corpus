সার্ভার বদলের পর চৌদ্দটি জানা সমস্যা...



১। মন্তব্য লাফাং
একটা মন্তব্য প্রকাশের সময় আরেকটা মন্তব্যের জবাবে ক্লিক করলে প্রকাশিত হতে থাকা মন্তব্যটি পরেরটির জবাব হিসেবে যুক্ত হয় যায়। নতুন সার্ভারে মন্তব্য প্রকাশের গতির কারনে এই সমস্যাটি রিপ্রডিউস করা প্রায় অসম্ভব।
তবে এই কারনেই নতুন মন্তব্যের ঘর বন্ধ রাখা হয়েছে। নতুন মন্তব্য করতে পোস্টের নীচে "নতুন মন্তব্য করুন" লিংকটিতে ক্লিক করুন।
২। পোস্ট পাঠ সংখ্যা কমতি
সচলায়তনের নতুন সার্ভারে প্রক্সি ক্যাশিং সার্ভার ব্যবহার করা হচ্ছে। কোনো পোস্ট সচলায়তন সার্ভারের কাছে চাইলে সেটা মেমোরীতে সংরক্ষিত ভান্ডার থেকে দেয়া হয়। এতে করে সার্ভারের গতি মতভেদে, প্রায় ২০০ গুন বেড়ে যায়। কিন্তু এতে করে কিছু সাইড এফেক্ট দেখা যায়।
প্রথম সাইড এফেক্ট হলো পাঠ সংখ্যা সঠিকভাবে না দেখানো। যেহেতু মূল সফটওয়ারের কাছে তথ্য না নিয়ে মেমোরী থেকে পোস্টের কপি পাঠককে দেয়া হচ্ছে তাই সেই পাঠটি সচলায়তনের পক্ষে জানা সম্ভব হচ্ছে না। এটি একটি গুরুত্বপূর্ণ সমস্যা।
এর কয়েক ধরণের সমাধাণ থাকলেও সেগুলো যাচাই এবং ইমপ্লিমেন্ট করতে সময় লাগবে। আপাতত আমরা এটুকু জানাতে চাই যে, সার্ভার বদলের পর গতি বৃদ্ধির কারনে সচলায়তন ভিজিট অনেক আরামদায়ক হয়েছে এবং পাঠক বাড়ছে। প্রতিটা পোস্টের সঠিক ভিজিট সংখ্যাও গুগল অ্যানালাইটিক্সে জমা আছে। আমরা যত দ্রুত সম্ভব এটা ফিক্স করার আশা ব্যক্ত করছি।
৩। স্মাইলি
স্মাইলি আইকনে ক্লিক করলে একটি এরর দেয়। এটি জাভাস্ক্রীপ্ট দ্রুত লোড করার কারনে উদ্ভুত একটি সমস্যা। শীঘ্রই এর সমাধান করা হবে।
৪। অতিথির সংখ্যা
সচলায়তন প্রেসফ্লো নামে ড্রুপালের একটি ভার্সন ব্যবহারর করছে। এতে অতিথিদের আলাদা করে পার্থক্য করা হয় না। তাই অতিথির সংখ্যা জানা সম্ভব হয় না।
৫। সদস্যের সংখ্যা
তাছাড়া সদস্যদের তালিকায় প্রথম বিশজনকে দেখানোর ব্যবস্থা রাখা হয়েছে। অর্থাৎ ২৫ জন সদস্য লগইন করলে শুধুমাত্র তাদের মধ্যে সবচেয়ে একটিভ ২০ জনকে তালিকায় দেখানো হবে।
৬। ফন্ট সমস্যা
সচলায়তনের প্রথম পাতার আকার প্রায় ৪০০কিলো বাইট। মোবাইল ব্রাউজিংর এর জন্য এটা অনেক বেশী। মোবাইলের জন্য আগের হাল্কা ধরণের একটি থিম আবার ফিরিয়ে আনা হবে। এই ওজন কমাতে গিয়ে অটোমেটিক ফন্ট লোডিং বন্ধ করা হয়েছে। যদি আপনার জন্য সচলায়তনের ফন্ট বদলে গিয়ে থাকে তাহলে সচলায়তনের ফন্টটি এখানে থেকে ডাউনলোড করে আপনার কম্পিউটারে ইনস্টল করে নিতে পারেন।
৭। ফেইসবুক লাইক বাটন
ফেইসবুক শেয়ারের বাটনটি প্রথম পাতা থেকে সরিয়ে দেয়া হয়েছে। এতে করে পেইজ লোডের গতি ৪.৫ সেকেন্ড থেকে ১ সেকেন্ডে দাঁড়িয়েছে। ফেইসবুকে শেয়ার করতে পোস্টের ভিতরে ঢুকুন।
৮। গুগল প্লাস বাটন
জনপ্রিয়তার অভাব বোধ করায় সরিয়ে দেয়া হয়েছে। গুগল প্লাস জনপ্রিয় হলে এটা ফিরিয়ে আনা যাবে।
৯। ছবি হাওয়া
কিছু কিছু পোস্টে ছবি হাওয়া হয়ে গিয়েছে। এটি ছবির মডিউলগুলো ঠিকঠাক এবং সার্ভার বদলের কারনে উদ্ভুত সাময়িক একটি সমস্যা। শীঘ্রই ঠিক করা হবে।
১০। বিভিন্ন লিংক, টুলস বা ব্লক হাওয়া
গতির কথা বিবেচনা করে অনেক কিছু আপাতত বন্ধ রাখা হয়েছে। একটু একটু করে যাচাই করে এগুলো দেয়া হবে।
১১। মোবাইল থিম
সচলায়তনের আগের সার্ভারে মোবাইল থিম থাকলেও আইফোন ছাড়া অন্যান্য মোবাইলের জন্য এটি সঠিকভাবে কাজ করতো না। এন্ড্রয়েডের উত্থানের পর মোবাইল থিমটি বদলানোর প্রয়োজন পড়ে। শীঘ্রি একটি নতুন মোবাইল থিম সহ নতুন মোবাইল ইমপ্লিমেনটেশন করা হবে।
১২। সার্চ ফলাফল একই ফ্রেমে লোড হওয়া
কোনো সার্চের পর সার্চের ফলাফলে ক্লিক করলে সেটা ওই ফ্রেমেই লোড হয়। সমাধান হিসেবে সার্চের লিংকটিতে কন্ট্রোল ক্লিক করুন।
১৩। ক্যাপচার কথা বলছে কিন্তু ক্যাপচা ইমেজ দেখাচ্ছে না
জাভাস্ক্রীপ্ট অ্যাজাক্স লোডের কারনে ঘটছে। ঠিক করা হবে। সাময়িকভাবে অতিথি লেখকের একাউন্ট ব্যবহার করে মন্তব্যের ব্যবস্থা করা যেতে পারে।
১৪। সাম্প্রতিক মন্তব্যের সংখ্যা
সাম্প্রতিক মন্তব্যের সংখ্যা ১৫ থেকে কমিয়ে ১০ টি করা হয়েছে।
লক্ষণীয় যে, গতির বিষয়টি আমাদের এবারের ফোকাস ছিলো। ঠিক এই কারনেই কিছু সমস্যার উদ্ভব হলেও সেগুলোর সমাধান করা হবে শীঘ্রি। কোন কোন ক্ষেত্রে আমাদের নতুন পরিবর্তনের সাথে খাপ খাইয়ে নিতে হবে। তবে এছাড়া আর কোনো সমস্যা থাকলে মন্তব্যের ঘরে জানাতে ভুলবেন না।

