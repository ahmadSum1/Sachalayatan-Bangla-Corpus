লাখের বাতি প্রতিমাসে: একটি গুরুত্বপূর্ণ মাইলফলক



সচলায়তন প্রথম লাখের বাতি জেলেছিল মার্চ ২০০৯ এ। ইউনিক ভিজিটরের ভিত্তিতে পহেলা জুলাই ২০০৭ থেকে এক বছর নয় মাস লেগেছিল সচলায়তনে প্রথম এক লাখ ভিজিট পেতে।
এরপর আরো দেড় বছর পেরিয়েছে। সচলায়তনের পাঠকের সমাগমও বেড়েছে অনেক।  আপনাদের জন্য সুখবর হচ্ছে সচলায়তনে গত আগস্ট মাসেই মোট এক লক্ষ ভিজিট হয়েছে। যে পরিমান ভিজিট হতে সচলায়তনকে দেড় বছর অপেক্ষা করতে হয়েছিল সেই পরিমান ভিজিট এখন প্রতিমাসেই হচ্ছে।
আগস্ট ২০১০ এ সচলায়তনে এক লাখ ভিজিট (১০০,৬৩৬) এসেছে সাড়ে পাঁচ লাখ (৫৪২,৪৯১) পেইজ ভিউয়ের বিপরীতে। গড়ে প্রতি পাঠক সাড়ে পাঁচটি পোস্ট পড়ে থাকেন।
ভিজিট চিত্র: জানুয়ারী ২০১০ থেকে আগস্ট ২০১০
(আগের গ্রাফ চিত্রটি তৈরী হয়েছিল তখকার সার্ভারে অবস্থিত একটি সফটওয়্যার দিয়ে। এবারেরটা গুগল এনালাইটিক্স ব্যবহার করে। সুতরাং দুটো ভিজিট গ্রাফ পরস্পরের সাথে তুল্য নাও হতে পারে।)
এই সাফল্য অর্জনে সচলায়তনের সমস্ত লেখক, মন্তব্যকারী এবং নিরব পাঠককে শুভেচ্ছা জানাই। আপনাদের লেখা, মন্তব্য, সহযোগীতা এবং প্রেরণা না থাকলে সচলায়তনের এই অবস্থান অর্জন করা সম্ভব হত না। এজন্য সচলায়তনের তরফ থেকে প্রাণঢালা অভিনন্দন।
লক্ষণীয় যে, গত তিনমাসে অনেকগুলো ভালো এবং সাহসী পোস্ট এসেছে সচলায়তনে। আপনাদের কাছ থেকে আরো সাহসী লেখা এবং বুদ্ধিদীপ্ত মন্তব্য পাবার ব্যাপারে আমাদের প্রত্যাশা রইল।
সচল থাকুন, সচল রাখুন।
.
.
.
.

লাখের বাত্তি। © সুজন চৌধুরী
 
