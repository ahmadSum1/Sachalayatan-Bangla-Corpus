কোণারক



শেষ পর্যন্ত আরেকটা ভ্রমণব্লগ। একটা ফাঁকিবাজি ফটোব্লগের পরে পিপিদা এবং আর অনেককে দেয়া কথা রাখার জন্য নতুন চাকরির বহুত হেজিমনি সত্ত্বেও আজকে লিখতে বসে পড়তে হলো। আমার বেশিরভাগ ঘোরাফেরাই হয় হঠাৎ করে। আর ইন্টারেস্টিংলি কোন চাকরিতে ইস্তফা দেয়ার পরই কেনো যেনো ভ্রমণগুলো সম্ভব হয়। দুইহাজারসাতে গিয়েছিলাম উত্তরাখণ্ড  হিমালয়, মানে কেদার-বদ্রির দিকে ঘুরতে- আমার জীবনের প্রথম চাকরিতে দুম করে ইস্তফা দিয়ে। তারপরে দুইহাজার আটে একটা বেশ ভালো চাকরি করছিলাম, নামী একটা পাঁচতারা হাসপাতালের ততোধিক নামি একটা ডিপার্টমেন্টে, নয় মাস কাজ করার পরে ছুটি চাওয়া নিয়ে ঝামেলা হলো- ঝোঁকের মাথায় দিলাম সেই চাকরিটাও ছেড়ে- আর তারপরেই চলে গেলাম হিমাচল প্রদেশের দিকে। 
এইবার যে ঘোরাঘুরি করলাম, তা অবশ্য কোন চাকরিইস্তফাপরবর্তী ভ্রমণ নয়, তবে এবার ঘুরে এসে নতুন একটা কাজে যোগ দিলাম। আর এখন মাসখানেক যেতে না যেতেই দমবন্ধ ভাবটা আবার চলে আসছে মনে হয়। আর এইদিকে আমার কিছু বন্ধু ভূটান যাবার প্ল্যানপ্রোগ্রাম ফেঁদে ফেলেছে। কিন্তু খুব মুডি লক্ষ্মী আন্টিকে মনে হয়না অদূর ভবিষ্যতে বশ করা সম্ভব হবে। আর তার স্বামী বিষ্ণু ভদ্রলোকের কথা আর কি বলবো? আফটার অল 'হি' ওয়াজ নেভার অন মাই সাইড! তবে দুর্দান্ত ভাইয়ের এই পোস্টে লেখা তার সহকর্মীর মতো কোনদিন কিছু একটা হয়তো করে বসতেও পারি। ঢাকা থেকে কাঠমান্ডু? মোটরবাইক নিয়ে?? পথে বের হয়ে পড়লেই পাথেয়র যোগাড় হয়ে যাবে- এইরকম উজবুকের মতো স্বপ্ন দেখতে দোষ কি?  
যাই হোক- গত নভেম্বরের বাইশ তারিখে ঢাকা থেকে কলকাতা হয়ে পৌঁছই ভূবনেশ্বর- উড়িষ্যার রাজধানীতে। সেখানে একদিন ব্যপক 'হেজিমনি'র পরে এক সুন্দর সকালে কোণারকের দিকে রওনা দিই। উদ্দেশ্য, বিখ্যাত সুর্যমন্দির দর্শন। ভূবনেশ্বর থেকে চৌষট্টি কিমি দূরে, বঙ্গোপসাগরের তীরে কোণারক শহর।  
কোণারকের সূর্যমন্দিরের কথা হয়ত অনেকেই শুনেছেন। এখন ইউনেস্কো ওয়ার্লড হেরিটেজ সাইট হিসেবে সংরক্ষিত এই মন্দির তের শতকের প্রথমদিকে রাজা প্রথম নরসিংহদেব তৈরী করেন। প্রায় দশ হাজার লোকের পরিশ্রমে বারো বছর ধরে এই মন্দির তৈরী করা হয়েছিলো। উপমহাদেশে বৈদিক যুগের পরে সূর্য উপাসনার সেইরকম প্রচলন ছিলো না, আর সূর্যমন্দিরও খুব একটা নেই। অসাধারণ স্থাপত্যকলা আর অপূর্ব সব কারুকাজ- সব মিলিয়ে কোণারকের সূর্যমন্দিরটি অবশ্যই অন্যরকম স্বাতন্ত্রের দাবী রাখে।           
মন্দিরটি তৈরী করা হয়েছে সাতটি ঘোড়ায় টানা চব্বিশ চাকার একটা রথ হিসেবে কল্পনা করে- যেখানে সাতটি ঘোড়া সাত দিনের আর চব্বিশটি চাকা চব্বিশ ঘন্টার প্রতীক। আর পুরো মন্দিরের গা জুড়ে অসাধারণ সব পাথরের কাজ, বিশালাকৃতির মূর্তি থেকে শুরু করে একদম মিনিয়েচার পেইন্টিং এর সাইজের জিনিসপত্রও আছে। আর খোদাইকাজের বিষয়শ্রেনীগুলোও অনেক বৈচিত্রময় আর ইন্টারেস্টিং। দেবদেবীর প্রতিকৃতি থেকে শুরু করে সাধারণ মানুষের দৈনন্দিন জীবনযাপন, যুদ্ধদৃশ্য, পশুপাখি (ইনক্লুডিং একটা 'জিরাফ'!), পূজা, ফসলকাটা, বিয়েনাচগানের দৃশ্য, কিছু 'আহেম' দুষ্টুদুষ্টু ছবি, শেষকৃত্যানুষ্ঠানের দৃশ্য- সবমিলিয়ে বেশ অপার্থিব একটা  ব্যপার। 
১. ভেতরে যাবার আগে। প্রথমে সিংহদ্বার, তারপরে নাটমন্দির- আর সবশেষে মূল মন্দির।
 
২.

৩.

৪.

৫. সিংহদ্বার এর সামনে থেকে তোলা ছবি। মন্দিরের 'শিখর' নেই- ষোল শতকের প্রথমদিকে 'কালাপাহাড়' এর আক্রমনে মন্দিরটি বেশ ক্ষতিগ্রস্ত হয়। এর সূর্যমূর্তি পুরীর জগন্নাথ মন্দিরে সরিয়ে ফেলা হয়, আর এরপর থেকেই ধীরে ধীরে মন্দির আর শহর দুটোই পরিত্যাক্ত হয়ে পড়ে। মন্দিরের অনেকটা বালির নীচে ঢাকা পড়ে যায়। শিখরটা ছিলো একটা ম্যাগনেটাইট পাথরের (আকাশ থেকে পড়া পাথর ?উল্কা)। সেটা নাকি সেইদিকে সমুদ্রপথে চলাচলকারি নাবিকদের কম্পাসে 'হেজেমনি' করতো। পরে তাদের কে বা কাহারা তিতিবিরক্ত হয়ে এসে ভাঙ্গা শিখরের পাথরটা আরো ভেঙ্গে টুকরো টুকরো করে দিয়ে যায়। পরে উনিশ শতকের শেষের দিকে বৃটিশ আর্কিওলজিস্টরা এসে এখানে খোঁড়াখুড়ি শুরু করেন।
 
৬. সিংহদ্বার থেকে
 
৭. রথের একটা চাকা।
 
৮. সংস্কারকাজ এখনো চলছে

৯. আরেকটা চাকা। হুইল অফ টাইম??

১০. মূল মন্দির। ভেতরে পাথর ভরে আটকে দেয়া হয়েছে যাতে মন্দিরের ছাদটা ধ্বসে না পড়ে।

১১. রিস্টোরেশনের কাজ এখনো চলছে। এই থামটার পুরনো অংশ আর নতুন তৈরী করা অংশের মধ্যে তফাতটা খুব সহজেই বোঝা যাচ্ছে।

১২. আবার আরেকটা চাকা!

১৩. নাটমন্দিরের কলাম আর দেয়ালের কিছু অংশ

১৪. পাশ থেকে

১৫. সন্ধ্যায়

১৬.

১৭.

১৮. আবার সেই কালচক্র!

১৯.

যারা যেতে চান- তাদের জন্যঃ কলকাতা থেকে পুরী-ভূবনেশ্বর এক্সপ্রেস, বা চেন্নাইগামী কোন ট্রেইন ধরে চলে যেতে পারেন ভূবনেশ্বর। ভূবনেশ্বর থেকে বাসে কোণারক। আর ইচ্ছে করলে পূরীতে থেকে সেইখান থেকেও কোণারক যেতে পারেন- তবে আমার পূরী খুব একটা পছন্দ হয়নি। সকাল সাড়ে নয়টায় অর্ডার দিয়ে সাড়ে এগারোটার সময় ব্রেকফাস্ট পাওয়ার ব্যপারটা আমার কাছে ব্যপক হেজেমনি মনে হইছে। আর আমি ধরতক্তামারোপেরেক টাইপের ছবি তুললেও আপনারা অবশ্যই ভালো দেখে একখান লেন্সযুক্ত ক্যামেরা নিয়ে যাবেন। নাহলে আমার মত আফসুস করা ছাড়া উপায় থাকবে না। 
*** পূনশ্চঃ বোনাস হিসেবে ভূবনেশ্বরের রাজা রানী মন্দির, আর পুরীর সূর্যাস্ত। তবে যে যাই বলুক- আমার কাছে দিনাজপুরের কান্তজীর মন্দিরের দেখা কাজগুলোই এখন পর্যন্ত সেরা!
I.

II.

III.
 
IV.

V.



