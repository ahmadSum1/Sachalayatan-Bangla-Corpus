শুভ আবির্ভাব দিবস, কমরেড খেকশিয়াল... 



তাঁর সম্বন্ধে বলার মতো কিছু একটা নেই। একটা ওয়েব-ডেভেলপিং ফার্মে ওয়েব ডিজাইনিং করেন, এই সব ডিজাইনিং ফিজাইনিং কোডিং মোডিং আপিশ টাপিশ বিরক্ত লাগে তাঁর! ভাল লাগে খালি গান শুনতে, বই পড়তে, সিনেমা দেখতে আর ঘুরাঘুরি করতে। মাঝে মাঝে লেখালেখি করেন মনের আনন্দে, সেগুলি পাতে দেবার মত কিছু হয় নাকি তিনি আসলেই তা জানেন না। (আমরাও জানিনা, কারণ তার দুর্দান্ত সব কাইদান আর ভয়াবহরকমের অসাংবিধানিক সব ভূতের গল্প পড়ে ভয়ে চিন্তাশক্তি লোপ পায়।)  
তবু মাঝে মাঝে বিরক্তিটা সীমা ছাড়িয়ে যেতে চায়, যখন পাষন্ড মামা এসে হুদাহুদিই তাঁর পিঠে দমাদ্দম দুচারঘা বসিয়ে দ্যান, তখন সব ছেড়েছুড়ে বেরিয়ে পড়তে ইচ্ছে করে তাঁর। যখন পারেন না, প্রচন্ড ক্রোধে সব ছিঁড়েখুড়ে একাকার করে ফেলতে চান তিনি।  কিন্তু তিনি অনেকটা ঈশ্বরের মতোই বাইপোলার ডিজর্ডারে ভোগেন, তাঁর মুড বদলাতে বেশী সময় লাগে না।  তাই পরক্ষনেই আমাদের আশ্বস্ত করেন এই বলে 
অত ভাবতে নেই
অত ভেবো না হাঁদারাম
দেখো না আকাশে ভাসে বোদলেয়ার মেঘ
তারা কেউ ভাবে না কত হলো পেঁয়াজের দাম
আসলেই তো, এইসব ভেবেটেবে জীবনটাকে শুধুমুধু জটিল করে কি লাভ আছে? এইজন্যেই কি তাঁর কন্ঠে নিঃসৃত হয়েছিলো সেই অমিয়বানী 
বলি শুনো বসে করো যজ্ঞ মোর ধারে
সিদ্ধি সহকারে নমো পরমাত্মাটারে
কুলকুণ্ডলীরে বাঁধো পূর্ণ যোগ দিয়া
ভক্ত ভগবানে তখন যাবে গো মিশিয়া
যাই হোক, বেশি প্যাচাল না পেড়ে আসল কথায় আসি, আজকে আমাদের সবার প্রিয় (ওয়েল সবার প্রিয় কিনা জানিনা, তবে আমার প্রিয় ) ব্লগার, দ্য ঢাকা রামস্টাইনার্সঃ নর্থব্রুক হল রোড চাপ্টারএর আহবায়ক, ব্রুস ডিকিনসন অ্যাপ্রেশিয়েশান সোসাইটি, নবাবপুর রোড শাখা'র সভাপতি-   চিরগর্তবাসী খেকশিয়ালের আবির্ভাব দিবস। তাঁকে প্রাণঢালা শুভেচ্ছা!
শুভ জন্মদিন কমরেড!  
Don't try and blame HIM for your sins
For the sun has burned HIM black


