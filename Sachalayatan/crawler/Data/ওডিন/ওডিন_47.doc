মেটালঃ আ হেডব্যাঙ্গার'স জার্নি। 



http://www.metalhistory.com/metal01.html
এই ডকুমেন্টারিটা বানিয়েছেন স্যাম ডান নামে এক আন্থ্রপলজিস্ট, যিনি কিনা ব্যক্তিগত জীবনে আবার মেটাল মিউজিকের ভক্ত। মজার ব্যপার হল যে এইটা কিনতু কোন সাধারন মিউজিক ডকুমেন্টারি না, অনেকখানি একাডেমিক ইন্টারেস্টে নিয়েই বানানো। কেন লোকজন মেটাল শোনে, কেন অধিকাংশ মানুষ এটা পছন্দ করে না, এড়িয়ে চলে, বেশিরভাগ সময় একে মনে করে কুতসিত চিৎকার চেঁচামেচি… নিন্দা আর গালমন্দ তো আছেই, আর যারা এটাতে আগ্রহী তারা কেন একধরনের একগুঁয়ে জেদ নিয়ে এর পাশে দঁড়িয়ে থাকে, অনেকটা অন্ধ বিশ্বাসের মতন…    
আপনি মেটাল ফ্যান হোন বা নাই হোন- জিনিসটা আপনাদের ভাল লাগতে পারে, কারন কাজটা খুবই যত্ন করে করা হয়েছে, আর কিছু ইন্টারেস্টিং ব্যপারও এখানে বের হয়ে এসেছে। এক সমালোচকের কথামত
“Part social document, part celebration of a misunderstood art form, this documentary is the first of its kind: a chance for metal fans to speak out and a window into a culture that’s far more complex than it seems.”
সবশেষে আমার নিজের একটু কথা, ২০০৭ এর গ্রীষ্মে হিমালয়ের দিকে ঘুরতে গেসিলাম, এই কেদারনাথ, বদ্রিনাথ গংগোত্রী এইদিকে। মাসখানিক ঘোরাঘুরির পরে যখন ফেরত আসছি, ৪০ ঘন্টার ট্রেইন ভ্রমন সহ্য করতে না পেরে মাঝপথে নেমে পড়লাম আসানসোলে। সেইদিন বিকেলে শহরটা ঘুরে দেখছিলাম, কিছু লোকাল ছেলেদের সাথে আলাপও হল, চায়ের দোকানে বসে আড্ডাবাজি হল, বাংলাদেশ থেকে আসছি বলে হাল্কা খাতিরও পেলাম (একটা কারন অবশ্য হতে পারে যে কয়দিন আগে বিশ্বকাপে বাংলাদেশের কাছে ইনডিয়ার তুলোধুনো হওয়া  ) তবে একটু দূরত্ব রয়েই গেলো আমাদের মধ্যে। তবে সব কিছু বদলে গেল পরদিন, কারন- আমি পরেছিলাম একটা বিবর্ণ "আয়রন মেইডেন" এর টিশার্ট। আবার যখন ওদের সাথে দেখা “আরি দাদা- আপনি আসলেই মেইডেন শোনেন… সত্যি বলচেন তো..." “ভেইয়া…আপ মেইডেনভি শুনতে হে…”  তারপর শুরু হলে আবার আড্ডা, মানে সঙ্গীত বিষয়ক উচ্চমার্গীয় আলোচনা। স্লেয়ার, এক্সডাস থেকে শুরু করে আমন আমারথ- আর ওদের ফসিলয থেকে আমাদের ক্রিপ্টিক ফেইট আর আর্টসেল। 
কথা আর বাড়াবো না, তবে সেইদিন লাঞ্চ আর ডিনারের চিন্তা আর করতে হয় নাই। 
গতকাল থেকে মনটা একটু খারাপ ছিল, কারনটা হয়ত আপনারা অনেকেই জানেন, এটা লিখতে লিখতে সেই সময়টার কথা ভেবে মন আবার ভালো হয়ে গেল! শুধু একটা জিনিসই মনে হয় সেইদিন কয়েকটা অজানা অচেনা মানুষকে খুব কাছাকাছি নিয়ে এসেছিলো।   
কারা জানি বলেছিলো আয়রন মেইডেন স্বয়ং শয়তানের সংগীত… আর হেভি মেটাল নরকের উপচে পড়া পাপ। কি জানি। 

