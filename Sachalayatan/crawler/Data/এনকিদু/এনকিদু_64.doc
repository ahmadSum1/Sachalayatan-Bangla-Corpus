 বিবর্তনবাদীর পুরান



০.
বিবর্তনবাদ বলে আজকের পৃথিবীর সব জীব নাকি আদিম এককোষী জীবের বংশধর । আজ থেকে বহু লক্ষ বছর আগে সাগরের পানিতে প্রথম প্রান বিকাশ লাভ করে । তারপর বিবর্তনের ধারায় ক্রমাগত জন্ম নিতে থাকে বিস্ময়কর প্রানী । চলতে থাকে ততোধিক বিস্ময়কর পথে তাদের বিবর্তন । পৌরানিক কাহিনীর থেকে কোন অংশে তা কম না । আজকের পৃথিবীর সব প্রানী সেই এককোষী প্রানী থেকেই বিবর্তিত হয়ে এসেছে । প্রত্যেক প্রানীর জন্মের সময় বিবর্তনের এই ইতিহাসের পুনরাবৃত্তি ঘটে । ডিমের ভেতরেই হোক আর মাতৃগর্ভেই হোক, প্রত্যেক প্রানীর জীবন শুরু হয় এককোষী জীব হিসেবে । পানিতে । তারপর তার প্রজাতী বিবর্তনের যেই পথে ঘুরে আজকের রূপ পেয়েছে, সেও একই পথ পরিভ্রমন করে মাতৃ গর্ভে(স্তন্যপায়ী) অথবা ডিমের মধ্যে(পাখি বা সরীসৃপ) অথবা আরো বিশাল কোন জলাধারে(মাছ) । তারপর সে জন্ম নেয় ।
[বিবর্তনে অনাগ্রহীরা ১ বাদ দিয়ে ২ এ চলে যেতে পারেন]
১.
জীবনের শুরুটা হয়েছিল পানিতে । পৃথিবীর স্থলভাগে প্রথমে জীবনের ছোঁয়া লাগেনি । জলভাগ বলতে তখন ছিল এখনের সব মহাসাগরের চেয়েও বিশাল বড় এক জলাশয় । সেই বিশাল মহাসাগরে ছিল কিছু এককোষী জীব । এদের এক দল সূর্যের কাছ থেকে শক্তি আহরন ও নিজের দেহে সঞ্চয় করা শিখে নিল - এরা হল উদ্ভিদ । অপরদল শক্তির জন্য নির্ভরশীল হয়ে উঠল উদ্ভিদকূলের উপর - এরাই প্রানী । বিবর্তন চলতে থাকে এদেরক নিয়েই । এককোষী প্রানী আর উদ্ভিদেরা বংশ বিবর্তিত হয়ে সরল বহুকোষী জীবে পরিনত হয় । তারপর পানি ছেড়ে মাটিতে উঠে এল উদ্ভিদের একটি দল । প্রানীরা তখনো মাটিতে উঠে আসার মত বৈশিষ্ট্য অর্জন করেনি, তার প্রয়োজনও তারা বোধ করেনি । পর্যাপ্ত সূর্যালোক পেলেই উদ্ভিদের চলে, অন্য কিছু তাদের লাগেনা এবং এখানে হুমকি হয়ে দাঁড়ানর জন্য প্রানীর দল নেই । কাজেই উদ্ভিদের দল স্থলে বসবাস ও বংশবৃদ্ধি করতে থাকল নির্বিঘ্নে । আদিম উদ্ভিদদের বংশধরেরা ছড়িয়ে পড়তে থাকে স্থলভাগে এক অঞ্চল থেকে অপর অঞ্চলে । নতুন নতুন পরিবেশের সাথে খাপ খাইয়ে নিতে তাদের অভিযোজন ঘটে । বহু বছরের বিবর্তনের ফলে একসময় সমগ্র স্থল্ভাগ ঢেকে যায় বিচিত্র সব উদ্ভিদে ।
এদিকে জলভাগে প্রানীরাও বেশ বংশবৃদ্ধি করে চলেছে, চলছে তাদেরো বিবর্তন । মহাসাগরে তৈরী হয়েছে বিভিন্ন প্রজাতীর প্রানীকে নিয়ে এক খাদ্য চক্র । চক্রের সবচেয়ে দূর্বল প্রানীগুলি নির্ভর করে জলজ উদ্ভিদের উপর । এদের থেকে আরো একটু শক্তি শালী প্রানীগুলো এদেরকে শিকার করে । তাদেরকে আবার শিকার করে তাদের থেকেও শক্তিশালী আরেক দল । এরকম চলতে থাকে সবচেয়ে বড় সবচেয়ে শক্তিশালী প্রানীটি পর্যন্ত । খাদ্য চক্রের যত উপরে যাওয়া যায় ভীষণ দর্শন সব প্রানী র দেখা পাওয়া যায় । সারা দেহ শক্ত খোলসে ঢাকা বিকট দর্শন দানব একএকজন । খাদ্য চক্রের একদম নীচের দিকে রয়েছে খোলস বিহীন কিছু দূর্বল প্রানী । প্রায় সবারই এরা খাদ্য, সবারই এরা শিকার । খোলস বিহীন প্রানীগুলোর মধ্যে একটি প্রজাতির মাথা থেকে দেহের শেষ প্রান্ত পর্যন্ত লম্বালম্বি ভাবে বসানো ছিল স্নায়ুরজ্জু । এই স্নায়ুরজ্জুটাই তার দেহের উপর নিয়ন্ত্রন বজায় রাখে । বিচিত্র স্নায়ুতন্ত্রের সাহায্যেই অতি দ্রূত সাঁতরে এড়িয়ে যায় শিকারীর চোয়াল ।
বিবর্তনের নিয়ম বড়ই আজব । দূর্বলকে টিকতে দেয়না সে মোটেও আবার কাউকে সহজে নিশ্চিহ্ন হতেও দেয়না । একই সাথে দূর্বলের প্রতি সে খুবই নিষ্ঠুর আবার জীবনের যেকোন নমুনা, যেকোন জীব - সে যতই দূর্বল হোক, শেষ মুহুর্ত পর্যন্ত টিকে থাকার জন্য প্রয়োজনীয় গুনাবলী অর্জন করতে সাহায্য করে ক্রমাগত । সবচেয়ে শক্তিশালী জীবেরও থাকে ভীষণ দূর্বলতা । সবচেয়ে উন্নত সর্ববৃহৎ আর জটিল প্রানীও কুপোকাত হয় একেবারে অনুন্নত প্রানের সরলতম নমুনা - এককোষী জীবানুর হাতে । একক ভাবে কেউ সর্বশক্তিমান হতে পারেনা, আবার সবচেয়ে যে দূর্বল, উপযুক্ত পরিস্থিতিতে সেও পাকা শিকারী ।
স্নায়ুরজ্জুর অধিকারী প্রানীটিও প্রতিকূল পরিস্থিতিতে টিকে থাকার জন্য বিবর্তিত হল । স্নায়ুরজ্জুটির চারপাশে তৈরী হল তরুনাস্থি, সেই সাথে আরো কিছু তরুনাস্থি নিয়ে তৈরী হল তার কঙ্কাল । সেই সাথে স্নায়ুতন্ত্র এবং মস্তিষ্কের খানিকটা উন্নতি ঘটিয়ে সেই হল পৃথিবীর প্রথম মেরুদন্ডী প্রানী । শক্ত খোলসে ঢাকা শিকারীদের অনেকেরই ছিল শত জোড়া উপাঙ্গ । তাদের সাথে পেরে উঠতে সেও বিবর্তিত হয়ে দুই জোড়া উপাঙ্গ পেল । শিকার বা আত্নরক্ষায় তার উপাঙ্গ জোড়া এখনো খুব একটা কাজে না লাগলেও তার চলাফেরায় বিরাট পরিবর্তন এনে দিল । খুব অল্প সময়ের মধ্যেই উপাঙ্গ গুলোর আরো উন্নতী সাধন করে সেগুলোকে করে নিল জলের নীচে চলাফেরার কার্যকর অঙ্গে । চলাফেরায় পরিবর্তন আসতেই একটা বিষয় স্পষ্ট হয়ে উঠতে শুরু করেছিল । শক্ত খোলসে ঢাকা প্রানীগুলোর আত্নরক্ষা ও শিকারের কৌশল যতই উন্নত হোক, তাদের চলাফেরা খুবই বৈচিত্র্যহীন । খোলসে ঢাকা শত জোড়া উপাঙ্গে যতই জোড় থাকুক, সেই অঙ্গের সঞ্চালনের সীমিত । সেই তুলনায় খোলসবিহীন দেহের নমনীয় উপাঙ্গের সঞ্চালন রীতিমত সীমাহীন । ক্রমে তার তরুনাস্থি সর্বস্ব কঙ্কালে দৃঢ়তা আসল, পেল হাড়ের কঙ্কাল । সেই কঙ্কালকে কাজে লাগিয়ে চলাফেরার জন্য জেলীরমত নমনীয় দেহে তৈরী হল পেশী ।
ততদিনে খোলসে ঢাকা অমেরদন্ডী প্রানীদের একটি দল ডাঙ্গার উপর উঠে এসেছে । পানির নীচে ভারী খোলসে খুব একটা সমস্যা হয়না, কিন্তু পানির উপরে চলাফেরা করতে হলে চাই হালকা খোলস । বিবর্তিত হয়ে তারা খোলস হাল্কা করে নিল, সেই সাথে হারাল বেশ খানিকটা নিরাপত্তা । তবে তাতে খুব একটা সমস্যা হয়নি সেই সময় কারন তাদেরকে শিকার করার মত কেউ তখন মাটির উপর ছিল না । বরং তারাই মনের সুখে মাটির উপর উদ্ভিদকূলের উপর নির্ভরশীল হয়ে বসবাস ও বংশবৃদ্ধি করতে থাকে । এরাই ভূপৃষ্ঠের প্রথম কীট পতঙ্গ । আবার শুরু হয় জটিল এক খাদ্য চক্রের । আবারো শুরু হয় টিকে থাকার তুমুল প্রতিযোগীতা আর সেই প্রতিযোগীতায় টিকে থাকার জন্য হাড্ডাহাড্ডি লড়াই । বিবর্তনের জটিল প্রক্রিয়া আবার নিজেকে প্রকাশ করে শত বিস্ময়কর গঠন আর বৈশিষ্ট্যের প্রানীর মাধ্যমে ।
পানির নীচে খাদ্য চক্রে ততদিনে অনেক কিছুই বদলে গেছে । কয়েক লক্ষ বছর আগেই পানি থেকে উঠে আসা কীটের কোন বংশধর যদি কোন কারনে পানিতে ফিরে যায় তাহলে দেখতে পাবে তার দাদা পরদাদাদের আমলের সুদিন আর নেই । পানির নীচে শক্ত খোলস আর বহুজোড় বিশিষ্ট পায়ের অধিকারী প্রানীরা টিকে থাকার লড়াইয়ে ধীরে ধীরে হেরে যাচ্ছে মেরুদন্ডীদের কাছে । হ্যাঁ, মেরুদন্ডীদের কাছে, মেরুদন্ডীরা এখন অনেক প্রজাতি মিলে বড়সড় এক গোষ্ঠী । গত কয়েক লক্ষ বছরে মেরুদন্ডীদের মধ্যে থেকে বিবর্তন ক্রমাগত জন্ম দিয়ে গেছে উত্তরোত্তর সবলতর প্রানী । আর তাদের উপাঙ্গ গুলো হয়ে উঠেছে সবল এবং পানির নীচে সাঁতরে চলাফেরার বিশেষ উপযোগী । একসময় খাদ্য চক্রের নীচের স্তরে পড়ে থাকা খোলসহীন মেরুদন্ডীর বংশধরেরা আজ উঠে এসেছে খাদ্যচক্রের বেশ খানিকটা উপরে । এরাই মৎসকূল । আজ অমেরুদন্ডীদের শিকার তারা হয় কম, বরং ছোটখাট অমেরুদন্ডীদেরকে আজ তারা শিকার করে অনায়াসে । তাদের পরিপাকতন্ত্রের তীব্র রাসায়নিক পদার্থের প্রভাবে অমেরুদন্ডীর খোলস ক্ষয়ে হজম হয়ে যায় ভেতরের কোমল অংশ । পানির নীচে অমেরুদন্ডীরা ধীরে ধীরে প্রাধান্য হারাতে থাকে মাছেদের কাছে ।
একসময় মেরুদন্ডীরাও একজন দুইজন করে উঠে আসতে থাকে স্থলভাগে । প্রথম দিকে তারা আধাআধি ভাবে জলে-স্থলে দুই জগতেই চলাফেরা করত । স্থলে চলত শিকার, খাদ্যগ্রহন । আর প্রজনন থেকে শুরু করে জীবনের জন্য অপরিহার্য বাকি সব কাজ চলত পানিতে । এরাই ছিল পৃথিবীর প্রথম উভচর । স্থলে উঠে আসলেও, জলের সাথে তারা রয়ে গেল ঘনিষ্ঠ হয়ে । তবে উভচর জীবনের সাথে খাপ খাইয়ে নেয়ার জন্য অভিযোজন ঘটল অনেক । দেহের ভার বহন করার জন্য পানির নীচে সাঁতারে চলার উপযোগী উপাঙ্গ গুলো হয়ে গেল 'পা' । উভচরদের মধ্যে থেকেই জন্ম নিল মেরুদন্ডীদের আরও দুটি বিশেষ গোষ্ঠী । একদলের সারা দেহ আঁশে ঢাকা - এরা হল সরীসৃপ । বিবর্তন এদেরকে করে তুলেছে পুরোদস্তুর ডাঙ্গার জীব । ডাঙ্গার জীব হলেও তাদের জীবন শুরু হয় পানি থেকেই । পানির থেকে দূরে গিয়েও কিভাবে পানিতে জীবন শুরু করা সম্ভব ? সম্ভব যদি পানিকে নিজের সাথেই বহন করা যায় । নিজের দেহের ভেতর ডিম নামের আধারে করে বয়ে বেড়ায় তারা পানিকে । সেই পানিতে শুরু হয় পরবর্তী প্রজন্মের জীবন । সরীসৃপদের মধ্যে কেউ কেউ অবশ্য পানির সাথে সম্পর্ক একেবারে ছিন্ন করল না । রয়ে গেল পানির আশেপাশেই, কেউ কেউ আবার ফিরে গেল পানিতেই । সরীসৃপদের মধ্যে থেকেই পরে জন্ম নিল পক্ষীকূল - উড্ডয়নক্ষম মেরুদন্ডী প্রানী । আকাশে মুক্ত হয়ে উড়ার ক্ষমতা অর্জন করে ফেললেও তারা পানির সাথে সম্পর্ক ছিন্ন করলনা । পূর্বপুরুষ সরীসৃপদের মত তাদেরও জীবন শুরু হয় পানিতেই । পার্থক্য শুধু তাদের ডিম নামক আধারটি সাধারনত হয় ক্যালসিয়ামের শক্ত খোলসে ঢাকা ।
উভচরদের বংশধরদের মধ্যে আরেক গোষ্ঠী লোমশ দেহের অধিকারী । পূর্বের সব মেরুদন্ডী প্রানীদের থেকে এরা আলাদা । এরা উষ্ণ রক্তের জীব । নিজের জন্য প্রয়োজনীয় উত্তাপ তারা তৈরী করতে পারে নিজের দেহেই । সেই মূল্যবান উত্তাপটুকু ধরে রাখার জন্যই তাদের লোমশ দেহ । জীবন এদেরো শুরু হয় পানিতেই । সরীসৃপের মত এরা ডিম পাড়ে না । এরা জলাধার বয়ে বেড়ায় নিজের দেহের ভেতরেই । দেহের ভেতরেই জলাধারে ধীরে ধীরে বেড়ে উঠে এদের সন্তানেরা । জন্মের সময় তারা ডিম ফুটে বের হয়না, ভূমিষ্ট হয় । স্তন্যপায়ীদের মধ্যে জন্ম নিল অসংখ্য সব জীব । বিচিত্র তাদের বৈশিষ্ট্য । কেউ তৃনভোজী কেউ মাংসশাসী । কেউ বিশাল কেউ অতি ক্ষূদ্র । এদের কেউ কেউ বহু বছর পর আবারো ফিরে গেল পানিতে । কয়েকজন আবার স্তন্যপায়ীর উন্নত গঠন নিয়ে পানিতে ফিরে গিয়ে তৈরী করল জলচর জীবদের মধ্যে সবচেয়ে বড় বিস্ময় - তিমি'র বংশ । এরা বরফ যুগ পর্যন্ত টিকে রইল কোন রকমে । এর আগে তাদের পাত্তা পাওয়া যায়নি খুব একটা । কারন তার আগে অনেক বড় মাংসশাসী প্রানী, বিশালাকার সরীসৃপের দল পৃথিবীতে দাপড়ে বেড়াত । বরফ যুগে সেই সরিসৃপের দল নির্বংশ হয়ে যাওয়ার পর এরাই হয়ে উঠল পৃথিবীর খাদ্যচক্রের সবচেয়ে উপরের কয়েকটি স্তর ।
তৃনভোজী স্তন্যপায়ীদের আরেকদল গাছে গাছে কাটিয়েদিল বহু বছর । গাছের ডালে তাদের আজব জগৎ । সেখানে চলাফেরার উপযোগী করতে তাদের দুই জোড়া পা বদলে গেছে অনেকখানি । এরা হল বাঁদর । মাটিতে যতদিন ভয়ঙ্কর সব সরীসৃপ আর মাংসশাসী প্রানির দল চলাফেরা করত এরা ততদিন মাটিতে সুবিধা করতে পারেনি । বাধ্য হয়েই বড় বড় গাছের ডালে তারা জীবন কাটিয়ে দিয়েছে । এক সময় এদের একটি দল গাছের ডাল থেকে মাটিতে নেমে এল চিরদিনের জন্য । বহু বছর পর আবারো মাটিতে ফিরে আসার অনুভুতিটা কেমন ছিল আমরা আজ জানিনা । তাছাড়া ঘটনাটা কারো একার দ্বারা একদিনেও ঘটেনি । ঘটনার নায়ক নায়িকারা নিজেদের অজান্তেই ঘটিয়ে বসেছিল যুগান্তকারী একটি ঘটনা । বিবর্তনের পুরানে এই সম্ভবত সর্বশেষ বড় ঘটনা । সেই যে তারা নেমে এল গাছ থেকে, তারপর আর ফিরে যায়নি গাছের ডালে । পৃথিবীর ছোট্ট এক কোনায় ঘটেছিল এই ঘটনা । তার পর এক সময় তাদের বংশধরেরাই ছড়িয়ে পড়ল চারদিকে । অনেক ঘুরল পৃথিবীর প্রান্তর থেকে প্রান্তরে দল বেঁধে । ঘুরে ঘুরে অনেক মরল, মাঝে মাঝে তারাও মার দিল, আর যখন পারে বিপদ পাশ কাটিয়ে দূরে দিয়ে সরে পড়ল । এছাড়া উপায় ছিলনা, কারন তারা দাঁত-নখ-শিং বিহীন নিতান্ত দূর্বল এক প্রজাতী । অনেকটা সেই বহু লক্ষ বছর আগে সাগরজলে বসবাসরত সব মেরুদন্ডী প্রানীর অভিন্ন পূর্বপুরুষের মত । তখন সারাদিনে জনপ্রতি একটা করে ফল-মূল কিছু খুঁজে পেলে আর সারাদিনে দলের কেউ মারা না পড়লেই দিনটা খুব ভাল গেল বলে তারা ধরে নিত । খুব ধীরে ধীরে অবস্থা বদলাতে থাকে । এক সময় এরা শিখে ফেলে শ্বদন্ত ছাড়াও কিভাবে মরন কামড় দেয়া যায় এবং আরো অনেক কিছু । আরো অনেক বার মরার এবং মারার পর তারা বুঝতে শিখল, তারা পৃথিবীতে খাদ্য গ্রহন এবং প্রজনন ছাড়াও অন্য কিছু করার সময় ও সুযোগ পাচ্ছে । এই বোধ তাদের মধ্যে যখন আসল, তত দিনে গাছ থেকে নেমে আসা বাঁদরদের বংশধরদের অনেক কিছুই বদলে গেছে । সারা দেহ জুড়ে থাকা ঘন লোমের আবরন অনেকটাই পাতলা হয়ে এসেছে । হাত গুলো আগের থেকে দূর্বল হয়ে পড়েছে, কিন্তু হয়ে উঠেছে অনেক সূক্ষ্ম কাজের উপযোগী । পা দুটি হয়ে উঠেছে বিশেষ ভাবে বলিষ্ঠ । আর সবচেয়ে বড় কথা, তাদের মেরুদন্ড হয়ে গেছে একেবারে ঋজু । খাদ্য গ্রহন আর প্রজননের চিন্তার বাইরে চিন্তা করতে শিখে ফেলেছে তারা - এই বোধ আসার পর প্রথম তারা তাদের ঋজু দেহ টানটান করে দাঁড়িয়ে চারপাশে তাকিয়ে দেখল । তাদের কাছে মনে হল পৃথিবীটা পৃথিবীটা সুন্দর । সেদিন থেকে পৃথিবী সুন্দর হল, এর আগে কেউ পৃথিবীকে সুন্দর বা অসুন্দর কিছুই বলেনি । বাঁদরের বংশধরেরা বদলে দিল পুরা পৃথিবীর রূপ ।
২.
দুইপাওয়ালা ঋজু দেহের একটি জীব এখনও ঘুরে বেড়াচ্ছে সাগরের পাড়ে । লক্ষবছর আগে পৃথিবীর রূপ বদলে দিয়েছিল যারা তাদেরই এক বংশধর । আর্ধেক চাঁদের আলোতেও সৈকতে তাকে স্পষ্ট দেখা যাচ্ছে । আগেও অসংখ্য বার সে অনেক ঝামেলা করে সাগরের পাড়ে এসেছে । প্রতিবারের মত এবারো সীমিত সময়ের জন্য । আরো একবার সূর্যোদয় দেখার পর তাকে ফিরে যেতে হবে যেখানে তার বসবাস, শিকার, খাদ্যগ্রহন আর প্রজননের সহ সব কাজ হয় । সাগরতীর থেকে সেই জায়গা অনেক দূরে । বহু বছর আগের জলজ পূর্বপুরুষদের সাথে তার আজ বিশাল পার্থক্য । জীবন ধারনের জন্য প্রয়োজনীয় কোন কিছুর জন্যই সে সাগরের উপর সরাসরি নির্ভরশীল না । তবুও বার বার সাগরের কাছে চলে আসে আজব একটা অনুভূতির টানে । সুখ-দুঃখের শ্রেনীবিভাগের অনেক ঊর্ধ্বে সেই অনুভূতী ।
এই মুহূর্তে সে জোয়ারের পানি এগিয়ে আসা দেখছে মন্ত্রমূগ্ধ হয়ে । একটার পর একটা ঢেউ এগিয়ে এসে প্রতিবার শুকনো বালিয়াড়ি থেকে আরো একটু বেশি অংশ ভিজিয়ে দিয়ে যেতে থাকে । প্রতিবার ফিরে যাওয়ার সময় রেখে যায় কিছু একান্তই সামূদ্রিক জিনিস । কিছু ঝিনুকের খোলস, কয়েকটা জলজ উদ্ভিদ আর ভাল করে খুঁজলে পাওয়া যায় বেশ কিছু জীবন্ত সামূদ্রিক প্রানী । এই একটি দৃশ্য সে দীর্ঘক্ষন ধরে দেখতে পারবে কোন একঘেয়েমী বোধকরা ছাড়াই । প্রতিটি ঢেউ ভিন্ন, প্রতিটি ঢেইউয়ের সাথে ভেসে আসে নতুন কিছু জিনিস, বালির উপর প্রতিটি ঢেউয়ের রেখে যাওয়া দাগগুলোও একে অপরের থেকে ভিন্ন । লক্ষ লক্ষ বছর আগে তার পূর্বপুরুষ আদিম উভচরেরা এই রকম ঢেউয়ের উপর ভর করেই এগিয়ে আসত ডাঙ্গার দিকে । এই জন্যই কি তার এই দৃশ্য এত ভাল লাগে ? দুইপাওয়ালা জীবটা বুঝতে চেষ্টা করে কিন্তু বুঝে না । তার বুঝতে পারার কথাও না ।
মাত্র হাজার খানেক প্রজন্ম আগেও এর পূর্বপুরুষেরা বুঝতে পারত প্রকৃতির অনেক কিছু । খাদ্য গ্রহন আর প্রজনন ছাড়াও অন্যান্য বিষয় নিয়ে চিন্তা করার মত গুনাবলীর বিকাশ ঘটেছিল তাদের মাঝে । কিন্তু গত কয়েক প্রজন্ম থেকেই তারা খুব বিপন্ন বোধ করতে শুরু করেছে, সব চিন্তা ভাবনা তাই কেন্দ্রীভূত করেছে খাদ্য গ্রহন এবং প্রজননের দিকে । আজ এদের অবস্থা হয়েছে অনেকটা সমাজবদ্ধ কীটের মত । খায় দায় বংশবিস্তার করে, জীবনে আর কিছু নাই । সূর্য উঠলেই তারা নেমে পড়ে খাদ্য আর প্রজননের চিন্তায় । এর চাইতে বেশি কিছু তারা জানে না । এদের ধারে কাছে বুদ্ধিমত্তার অপর কোন জীবের আবির্ভাব না হওয়া পর্যন্ত এদের অবনতীর এই ধারা চলতেই থাকবে । কারন প্রতিযোগীতার সঙ্কটে বিবর্তন স্থবির হয়ে পড়ে । আর প্রতিযোগীতা শূন্য পরিবেশে তা উল্টোদিকে যেতে থাকে । যেমন হয়েছে এই দুইপাওয়ালা জীব গুলোর ক্ষেত্রে ।
বিবর্তন কোন বৈশিষ্ট্য সহজে নিশ্চিহ্ন হতে দেয় না । মাঝে মাঝেই উপযুক্ত পরিবেশে সেই সুপ্ত বৈশিষ্ট্য গুলো তাদের অস্তিত্ব জানান দেয় । বিবর্তনের ধারায় এর ভেতরে সুপ্ত হয়ে যাওয়া অনুভূতী গুলো সমূদ্রের কাছে আসলেই জেগে উঠতে থাকে । আবার দূরে চলে গেলেই সেগুলো লুকিয়ে যায় অবচেতন মনের অনেক গভীরে । যথেষ্টবার সমূদ্রের কাছে আসলে এই জীবটির ভেতরে সুপ্ত গুনগুলো প্রকট হয়ে উঠবে । বিশাল জলাশয়ের কাছে আসলে জীবনের যেকোন নমুনা, তা সে যত ক্ষূদ্রই হোক, উদ্বেলিত হবেই । বহু প্রজন্ম ধরে তার পূর্বের জীবনের সমস্ত অভিযানের ইতিহাস তার মজ্জাগত । তার মধ্যেই রয়েছে তার পূর্বপুরুষেরা, তারই পূর্বের সব জীবন । সময় হলে তার পূর্ব জীবনের অভিজ্ঞতাই তাকে চিনিয়ে দেবে কোনটা কি । এসবই তার মজ্জাগত । তবে আপাতত এই ব্যপারে কারোই কিছু করার নেই । আমরা শুধু আশাই করতে পারি সে যেন আবারো ফিরে আসে সাগরের পাড়ে, আজব এই অনুভূতির টানে ।

