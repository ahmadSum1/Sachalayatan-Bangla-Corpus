ওরে কত টাকায় খায় রে !



কত টাকা খায়রে !
মনে করি একটি কাগুজে টাকার (নোটের) পুরুত্ব ০.২৫ মিমি (মিলিমিটার) । আসলে অবশ্য আরো একটু বেশি, আমরা কমিয়েই ধরলাম ।
আরো মনে করি আমাদের আছে ১,৩৮০ কোটি টাকা । মানে অঙ্কে লিখলে ১,৩৮০,০০,০০,০০০ টাকা । বৈজ্ঞানিক পদ্ধতিতে লিখতে পারি ১.৩৮ X ১০১০ টাকা ।
যদি ১০০ টাকার নোটে এই পরিমান টাকার একটা স্তম্ভ বানান যেতে পারে যার উচ্চতা হবে ৩৪.৫ কিমি.(কিলোমিটার) । আর ৫০০ টাকার নোট নিলে হত ৬.৯ কিমি. উচ্চতা ।
মনে করা যাক আমরা এই টাকা বিলিয়ে দিব বাংলাদেশের গরীব দুঃখী মানুষের মাঝে । ঠিক করলাম আমরা প্রত্যেককে একটা করে ৫০০ টাকার নোট দিব, তাহলে ২ কোটি ৭৬ লক্ষ লোককে দেয়া যাবে । টেনিস খেলোয়াড় বা ক্রিকেট খেলোয়াড়েরা অনুশীলনের জন্য একধরনের যন্ত্র ব্যবহার করে যা দিয়ে প্রতিপক্ষের বল নিক্ষেপের ব্যাপারটা নকল করা যায় । সেই যন্ত্র নিক্ষিপ্ত বলের সামনে দাঁড়িয়ে ব্যাটিং চর্চা করে ক্রিকেট খেলোয়াড় । যদি ধরে নিই আমাদের কাছেও একটা বিশেষ যন্ত্র আছে যা দিয়ে সেকেন্ডে একটা করে ৫০০ টাকার নোট নিক্ষেপ করা যায়, যা কিনা সেই ২কোটি ৭৬ লক্ষ লোকে লাইন ধরে একজন একজন করে 'ক্যাচ' ধরবে, তাহলেও আমাদের প্রায় ৩২০ দিন লাগবে সব গুলো নোট বের করতে ।
আমরা ৫০০ টাকার বদলে ১০০ টাকায় চিন্তা করতে পারি, তাহলে অনেক বেশি লোকের মাঝে বিতরণ করা যাবে । মোট ১৩ কোটি ৮০ লক্ষ জন । তবে সেক্ষেত্রে ঐ বিশেষ যন্ত্রটা ব্যাবহার করতে হবে টানা ৪ বছর ৪ মাস ১৩ দিন ৭ মিনিট ৩০ সেকেন্ড ।
আরেকটা দিক চিন্তা করা যাক । ১০০টাকার নোট গুলো যদি আমরা একটার পাশে একটা লম্বালম্বি দিকে বসিয়ে যাই তাহলে প্রায় ২০,০০০ কিমি. দূরত্ব অতিক্রম করে ফেলব ।
টাকা নিয়ে চারপাশে ছড়া ছড়ি অনেক করলাম, এবার টাকা সংরক্ষণের দিকটা দেখা যাক । মনে করি আমরা ১০০ টাকার নোটে এই ১,৩৮০ কোটি টাকা রাখব একটা ব্যাংকের ভল্টে । সেই ভল্টের দৈর্ঘ্য প্রস্থ্য উচ্চতা হতে হবে যথাক্রমে ৩৩' ১৫' ২৩' । এটা একটা প্রমান সাইজের দুইতলা বাড়ির থেকেও একটু বেশি ।
এই পর্যন্ত যেই হিসাব গুলো দিলাম তা করেছে আমার পাশের ঘরের মিথুন । পরীক্ষার পড়া বাদ দিয়ে দেশচিন্তা হচ্ছে ।
শেষকরি একটা প্রশ্ন দিয়ে,
এত টাকা দিয়ে কি করবে ??
 
