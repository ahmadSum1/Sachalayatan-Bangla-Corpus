ইংরেজ নৌবহর



১৯৯৮ সালের ঘটনা । আয়ারল্যান্ডের কেরী উপকূলের কাছাকাছি অঞ্চল দিয়ে ভেসে যাচ্ছে ইংরেজ নৌবাহীনির একটি জাহাজ । ইংরেজ জাহাজের রেডিওতে একটা সংকেত পান সিগনালম্যান । আইরিশ নৌবাহীনির একজন সদস্য যোগাযোগের চেষ্টা করছে । তিনি সাড়া দিলেন নির্দিষ্ট সাং কেতিক ভাষায় । নিজেদের পরিচয় অদল বদলের পর কথা শুরু হল ।
আইরিশ : আপনাদের গতিপথ আমরা কিছুক্ষন ধরে পর্যবেক্ষন করছি । এই গতি পথে আমাদের সাথে সংঘর্ষ অনিবার্য । গতিপথ ১৫ ডিগ্রী উত্তরে ঘুরিয়ে নিতে অনুরোধ করছি । ওভার ।।
খবরটি জাহাজের ক্যাপ্টনেকে জানন হলে তিনি সিদ্ধান্ত নেন গতিপথ ঘুরাবেন না । সেই মোতাবেক সিগনালম্যানকে নির্দেশ দেয়া হল আইরিশকে জবাব দেয়ার ।
ইংরেজ : অনুরোধ রাখা সম্ভব নয় । সংঘর্ষ এড়াতে আপনাদের গতিপথ ১৫ ডিগ্রী দক্ষিনে ঘুরিয়ে নেয়ার প্রস্তাব করছি । ওভার ।।
এক সেকেন্ড বিরতির পরই ...
আইরিশ : negative । আবারো বলছি, আপনাদের গতিপথ ১৫ ডিগ্রী উত্তরে ঘুরিয়ে নিন । ওভার ।।
এই খবর কানে গেলে ইংরেজ জাহাজের ক্যাপ্টেন বেশ বিরক্ত হন । তিনি নিজেই রেডিওতে এসে নির্দেশ দিলেন এবার ।
ইংরেজ : আমি একটি ইংরেজ নৌবাহীনি জাহাজের ক্যাপ্টেন বলছি । আপনাদেরকে নির্দেশ দিচ্ছি আপনাদের গতিপথ ১৫ ডিগ্রী দক্ষিনে ঘুরিয়ে নিতে । ওভার ।।
আবারো মাত্র এক সেকেন্ড বিরতি দিয়েই ...
আইরিশ : আমাদের জবাব আবারো না-বোধক । সংঘর্ষ এড়ানোর জন্য আপনাদের গতিপথ ১৫ ডিগ্রী উত্তরে ঘুরান । ওভার ।।
ইংরেজ জাহাজের ক্যাপ্টেন এবার রেগে উঠেছেন ভাল মত ।
ইংরেজ : আমি রাজকীয় ইংরেজ নৌবাহীনির দ্বীতিয় বৃহত্তম জাহাজ, এয়ার ক্রাফট ক্যারিয়ার (যুদ্ধ বিমান বহন কারী জাহাজ) ব্রিটানিয়ার ক্যাপ্টেন বলছি । এই মূহুর্তে আমি আরো দুইটি ডেস্ট্রয়ার ও আরো কিছু সাহায্যকারী নৌযান সম্বলিত একটি নৌবহর নিয়ে এগোচ্ছি । এই মূহুর্তেই আপনাদের গতিপথ ১৫ ডিগ্রী দক্ষিনে না ঘুরান হলে আমার জাহাজ এবং নৌবহরের নিরাপত্তার জন্য প্রয়োজনীয় পদক্ষেপ নিতে বাধ্য হব । ওভার ।।
কিছুক্ষন চুপ থাকে আইরিশ । মনে হয় ধমকে বেচারা আইরিশ সিগনালম্যানের কলিজার পানি সরে গেছে - ভাবে ক্যাপ্টেন । কিন্তু না । মাত্র তিন সেকেন্ড পরেই জবাব আসে ...
আইরিশ : আমি কেরী উপকূলবর্তী বাতিঘর থেকে বলছি । ওভার ।।

