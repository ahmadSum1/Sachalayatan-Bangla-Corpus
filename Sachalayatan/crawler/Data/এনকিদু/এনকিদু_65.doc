নির্দোষের স্বপ্নদোষ



এটা সত্যি ঘটনা, কেউ কৌতুক মনে করে হাসবেন না দয়া করে । 
আমার এক বন্ধু মাধ্যমিক পরীক্ষার পর তার বাবা মায়ের কথামত তাবলীগে গেল তিন দিনের জন্য । সাথে ছিল পরিচিত আরো একজন । তাবলীগে গিয়ে প্রথমে ধাক্কা খেল খাওয়া দাওয়া নিয়ে । এরকম খাওয়া দাওয়ায় ছেলেটা অভ্যস্ত ছিল না । মানুষ পরিস্থিতির সাথে মানিয়ে নিতে পারে, সেও মানিয়ে নিল ।
এরপর যেটা নিয়ে সমস্যা হল, তা হল ঘুমানর ব্যবস্থা নিয়ে । এরকম ঢালাও বিছানায় মেঝেতে ঘুমানোর অভ্যাস নাকি তার ছিল না । তবে অন্য বন্ধুটির এধরনের অভ্যাস ছিল । সে ছোট থেকেই বয়স্কাউট দলের সদস্য । অনেক বার ক্যাম্পিং এর অভিজ্ঞতা আছে তার । ক্যাম্পিং এ গেলে তাঁবুর মধ্যে মাটিতে ঘুমাতে হয়, আর এখানেতো মসজিদের ভেতরে পাকা মেঝে । যাই হোক, "বন্ধু যখন পারছে তখন আমিও পারব" মনে করে প্রথম জনও মানিয়ে নেয়ার চেষ্টা করল ।
ভালই গেল তাদের প্রথম দিনটা । অনেক নতুন জিনিস দেখে এবং শিখে কেটে গেল । পরের দিন সকালে ঘুম থেকে উঠে গোসলখানার সামনে লাইন দিয়ে দাঁড়িয়েছে দুই বন্ধু । গোসলখানায় প্রায় সব বয়ষ্ক তাবলীগি লোকজনেই গোসল করছেন । এই ভোর বেলায় কেমনে গোসল করে, ঠান্ডা লাগে না নাকি - এই জাতীয় আলোচনা করছিল দুই বন্ধু লাইনে দাঁড়িয়ে । তাদের কাছা কাছি কোথাও বড় হুজুর ছিলেন । তাদের আলোচনার কিছু অংশ তার কানেও গেল ।
তিনি এসে খুব হাল্কা ধমক দিয়ে বললেন যে, এনাদের গোসল ফরয হয়েছে । তাই কষ্ট স্বীকার করেও সাত সকালে গোসল করছেন, এরপর নামাজে দাঁড়াবেন । এই কথা শুনে দুই বন্ধু ফ্যাল-ফ্যাল করে চেয়ে রইল । হুজুরের কথার গুরুত্বপূর্ন অংশটাই তাদের বোধগম্য হয়নি । দুজনের ফ্যাল-ফ্যাল দৃষ্টি দেখে হুজুর কিছু একটা বুঝে নিলেন । বললেন, "তোমাদের গোসল ফরয হয়নি মনে হচ্ছে । গোসল কেন ফরয হয় জান ?" দুজনের কেউই তখন জানত না । না বোধক উত্তর পেয়ে হুজুর বললেন, "হুমমম... তোমরা এখনো মাসুম(নির্দোষ) আছ । আজকে অবশ্য তালিমের সময় এই ব্যাপারে আলোচনা করা হবে । তখন জেনে যাবে ।"
তালিম হয় সন্ধ্যায় । সেদিন সন্ধ্যায় তালিমে যথারীতি টুকটাক দোয়া দূরুদের পর হুজুর শুরু করলেন আসল জিনিস । বন্ধুর কাছ থেকে হুজুরের বক্তব্য একদম হুবহু মনে নেই । যতটুকু মনে করতে পারি তার সারমর্মটা লিখছি ।
প্রথমে ইসলামী পদ্ধতিতে পরিচ্ছন্ন হবার নিয়ম কানুন নিয়ে কিছু কথা হল । কিভাবে ওজু, গোসল ইত্যাদি করতে হয় । কিভাবে নিয়ত করতে হয় ইত্যাদি ইত্যাদি । এরপর শুরু হল কিভাবে গোসল ফরয হয় পড়ে । ...
" আমরা যখন ঘুমাই তখন আমাদের শরীর বা মনের উপর আমাদের নিয়ন্ত্রন থাকে না । নফসের(কুপ্রবৃত্তি) পক্ষে তখন আমাদের নিয়ন্ত্রন নিয়ে নেয়া সহজ হয়ে পড়ে । ঘুমের মধ্যে হয়তো খুব সুন্দর একটা মেয়ে আসে (এই বাক্যটা হুজুর সত্যিই বলেছিলেন)। আমাদের কাছা কাছি আসে, অনেক ঘনিষ্ট হয় । তার স্পর্শে শরীর নিজের নিয়ন্ত্রনে থাকে না । ইত্যাদি ইত্যাদি ... "
... এইভাবে গোসল ফরয হয় । এগুলো সবই কুপ্রবৃত্তির কারনে ঘটে । কুপ্রবৃত্তিকে দমন করতে হবে । কুপ্রবৃত্তিকে দমন করে ইহকালের জীবন পার করে দিতে পারলে পরকালে অনন্তকালের জন্য পাওয়া যাবে তাদের(স্বপ্নে দেখা সুন্দর সেই মেয়েরা) সঙ্গ । ইত্যাদি ইত্যাদি ...
এই ছিল মোটামুটি সেদিনের তালিমে । আমার মাসুম বন্ধু স্বপ্নের রগরগে বর্ননাটা খুব মনযোগ দিয়ে শুনেছিল । সেই সকাল থেকে কৌতূহলী হয়ে বসে আছে এই রহস্য জানার জন্য, এই জিনিস তো আর এক কান দিয়ে ঢুকিয়ে আরেক কান দিয়ে বের করে দেয়া যায় না ।
সেদিন রাতে, যা তার এতদিন হয়নি তাই হল । হুজুরের তালিমের সেই সুন্দর মেয়ে স্বপ্নে এসে হাজির হয়ে আমার কৌতূহলী মাসুম বন্ধুর মাসুমিয়াত ঘুচিয়ে দিল 

