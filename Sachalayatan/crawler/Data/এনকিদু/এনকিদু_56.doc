ষোলই ডিসেম্বর সচলাড্ডার কয়েকটি মূহুর্ত



ষোলই ডিসেম্বর সচলাড্ডা - নজরুল ভাই
ঘরে ঢুকা মাত্রই আমাদের সামনে পড়লেন নজরুল ভাই । মারাত্নক সাজ পোষাকে ছিলেন সেদিন নায়ক প্রবর । পাশে রায়হান কে দেখা যাচ্ছে ।
ষোলই ডিসেম্বর সচলাড্ডা - শুরুর দিকে
শুরুর দিকে আড্ডা চলছিল এই ডাইনিং টেবিলটা ঘিরে । কিছুক্ষণ আগেও তানবীরা আপু এই আড্ডায় ছিলেন । আড্ডাবাজেরা আড্ডা দিচ্ছেন, ভদ্রলোক রেনেট ভাই একটু তফাতে রয়েছেন ।
ষোলোই ডিসেম্বর সচলাড্ডা - স্পর্শ
অনেকদিন পর তারেকের সাথে দেখা, কিছুক্ষণ সুখ দুঃখের আলাপ হল । এদিকে স্পর্শ ভেতরের দিকের একটা ঘরে গিয়ে ঢুকেছে । সেখানে একটা বিশাল বিছানা ছিল । স্পর্শ বিছানার দৈর্ঘ প্রস্থ মাপা শুরু করে দিল । আমি একটু পর খুঁজতে গিয়ে দেখি সে এই সব (ভদ্রলোকীয়) কাজ করছে । টেনে বের করে নিয়ে আসলাম ঘরের বাইরে । তারপর মন ভুলানর জন্য সুন্দর পেইন্টিং এর সাথে পোজ মারা ছবি তুলে দিলাম ।
ষোলই ডিসেম্বর সচলাড্ডা - লীলেন
লীলেন ভাইয়ের কোলে নিধি । বাচ্চারা ফেরেস্তা চেনে । ফেরেস্তা লীলেন ভাই সেদিন ভালই খেল দেখালেন । হেন কোন দুষ্টুমি নাই করেন নাই । মানে লোকের সামনে যেসব দুষ্টামি করা যায় সেগুলো আর কি ।  আমরা আরো লক্ষ্য করলাম লাল জামা হল লীলেন ভাইয়ের ইউনিফর্ম । এটা সম্ভবত আমাদের দেশে ফেরেস্তাদের পোষাক, পাশ্চাত্যে 'এঞ্জেল' রা যেরকম সাদা আলখেল্লা পড়ে সেরকম আর কি ।
ষোলই ডিসেম্বর সচলাড্ডা - রণদা
রণদীপম বসু । ইনি আমাকে হতাশ করেছেন । আমার ধারনা ছিল ইয়োগা ম্যান হয়ত বাস্তবে আর্নল্ড শোয়ার্জনেগারের মত বিশাল ব্যায়ামবীর হবেন, তিনবেলা বিশুদ্ধ প্রাকৃতিক খাদ্য তথা ফলমূল খাবেন, বিড়ি সিগারেট যার দুই চোখের বিশ । ইয়োগার ব্লগে আমাদেরকে তিনি তামাক ত্যাগ করার উপদেশ দিয়েছিলেন । কিন্তু কার্যত দেখা গেল তিনি ভুশ ভুশ করে সিগারেট টানেন । ব্যাকগ্রাউন্ডে দেখতে পাচ্ছি নুপুর ভাবি, কোলে নিধি ।
ষোলই ডিসেম্বর সচলাড্ডা - চকলেট
আমাদের জন্য উপহার মুমু আপুর চকলেট । যারা আসেন নাই তার এই জিনিস হারিয়েছেন । এই চকলেট বিশেষ চকলেট, যে খেয়েছে সেই বুঝেছে । যে একবার খেয়েছে আবারো খেতে চেয়েছে । রায়হান এই চকলেট বিশ কেজি খেয়ে  গলা শুকিয়ে চোখ লাল করে ফেলেছিল । পরে পানি খেয়ে গলা ভিজায় ।
ষোলই ডিসেম্বর সচলাড্ডা - আপডেট
সচলাড্ডার লাইভ ব্লগে আপডেট হচ্ছে । অতন্দ্র প্রহরী আর শিক্ষানবীসকে দেখা যাচ্ছে এই মূহুর্তে ব্লগ আপডেট করতে ।
ষোলই ডিসেম্বর সচলাড্ডা - ভদ্রলোক ছবি
ভাবলাম আড্ডা যখন চরমে সেই সময়ের একটা ছবি তুলি । যেই সোফায় লীলেন ভাই, রনদা, সবুজ বাঘ প্রমুখেরা বসেছিলেন তার পেছনে দাঁড়িয়ে একটা স্ন্যাপ নেয়ার চেষ্টা করছিলাম । এর মধ্যে লীলেন ভাই উঠে দাঁড়িয়ে ছবিটাকে ভদ্রলোক ছবি বানিয়ে দিলেন । লোকটা বেশ এনার্জেটিক, প্রায় সবসময় লাফালাফির উপর থাকে । এও কি গোপনে ইয়োগা চর্চা করেন নাকি - রণদা কি মনে হয় ?
ষোলই ডিসেম্বর সচলাড্ডা - আড্ডার মাঝে
অনেকেই এসে পড়েছেন, আড্ডাও জমে উঠেছে । মুজিব ভাই একটু আগেই কয়েকটি লালনের গান গাইলেন, খুব চমৎকার । এক পর্যায়ে রণদা নাচ জুড়ে দিয়েছিলেন । যাই হোক এখন মুমু আপুকে গান গাওয়ানর জন্য জোরাজুরি চলছে । স্পর্শ কোথাও বেল পাচ্ছিল না, তখন পান্থ ভাই মুমু আপুকে যেসব বই উপহার দিয়েছিলেন সেখান থেকে একটা বই নিয়ে পড়ার ভান করেছিল । তাতেও মনে হয় সুবিধা করতে পারেনি, এখন দেখা যাচ্ছে মুমু আপুর পাশে গিয়ে বসে আছেন ।
একটু পর কথা কথায় সুমি আপা বললেন মুমু আপুর প্রোফাইলের ছবির সাথে নাকি চেহারার অনেক মিল । তিনি সম্ভবত মুমু আপুর পুরাতন ছবিটির কথা বলেছিলেন, যেখানে শুধু দুই চোখ আর কপালে টিপ দেখা যেত । যাই হোক মুমু আপুর প্রোফাইল ছবি বর্তমানে একটা ফুল । তো মুমু আপু এই কথা শুনে কিছুক্ষণ চিন্তা ভাবনা করে কোন কূল-কিনারা করতে না পেরে বললেন, " আমার প্রোফাইলে তো ছবিটা একটা ফুল " । এই পাশ থেকে স্পর্শ এই চামে বলেদিল " আপনি ফুলের মতই সুন্দর " - বা এই টাইপের কি জানি । আমি ভাবলাম এইবার রেনেট ভাই স্পর্শরে খুন করবে । কপাল ভাল রেনেট ভাই খেয়াল করেনাই, তিনি তখন সুমি আপুর ছেলে আরভিনের সাথে ব্যাস্ত । নাহলে নাটুকে বাড়িতে একটা নাটকীয় কান্ড হয়ে যেত ।
ষোলই ডিসেম্বর সচলাড্ডা - আরভিন
এই ছবিটি আরভিনের তোলা । আরভিন এবং অন্যান পিচ্চিরা সচলাড্ডায় অনেক সচলের চাইতেও বেশি সচল ভূমিকা পালন করেছিল । তানবীরা আপুর আনা কেকটা অনেক্ষণ টেবিলের উপর স্থির পড়েছিল । আরভিন গিয়ে সেই কেক ধরে ঝাঁকাঝাঁকি করে কেকটাকেও সচল করেদিল ।
ষোলই ডিসেম্বর সচলাড্ডা - আনিস ভাইয়ের গান
মুমু আপু নাকি এক প্যারার বেশি গান গাইবেন না । এক প্যারা এক প্যারা করে দুই খানা আস্ত গান গেয়ে ফেললেন । তারপর গান ধরলেন আনিস ভাই । প্রথম গানটা লীলেন ভাইয়ের খুব একটা পছন্দ হয়নি মনে হয় । দূরে দেখা যাচ্ছে গানের দিকে মনযোগ বাদ দিয়ে হাত পা নেড়ে কি জানি করছেন - এই কারনেই তিনি ব্লার বাকিরা স্পষ্ট ।
 
