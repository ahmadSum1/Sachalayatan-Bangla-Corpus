দুগ্ধপোষ্য শিশুর অর্থচিন্তা



প্রতিবছর আমাদের প্রকৌশল বিশ্ববিদ্যালয়ে ভর্তি-পরীক্ষার ফলাফল বের হওয়ার পর থেকেই নতুন ছেলে-মেয়েদের আনাগোনা শুরু হয়ে যায় । ভর্তি সঙ্ক্রান্ত বিভিন্ন কাজের ফাঁকে এরা বিভিন্ন জায়গায় জটলা করে দাঁড়িয়ে আড্ডা মারে । কেউ কেউ শুধু আড্ডা মারার জন্যও আসে, বিশ্ববিদ্যালয়ে ঢুকার আগেই বিশ্ববিদ্যালয়ের স্বাদ পেতে চায় আর কি । ভর্তি সঙ্ক্রান্ত বিভিন্ন কাজের মধ্যে অন্যতম গুরুত্বপূর্ণ কাজ হল পছন্দের বিভাগ তথা বিষয় ঠিক করা । সীমিত আসনের কারনে ভর্তি হতে ইচ্ছুক ছাত্র-ছাত্রীদের মেধাস্থান অনুযায়ী অগ্রাধিকার দেয়া হয় বিভাগ বন্টনের ক্ষেত্রে । তবে সাধারনত
নিজের মেধাস্থান থেকে আন্দাজ করা যায় কোন বিভাগে পড়ার সুযোগ হতে পারে, বা কোন বিভাগে একেবারেই না । বলা বাহুল্য, যাদের অবস্থান মেধা তালিকার উপর দিকে তাদের জন্য ব্যাপারটা বেশ সহজ ।
এবছর ভর্তি-পরীক্ষার পর এরকম সময়ে একদিন ক্যাফের সামনে দিয়ে যাচ্ছিলাম । শুনি কিছু পোলাপান আলাপ করছে, এই সময়ের পরিপ্রেক্ষিতে আলাপের বিষয় যথারীতি কোন বিভাগে ভর্তি হবে বা হতে চেষ্টা করবে এসব । একজনকে বলতে শুনলাম, "অমুক বিষয় থেকে পাস করে আজকাল এত টাকা বেতনের চাকরি হচ্ছে, কিন্তু তমুক বিষয়ে মাত্র ওতো টাকা ।" আরেকজন বলে, "হ্যাঁ, আর পাস করে
আমার ধারনা ছিল পাস করার পর চাকরি,বেতন এসব নিয়ে চিন্তা করে শেষ বর্ষের ছাত্ররা । আর প্রথম বর্ষের ছাত্রদের আলোচনার বিষয় বস্তু হয় বিশ্ববিদ্যালয় জীবনের হাল্কা দিক গুলো, মানে ফূর্তিজনক জিনিস গুলো যার স্বাদ আগে পাওয়া হয়নি । অন্তত আমি আর আমার সহপাঠীরা তাই করেছিলাম । বুঝলাম না আজকাল কি ছাত্ররা অনেক বেশি career সচেতন, নাকি আমরাই ভোদাই ছিলাম । জীবনের মহেন্দ্রক্ষনে পৌঁছে যতসব আজগুবি জিনিস নিয়ে মাতামাতি করতাম । একটু অবাক আর একটু দুঃখিত হলাম এই ঘটনায় । একটা ছোট দল দিয়ে তো আর সবাইকে বিচার করা যায় না । এরকম ভেবে সেবার দুঃখভাবটা বিদায় করে দিলাম মন থেকে ।
কিন্তু পরেরদিন আমার কপালে আরো একটু দুঃখ লেখা ছিল । দুপুরে ক্লাস শেষ করে হলে আমার ঘরে এসে বসে আছি । রুমমেটরা কেউ ঘরে নেই, থাকলে হাল্কা গল্প গুজব করা যেত । ভাবলাম কিছুক্ষন ঝিমাব, এমন সময় পরিচিত এক 'ছোট ভাই' হাজির, সাথে করে এনেছে তস্য 'ছোট ভাই' । একে আপাতত আমরা 'ছোটতর ভাই' নাম দিতে পারি ।
জানতে পারলাম ছোটতর ভাই এবার প্রকৌশল বিশ্ববিদ্যালয়ে ভর্তি হবে । মেধাস্থান ভাল হওয়ায় ইচ্ছেমত বিভাগে ভর্তি হবার নিশ্চয়তা রয়েছে । খোঁজ খবর নিয়ে জানতে চায় কোন বিভাগে ব্যাপার-স্যাপার কিরকম । আমার বিভাগ সম্পর্কে কিছু জানতে চায় আমার কাছে । ঝিমানর বিলাসীতা ত্যাগ করতে হবে জেনেও আমি সানন্দে রাজী হলাম, তবে মনে হয় তখন রাজী না হয়ে পরে আসতে বললেই ভাল করতাম । 
ছেলেটা প্রথমে আমাকে যেই প্রশ্নটা করল, তাতেই আমার মেজাজ খারাপ হয়ে গেল । তাকে উজবুক বলব নাকি বেয়াদব বলব বুঝে উঠতে পারলাম না । শেষ পর্যন্ত কিছুই বললাম না । তার প্রশ্নের সরাসরি জবাব না দিয়ে উল্টা জিজ্ঞেস করলাম আরো কিছু জানতে চায় নাকি ? তার দ্বীতিয় প্রশ্নটাও প্রথমটার মতই ছিল, ফলাফল-মেজাজ খারাপ ভাবটা মনের মধ্যে বসে গেল । আমি দুই প্রশ্নের উত্তর একসাথে দিলাম, "কোনটাতেই খুব একটা বেশি পাওয়া যায় না । সত্যিই যতি বেশি পেতে চাও তাহলে এখানে পড়ে লাভ নাই ।"
পাঠক হয়ত আন্দাজ করতে পেরেছেন তার প্রশ্ন গুলো । প্রশ্ন দুটি তুলে দিচ্ছি, ঠিক যেভাবে সে জিজ্ঞেস করেছিল,
১. ভাইয়া, {আমার বিভাগের নাম} থেকে পাস করে শুরুতেই কত বেতনের চাকরি পাওয়া যায় ?
২. {আমার বিভাগের নাম} এর চাকরিতে নাকি বেতন {অপর একটি বিভাগের নাম} থেকে বেশি ?
আজকাল ছোট ছোট দুধের বাচ্চারাও দেখি টাকা পয়সা চাকরি বাকরির কথা ভাবে । সবাই কত সচেতন । কেউ আর প্রথম বর্ষে আমাদের মত জিজ্ঞেস করেনা তিতুমীর হলে মজা বেশি নাকি আউল্লায় ? মজা করে নষ্ট করার মত সময় কার ?

