বিয়াকুল



[এইটা একটা ফালতু পোস্ট । ফালতু কমেন্ট করতে হবে, নাইলে হবে না কিন্তু ।]
লীলেন ভাই কে প্রায়ই দেখতাম আড্ডায় নিধি আসলে নিধিকে কোলে নিয়ে ঘুরাফিরা করতে । কয়েক মাস আগে একদিন আমি, তারেক, টুটুল ভাই আর লীলেন ভাই আজিজে আড্ডা দিচ্ছিলাম । এই কথা সেই কথা বলতে বলতে প্রসং চলে গেল প্রেম-বিয়ে এসবের দিকে । এক পর্যায়ে হঠাৎ লীলেন ভাই ঘোষণা দিলেন তিনি এইবছর বিয়ে করে ফেলতেও পারেন । তবে বিয়ে যদি সত্যিই করেন তাহলে নাকি আমরা কোন খবর পাব না । বাজারে গুজব ছড়াবে, সেই গুজব থেকে জানতে হবে ।
কিছুদিন আগের কথা, ছবির হাটে একটা সচল আড্ডা হচ্ছে । সুবিনয় তখন দেশে ছিলেন । সেই আড্ডায় নজরুল-নুপুর দম্পতি (সাথে অবশ্যই নিধি) এসেছিলেন একটু দেরীতে । তবে তারা আসার পর থেকেই প্রায় পুরো সময় নিধিকে কোলে নিয়ে হাঁটা হাঁটি করলেন বিপ্লব ভাই ।
সপ্তাহ খানেক আগে অমিত ভাই বিদেশে ফেরত যাওয়ার আগে একটা আড্ডা হল । সেই আড্ডায় পান্থকে দেখা গেল নিধিকে কোলে নিয়ে ঘুরে বেড়াতে । নিন্দুকেরা বলে পান্থ নাকি সেই সময় সামনেই একটু দূরে বসে থাকা জুটিটার আশে পাশে ঘুরার অজুহাত খুঁজতে নিধিকে কোলে নিয়েছিলেন । কিন্তু আমার মনে হয় পান্থ'র উদ্দেশ্য আরো গভীর ।
পান্থ কি বিয়াকুল হইলেন নাকি ?

