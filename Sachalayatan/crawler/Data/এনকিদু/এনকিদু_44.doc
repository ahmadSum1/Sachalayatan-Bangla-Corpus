মোড়ক উন্মোচন : তৃণতুচ্ছ উনকল্প



আজকে মাহবুব লীলেনের বই তৃণতুচ্ছ উনকল্প মেলায় এল । মোড়ক উন্মোচন হল সন্ধ্যায়, নজরুল মঞ্চে । বইয়ের চরিত্র সচলেরা কেউই উপস্থিত ছিলেননা সেই অনুষ্ঠানে । চামে অন্যলোকে (আমার মত) প্রক্সি দিয়ে সেই অনুষ্ঠানে মোয়া খেয়েছে । সেই মোড়ক উন্মোচন অনুষ্ঠানের কয়েকটি ছবি দিলাম ।
মোড়ক উন্মোচনের জন্য নজরুল মঞ্চে গিয়ে বসলাম আমরা । কিন্তু তখন অন্য একটি বইয়ের মোড়ক উন্মোচন চলছিল, তাই আমরা কিছুক্ষণ অপেক্ষা করলাম ।

সবজান্তা আগে ভাগে লীলেন ভাইয়ের সাথে ছবি তোলার জন্য এখানে এসে বসেছে । আসলে কিন্তু একঢিলে চাইর পাখি মারার চিন্তা ছিল । পাশেই একটা জায়গায় আড্ডা হচ্ছিল, তাতে তিনজন ঊদ্ভিন্ন যৌবনা ছিলেন । এখানে বসে সেদিকে লক্ষ্য রাখা সহজ ।

যাই হোক, সবজান্তার ছবি তোলার পর আকতার ভাই বললেন, আমাকেও লীলেন ভাইয়ের সাথে একটা তুলে দাও ।

এবার আমাদের লীলেন ভাইয়ের বইয়ের মোড়ক উন্মোচন । আমরা মাত্র কয়েকজন আছি । সাদামাটা একেবারেই অনাড়ম্বর অনুষ্ঠান । বইয়ের চরিত্র জলজ্যান্ত সচলেরাও কেউ নেই । আমরাই তাদের প্রক্সি দিলাম ।

বই বেরিয়েছে লীলেন ভাইয়ের, কিন্তু নাচার শখ জেগেছে নজু ভাইয়ের । কেম্নে কী ?

ছেলের হাতে মোয়া, অন্য ছেলেদের মাঝে বিলি করা হচ্ছে । মোড়ক উন্মোচনের পর মিষ্টিমুখ করাচ্ছেন আকতার ভাই ।

লেখকের সাথে দেখা যাচ্ছে জায়গীরনামা খ্যাত জলীল ভাইকে ।

লেখকের সাথে সবজান্তা আর খেঁকশিয়াল । খেঁকশিয়ালও মোয়া খায় । এখন থেকে মুরগির পাশাপাশি খেঁকশিয়ালের কাছে মোয়া রাখার আগেও চিন্তা করে নিতে হবে ।

নজু ভাই নিজের বইয়ের প্রচারনায় লেগেছেন । তার ভাষায় বইটি নাকি 'ম্যাজিকাল রিয়েলিজম' নিয়ে লেখা । তাই এরকম ম্যাজিক রিয়েলিস্টিক একটা পোজ ।

নজু ভাই আর লীলেন ভাইয়ের বই মেলায় নামার আগেই প্রথম মূদ্রনের বই সব শেষ । লেখকের দুইপাশে দাঁড়ান এই দুইজনের মত লোকেরা কিনেছে ফেলেছে সব বই ।  এদের কারনে সচল নুরুজ্জামান মানিক (সর্ব বামে) বই কিনতে পারেননি, শেষে লেখকের সাথে দেখা হয়েছে - এই স্বান্তনা নিয়ে বাড়ি ফিরেছেন ।

স্বাক্ষর শিকারীদের পাল্লায় পড়েছেন লীলেন ভাই ।

শুদ্ধস্বরের স্টলের সামনে রীতিমত ভিড় করে লোকে দুই লেখকের কাছ থেকে বইয়ে স্বাক্ষর করাছে ।

পরিস্থিতির কারনে বাঘেও নাকি ঘাস খায়, প্রকাশক তামাক টানে মুখে নল লাগিয়ে ।

আবারো নজরুল ভাই বইয়ের বিজ্ঞাপণে নেমেছেন । তবে এবার নিজের না, লীলেন ভাইয়ের বই ।


