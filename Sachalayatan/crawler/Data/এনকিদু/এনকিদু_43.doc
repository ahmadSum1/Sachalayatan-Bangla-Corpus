খোকাবাবু : পুতুলের বইয়ের ছবি



ছবিগুলো তুলেছিলাম গতপরশুই, কিন্তু বিভিন্ন ব্যস্ততায় আর লেখা হয়নি । পুতুলকে কথা দিয়েছিলাম বইয়ের ছবি তুলে পাঠাব । বইটা হাতে পেতে আমারো অবশ্য সামান্য ঝামেলার মধ্য দিয়ে যেতে হয়েছে । কয়েকটি ছবি মোড়ক উন্মোচনের সময় তুলেছিলাম, নজরুল মঞ্চে । তখন পুরো মেলায় মাত্র দুই কপি বই । তার একটি উপহার দেয়া হয়েছে জনাব আহমেদ মাযহার কে ।

পরে নজরুল মঞ্চ থেকে স্টলে এসে শুনি দুইমাত্র কপিখানিও কে জানি কিনে নিয়ে গেছে । মনটাই খারাপ হয়ে গেল, শান্তিতে কয়েকটা ছবি তুলব ভেবেছিলাম, তা হয়ত আর হবেনা ।
পরে জানা গেল দুইমাত্র কপির ক্রেতা, সেই সুবাদে এই বইয়ের প্রথম ক্রেতা, হলেন সচল খেঁকশিয়াল । তাকে খুঁজে বের করব কিভাবে ভাবছিলাম, তখন তিনি নিজেই কোত্থেকে জানি হাজির হলেন । ছবি তোলার জন্য বইটা বাড়িয়ে দিলেন আমার দিকে । তার সৌজন্যে কয়েকটি ছবি তোলার সুযোগ পাওয়া গেল ।




