লাউয়াছড়ায় বিচিত্রদর্শন মাকড়সা



নভেম্বরের শেষ দিকে লাউয়াছড়ায় গিয়ে এই বিচিত্রদর্শন মাকড়সা গুলো দেখি। এর আগে কোনদিন এই প্রজাতি তো দূরের কথা, এই গণের কোন প্রানীও মনে হয় চোখে পড়েনি। পরে অন্তর্জাল থেকে জানা গেল এটা Gasteracantha গণের সদস্য। Gasteracantha মানে হল তলপেটে কাঁটা আছে যার। মাকড়সার দেশের পিছের অংশটা, যেখান থেকে জাল বোনার সুতা বের হয়, ওটাই তার তলপেট। এই গণের সদস্যদের পিঠের উপর তিন জোড়া পর্যন্ত কাঁটা থাকতে পারে। তবে সবার কাঁটা এরকম সালভাদর দালির গোঁফের মত নাটকীয় না।

ছবির মাকড়সাটা হল Gasteracantha arcuata আর এদের পিঠে থাকে এক জোড়া লম্বা বাঁকান কাঁটা। অন্তর্জালের বিভিন্ন সূত্র মারফত জানাগেল ইন্দোনেশিয়া, মালয়শিয়া, থাইল্যান্ড প্রভৃতি দক্ষিন পূর্ব এশিয়ার দেশ এবং ভারত ও চীনে এদের দেখা মেলে। তবে বাংলাদেশে এদের উপস্থিতি সম্পর্কে কোন কথা পাওয়া গেল না। বাংলাদেশে (অন্ততঃ লাউয়াছড়ার জঙ্গলে) যে তারা বহাল তবিয়তে আছে তা তো বুঝতেই পারছি, তবে বিষয়টা নিয়ে কোন রকম ডকুমেন্টেশন করা হয়নি সম্ভবত।
পৃথিবীর অন্যান্য অঞ্চলে এই প্রজাতির আরও কিছু ছবি দিলাম নীচে। বাংলাদেশে এখনো রঙ্গিন পিঠের Gasteracantha arcuata আমি দেখিনি, দেখার আশায় থাকলাম। তবে দক্ষিন পূর্ব এশিয়াতে মনে হচ্ছে অহরহই দেখা যায়।



তথ্য সূত্র
http://www.malaeng.com/blog/?p=10612
http://godofinsects.com/museum/display.php?sid=121

