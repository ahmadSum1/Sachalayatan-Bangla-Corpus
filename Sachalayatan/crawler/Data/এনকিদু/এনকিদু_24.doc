হঠাৎ কেন সিলেটে সচলাড্ডা



সিলেটে নাকি কী একটা হচ্ছে, তাতে সচলের কয়েকজন নামকরা পাবলিক জড়িত আছেন । অনেকেই হয়ত কৌতূহলী হয়ে থাকবেন , ব্যাপারটা নিয়ে । টুটুল ভাই ইতোমধ্যে দুই একটা কমেন্টে এই নিয়ে কিছু রাশভারী কথাও বলেছেন দেখলাম । আমি সব রাশভারী কথাবার্তার আড়ালে আসল কথা যেটা সেটা সংক্ষেপে বলে যাই ।
গত পরশু রাতে আমি, শাহেনশাহ আর আলবাব ভাই অনাহূত অতিথি হয়ে নজরুল ভাইয়ের বাসায় ঢুকেছিলাম । আপ্যায়ন ভালই হয়েছিল । খাওয়ার পর শাহেনশাহ একটু আয়েশ করে চেয়ারে বসা মাত্রই প্লাস্টিকের চেয়ারটা ভেঙ্গে গেল । অতঃপর আমি আর শাহেনশাহ আলবাব ভাইকে ফেলে তল্লাট ছেড়ে পালালাম ।
সেই ঘটনার প্রতিশোধ নিতে নজরুল ভাই এখন সপরিবারে সিলেটে ।






