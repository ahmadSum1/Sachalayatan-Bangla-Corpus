অ-পুতুপুতু



ভালই ঘুমাচ্ছিলাম, হঠাৎ ঘুম ভেঙ্গে গেল। দেয়ালে ঘড়ির দিকে তাকিয়ে জানা গেল ভোর সাড়ে চারটা বাজে। শুয়ে থেকে দেয়ালের দিকে তাকিয়ে থাকি। মগজ নামের অঙ্গটা কখনো থামেনা, সবসময় কিছু না কিছু চিন্তা সেখানেই চলতেই থাকে থাকে। তবে 'পলিটিক্যালি কারেক্ট' চিন্তা করার মডিউলটা ঘুমানর সময় বন্ধ হয়ে যায়, আর ঘুম ভাঙ্গার কিছুক্ষণ পরে চালু হয়। তাই ঘুম ভাঙ্গার পরপর যেই চিন্তা গুলো চলে সেগুলো হয় খুব মোটা দাগের মহা সত্য চিন্তা। সেরকমই একটা চিন্তা মাথায় ঘুরপাক খাওয়া শুরু করল।


বাংলা সাহিত্যে অ-পুতুপুতু কোন নারী চরিত্র কি আছে ?




কপিলা ছাড়া কারো নাম মাথায় আসছেনা। মানিকের কপিলা, পদ্মানদীর মাঝির কপিলা, কুবেরের কপিলা। আরও পরিচয় দিতে হবে? আরে পুরুষ!




সচলে একটা পোস্ট দিয়ে ঘুমিয়ে পড়ব। অন্য কারো মাথায় চিন্তাটা পার করে দেয়া যাবে।




এডিট:
সচলে সবার মন্তব্য থেকে অ-পুতুপুতু নারী চরিত্রদের একটা তালিকা করছি। এখন পর্যন্ত যেই নাম গুলো পেয়েছি তা নিচে দিলাম। এই তালিকায় আরো নাম ঢুকবে।
কপিলা | পদ্মা নদীর মাঝি | মানিক বন্দোপাধ্যয়
সায়েরা সায়েন্টিস্ট | সায়েরা সায়েন্টিস্ট | মুহম্মদ জাফর ইকবাল
বকুলাপ্পু | বকুলাপ্পু | মুহম্মদ জাফর ইকবাল
রুখসানা ম্যাডাম | স্কুলের নাম পথচারী | মুহম্মদ জাফর ইকবাল
রুহানের মা (নামটা মনে পড়ছেনা, এনার মাথার মধ্যে গ্রুনি জীবানু ঢুকে পড়েছিল) | নয় নয় শূন্য তিন | মুহম্মদ জাফর ইকবাল
কুসুম | পুতুলনাচের ইতিকথা
দীপা | সাতকাহন | সমরেশ মজুমদার
বসন্ত | কবি
মুনা | কোথাও কেউ নেই | হুমায়ুন আহমেদ
কমল(নাম ঠিক মনে নাই) | শেষপ্রশ্ন
সত্যবতী | প্রথম প্রতিশ্রুতি
সূবর্ণ | 'সূবর্ণলতা
শম্পা | বকুলকথা
মাধবীলতা | উত্তরাধিকার, কালবেলা | সমরেশ মজুমদার
চিত্রাঙ্গদা | ?? | ??
বিমলা | ঘরে-বাইরের | রবিন্দ্রনাথ ঠাকুর
রুষা | মাধুকরী | বুদ্ধদেব গুহ
জয়িতা | গর্ভধারিনী | সমরেশ মজুমদার
নীরা | ?? | সুনীল গঙ্গোপাধ্যায়
চাঁদের গায়ে চাঁদের একটি চরিত্র ( নাম মনে নাই) | ?? | তিলোত্তমা মজুমদার
দূর্গা | বিভূতীভূষণ (বানান কি ঠিক আছে ?) | পথের পাঁচালী
দস্যুরানী ফুলন | ?? | ??
শাহানা | ?? | ??
তৃষ্ণা | মানবজমিন | ??
ইন্দ্রাণী | কাছের মানুষ | ??
এবং তুলিরেখার কাছ থেকে জানা গেল...
রবীন্দ্রনাথের রক্তকরবী নাটকের নন্দিনী
রবীন্দ্রনাথের চতুরঙ্গ উপন্যাসের দামিনী
রবীন্দ্রনাথের চার অধ্যায় উপন্যাসের এলা
সমরেশ বসুর শাম্ব উপন্যাসে নীলাক্ষী
মাণিক বন্দ্যোপাধ্যায়ের নেকী গল্পের লীলা
মাণিক বন্দ্যোপাধ্যায়ের বন্যা গল্পের আলতামণি
শরদিন্দু বন্দ্যোপাধ্যায়ের প্রাগজ্যোতিষ গল্পের এলা
বঙ্কিমচন্দ্রের রাজসিংহ উপন্যাসে বিমলা
বঙ্কিমচন্দ্রের আনন্দমঠ উপন্যাসে শান্তি
বঙ্কিমচন্দ্রের চন্দ্রশেখর উপন্যাসে শৈবলিনী
বঙ্কিমচন্দ্রের দেবীচৌধুরানী উপন্যাসে প্রফুল্ল

