আগামীকাল মেলায় ...



আগামী কাল একুশে ফেব্রুয়ারিতে বইমেলায় আমাদের বই বের হওয়ার কথা । এখন পর্যন্ত সচলায়তনের নীড়পাতায় প্রথম পোস্টটা তাই বলছে । আগামী কাল এই বইটা কোন সমস্যা ছাড়াই মেলায় আসার আশা করছি আমরা সবাই । স্বাভাবিক ভাবেই এই কারনে অনেক সচলদের উপস্থিতি দেখা যেতে পারে মেলায় কালকে । ঘটনা প্রবাহ সম্ভবত এরকম হবে ...
আগামীকাল আমরা মেলায় যাব ।

যথারীতি একদল ভাদাইম্যা লোকজন নজরুল মঞ্চে গাদাগাদি করে ভাদাইম্যাদের যা কাজ, ভাদাইম্যাগিরি করতে থাকবে । আমরা গিয়ে তাদেরকে তাড়াব ।

ভাদাইম্যাদের কে তাড়িয়ে দিয়ে আমরা মঞ্চের কিনারে বসে পড়ব । মঞ্চের মাঝখানে প্রশস্ত ফাঁকা জায়গাটা রাখা হবে মোড়ক উন্মোচন অনুষ্ঠানের জন্য । আমরা অপেক্ষা করতে থাকব টুটুল ভাইয়ের জন্য ।

তারপর টুটুল ভাই মঞ্চে আসবেন । এসে বলবেন ...

চাইলে পোস্টটা এখানে শেষ করে দিতে পারতাম । পাঠকদেরকে জিজ্ঞেস করতে পারতাম কার কী মনে হয়, টুটুল ভাই কী বলবেন ? আসলে এখন আমি তাই করব, তবে তার আগে আমার যা মনে হয় বলে যাই ।
টুটুল ভাই বলবেন...
প্রেসে আর বাইন্ডিং এর লোকজন সারা বছর বিদেশী ভাষায় কথা বলে । হাতে কাজ কর্ম কম থাকে, তাই বলে "পিলিজ ছার" । আর এখন ফেব্রুয়ারি মাসে কাজের অভাব নেই, তাই খাঁটি বাংলা চর্চা করছে । জিজ্ঞেস করেছিলাম বইয়ের কাজ কদ্দূর, আজ বের করতে পারব কিনা । আমাকে সোজা বাংলায় বলে দিল, " না " ।
পুনশ্চঃ
আমি মনে প্রানে কামনা করি উপরের প্যারায় যা লিখেছি তা যেন ভুল প্রমানিত হয় ।

