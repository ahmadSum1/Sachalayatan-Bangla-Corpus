কংক্রিট ম্যাথ কোর্স



একদা আমি সাগ্রহে কংক্রিট ম্যাথের একখানা কোর্স লইয়াছিলাম ।
অবশ্য চাইলেও জিনিসটা এড়িয়ে যেতে পারতামনা, তখনো আমাদের অপশন দেয়া শুরু হয়নি । ডিপার্টমেন্ট যেসব কোর্স দিচ্ছে, সবাইকে সবগুলোই নিতে হয় । ক্লাস শুরু হওয়ার কয়েক সপ্তাহ পরেই ক্লাসের মধ্যে ত্রাহি ত্রাহি রব উঠতে শুরু করেদিল । এই জিনিস মানুষের পক্ষে পড়া সম্ভব না । নামে কংক্রিট হলে কি হবে, এই কোর্সে যেসমস্ত কথা বার্তা বলে তার সবই আমাদের কাছে অ্যাবস্ট্রাক্টের বাপ বলে মনে হয় । একদল লোক গোল হয়ে দাঁড়িয়ে একজন আরেকজনকে খুন করে ( জোসেফাস ), এক লোকের কবরের উপর এপিটাফে লেখা জীবনের কত বছর ধরে কী কী আকাম কুকাম করেছে ( ডায়াফোন্টাইন ), আরো একদল আছে তারা পার্টিতে গিয়ে টুপি ছুঁড়ে মারে - এরকম সব জিনিস, আপাতঃদৃষ্টিতে নিরীহ বিষয় । কিন্তু তার মধ্যে যখন গানিতিক সম্পর্ক খুঁজতে শুরু করে তখনই কলজের পানি শুকিয়ে যায় । মাঝে মাঝে মনে হয় আমি নিজে জোসেফাসের বৃত্তে দাঁড়িয়ে মরে গেলে ভাল হত ।
তারপরেও সেই ভয়ানক কোর্সটাকে কেন্দ্র করে অনেক মজার ঘটনা ঘটেছিল । তার কয়েকটি এখন মনে পড়েছে, এখানে লিখলাম ।
শূন্য
----
যাহোক, খুব আগ্রহ করে কংক্রিট ম্যাথের কোর্স নিলাম, তারপর জানতে পারলাম ডক্টর কায়কোবাদ এই কোর্স পড়াবেন আমাদেরকে । আমি তো আরো খুশি । আগে বলেছি, ক্লাস শুরু হওয়ার কয়েক সপ্তাহের মধ্যেই সবারই অবস্থা সংকটাপন্ন । এরকম অবস্থায় আমাদের আমাদের উৎসাহ বাড়ানর জন্য কায়কোবাদ স্যার বিভিন্ন রকম কথা বার্তা বলেন বা কাজ কর্ম করেন, সেগুলো হয় একটা আরেকটার থেকে বেশি আজব । 
একবার হঠাৎ করে একজন কে জিজ্ঞেস করলেন, "অ্যাই, তুমি এ সি এম কর ? "
এ সি এম করা বলতে স্যার এখানে ' এ সি এম আই সি পি সি ' এর কথা বুঝিয়েছেন । আমাদের বুয়েটে চলিত ভাষায় এটাকে এ সি এম ডাকা হয় । আর যারা জানেন না, তাদের জন্য সংক্ষেপে বলে রাখি, এ সি এ আই সি পি সি হল একটা বেশ নামকরা প্রোগ্রামিং প্রতিযোগীতা । মেয়েটা না সূচক মাথা নাড়ল ।
-  তুমি তাহলে কয়বার ওয়ার্ল্ড ফাইনালে গিয়েছ ? 
যে এ সি এম করেনা তার তো ওয়ার্ল্ড ফাইনালেই যাওয়ার কথা না । ওয়ার্ল্ড ফাইনাল মানে আই সি পি সি এর সর্বোচ্চ আসর, ফুটবল বা ক্রিকেটের বিশ্বকাপ যেমন সেরকম আর কি । মেয়েটা কী উত্তর দিবে বুঝতে না পেরে আবারো না সূচক মাথা নাড়ল ।
- তার মানে তুমি শুন্য বার ওয়ার্ল্ড ফাইনালে গিয়েছ । অনেক সিরিজের শুরুতে কিন্ত শুন্য থাকে । তার মানে তুমি এখনো প্রথম পদেই অবস্থান করছ ।
কার কাছে ব্যাপারটা কেমন লেগেছিল জানিনা, আমার কাছে স্যারের এই কথাটা একটা জেন গল্পের মতই অর্থবহ মনে হয়েছিল । অনেক বড় বড় গানিতিক সিরেজের প্রথম পদটা শুন্যই হয় ।
ফ্লোর, সিলিং আর বিল্ডিং
-----------------------
ক্লাসটেস্ট ছিল পরের দিন, আমি রাতে বাড়ি ফিরে হাল্কা লেখা পড়া করছিলাম । হাল্কা লেখাপড়া মানে গভীর রাতে পড়া আর কি । অগভীর রাত গুলো লেখাপড়া ছাড়া অন্যান্য কাজে ব্যায় হত তখন ।
আমার মা জিজ্ঞেন করলেন, "কী পড় ?"
আমি ভদ্র মানুষের মত বইয়ের মলাট দেখিয়ে বল্লাম, "Concrete Math"
-"ঐ যে যেটা দিয়ে বিল্ডিং বানায় ?"
-"না, এটা সেই Concrete না, এটা হল Abstract এর উল্টা Concrete"
এই কথা বলতে বলতে আমি আবার বই খুলে ফেলেছি । বইয়ের ভিতরের লেখা গুলো কিছুক্ষন দেখে মা আবার বল্লেন, "কিন্তু এখানে তো দেখি Floor আর Ceiling এর কথা লেখা !"
পার্টিতে টুপি ছুঁড়ে মারুন
------------------------
মিড টার্মের ছুটির পর শুরু হল প্রোবাবিলিটি মডেল । পড়তে গিয়ে প্রথম অধ্যয়ই একদল উচ্ছৃঙ্খল লোকের পার্টিতে গিয়ে টুপি খুলে ছুঁড়ে মারার প্রসঙ্গ আসল । এরপর আবার ঐ অদ্ভূত লোকেরা তাদের নিজ নিজ টুপি খুঁজে বের করার চেষ্টা করে । কিভাবে যেন সেই অধ্যয়টা পড়তে পড়তে একসময় ব্যাপার গুলো বুঝে ফেললাম । আমার ধারনা ছিল, এই ঘটনাটা একটা বিশেষ উদাহরন মাত্র, একবার বুঝে নিলেই হবে বার বার জ্বালতন করবে না ।
পরের অধ্যয়ে আবার সেই লোক গুলো হাজির । এবার তারা জানতে চায় এত জন লোক যদি পার্টিতে থাকে, তাহলে সবাই টুপি ছুঁড়ে মারার পর গড়ে কতজন লোক নিজের নিজের টুপি খুঁজে পাবে । এরকম চলতেই থাকে, প্রত্যেক অধ্যয়েই এই লোকগুলো পার্টিতে যায়, সবাই একযোগে আকাশের দিকে তাদের টুপি ছুঁড়ে মারে । তারপর মেঝেতে পড়ে থাকা টুপির মধ্যে থেকে নিজেরটা খুঁজে বের করার সম্ভাবনা, গড়ে কয়জন নিজেরটা পাবে অথবা নিজেরটা খুঁজে না পাওয়া পর্যন্ত গড়ে কয়বার টুপি বদলাতে হবে এরকম কিছু একটা হিসাব করে ।
কয়েক অধ্যয় ধরে এইসব পড়া পর মনে হতে থাকে, এই যদি পার্টিতে অংশ নেয়ার নিয়ম হয়, "তাইলে হালার পার্টিতেই যামু না !" অথবা যেই পার্টিতে টুপি ওয়ালা লোকেরা যায়না সেই পার্টিতে যেতে পারি । এরকম একটা ভাল পার্টির উদাহরনও ছিল । একদল লোক পার্টিতে গেল, তাদের মধ্যে বেশ কয়েকটি জুটি ও ছিল । সবাই সবার সাথে শুভেচ্ছা বিনিময় করে, শুধুমাত্র নিজের স্বামী বা স্ত্রী বাদে । তাহলে কতবার শুভেচ্ছা বিনিময় হবে ? তবে এই উদাহরনটা প্রোবাবিলিটি মডেলে ছিলনা ।
টুপি ছাড়া কবিতা
----------------
একদিন নেটে ঘাঁটাঘাঁটি করতে করতে এই কবিতাটা পেয়ে গেলাম ।
প্রথমে Geek ভাষায় :
^
}"_# |
-@$&/_%
!( @|=>
;`+$?^?
,#"~|)^G
এবার ইংরেজি ভাষায় :
hat less at less point at star
backbrace double base pound space bar
dash at cash and slash base rate
wow open tab at bar is great
semi backquote plus cash huh DEL
comma pound double tilde bar close BEL
তৃতীয় ক্লাসটেস্ট
---------------
তৃতীয় ক্লাসটেস্টটা ছিল কমিনেটরিক্সের উপর । বিশাল তার সিলেবাস, কয়েকশ পাতা । আমি বই পত্র নেড়েচেড়ে দেখলাম এক রাতের মধ্যে সেগুলো পড়ে শেষ করতে পারবনা । তার চেয়ে বরং প্রথম চার পাঁচ পাতায় যা আছে, বিন্যাস সমাবেশের সূত্র গুলো দেখে শুনে রেখে দিই । পরের দিন সকালে ক্লাসে দেখি পোলাপান সব জান বাজি রেখে কমিনেটরিয়াল সাম পড়ছে । ঐটা আবার কী, সিলেবাসে ছিল নাকি ? খোঁজ নিয়ে জাততে পারলাম ছয় নং পাতা থেকেই ঐ জিনিস শুরু । তাহলে আর কি, আমি ঐ জিনিস পারিনা । যা পারি তাই দিয়েই পরীক্ষা দিব । আর না পারলে পাশে মামা ( আমার এক বন্ধু ছিল, তাকে আমরা মামা ডাকতাম ) তো আছেই ।
পরীক্ষা শুরুর পর দেখা গেল স্যার প্রশ্ন করেছেন প্রায় সবই প্রথম চার পাতা থেকে । একটা প্রশ্ন মাত্র কম্বিনেটরিয়াল সামের । আমি মনের সুখে পরীক্ষা দিলাম । যেই মামার কাছে থেকে দেখা দেখি করব ভেবে রেখেছিলাম, উলটা আমিই তাকে ব্যপক দেখিয়ে দিলাম ।

