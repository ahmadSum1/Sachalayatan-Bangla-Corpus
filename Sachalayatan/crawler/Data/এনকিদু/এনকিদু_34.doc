স্টিকার : নতুন আরো পাঁচ হাজার এসেছে, পরামর্শ চাই



বেশ কিছুদিন ধরে আমাদের স্টিকার আন্দোলনে একটু ভাটা পড়েছে । হাতে খুব বেশি স্টিকার বাকি নেই, পঞ্চাশটার মত হবে । এমন সময় নজরুল ভাই মনে করিয়ে দিলেন আমাদের কয়েক হাজার নতুন স্টিকার নাকি পড়ে আছে ছাপা খানায় । প্রায় দেড় মাস ধরে নাকি ছাপাখানায় পড়ে আছে । ধন্যবাদ রানা মেহের এবং মুস্তাফিজ ভাইকে ।
আজকে বিকালে সেই স্টিকার গুলো আমরা নিয়ে এসেছি । হঠাৎ করেই আমাদের হাতে এখন প্রায় পাঁচ হাজার স্টিকার । এতগুলো স্টিকার নিয়ে কি করা যায় ? এখন বইমেলা নেই যে বইয়ের সাথে সাথে দেয়া যাবে । আমি এবং আরো কয়েকজন মিলে হাতে নিয়ে ঘুরে ঘুরে ঢাকার বিভিন্ন জায়গায় লাগাই ঠিকি, কিন্তু তা ঠিক যথেষ্ট না । এভাবে করে খুব বেশি দূর ছড়ান যায়না । আবার পদ্ধতিটাও খুব ধীর গতির । পাঁচ হাজার স্টিকার কিন্তু বিশাল সম্পদ, ঠিক মত ব্যবহার করতে পারলে অবশ্যই খুব ভাল জনমত গড়ে তুলতে পারবে । আমাদের এখন নতুন করে পরিকল্পনা করা দরকার কিভাবে এই নতুন স্টিকার গুলো কাজে লাগান যেতে পারে । সবার মতামত এবং পরামর্শ চাই ।

