একটা দেশের নাম বলুন দেখি যেই দেশে ...



পৃথিবীর বিভিন্ন দেশ সম্পর্কে জানার আগ্রহ আমার বেশ ছোটবেলা থেকেই । জিনিসটা কি সেই সময়ের স্কুলের সাধারন জ্ঞান ক্লাস নাকি হঠাৎ করে অমুক মামা, তমুক চাচুর বিদেশে চলে যাওয়া এবং সেখান থেকে অনেকদিন পর পর টেলিফোন বা চিঠি পাঠান - কোনটা থেকে শুরু হল ঠিক মত মনে নেই । তবে মনে আছে সে সময়ে আমার সমবয়সী আরো কয়েকটি শিশুর সাথে একটা খেলা খেলতাম বিভিন্ন দেশের নাম বলার । নিয়ম খুব সহজ । খেলোয়াড়েরা সবাই গোল হয়ে বসত । তারপর কেউ একজন একটা দেশের নাম বলত । তার পাশের জন আরেকটি দেশের নাম বলত । এরকম ঘুরে ঘুরে পালাক্রমে সবাই কোন একটা দেশের নাম বলতে হত । শর্ত হল, এমন দেশের নাম বলা যাবেনা যার নাম ইতোমধ্যেই বলা হয়ে গেছে । আবার যেই দেশের নাম কেউ কোনদিন শুনেনি সেরকম দেশের নাম বলে বসলে প্রমান করতে হবে যে এই নামের একটি দেশ আসলেই আছে । হাতের কাছে মানচিত্রের বই থাকলে সহজেই ব্যাপারটা মিমাংসা করা যায়, তাই আমরা চেষ্টা করতাম একটা মানচিত্রের বই সাথে নিয়ে বসতে । বাড়িতে অ্যাটলাস থাকলে সেই অ্যাটলাস, না থাকলে বড় ভাই বোন কারো ভূ-গোল বই বা অন্য কিছু একটা ।
ভূমিকা শেষ এইবার আসল কথা বলি । আমার ধারনা আরো অনেকেই এই খেলাটি খেলেছেন শৈশবে । আর যারা খেলেননি তাদের এতক্ষণে নিয়ম জানা হয়ে গেছে । চলুন সচলে এই খেলাটি খেলা যাক । তবে একটু ভিন্ন শর্তে । এমন একটি দেশের নাম বলতে হবে, যেই দেশে একজন মানসিক ভাবে অসুস্থ ব্যক্তি প্রেসিডেন্ট হিসেবে দায়িত্ব পালন করেছেন ।
সবার আগে আমি বললাম বাংলাদেশের নাম ।
প্রমান এই যে ।

