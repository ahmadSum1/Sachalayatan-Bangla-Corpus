কিন্ডারগার্টেন ছাত্রের জুতা



কিন্ডারগার্টেন স্কুলে এক পিচ্চি নিজে নিজে জুতা পড়তে পারছে না, তাই শিক্ষিকার সাহায্য চেয়েছে ।
প্রথমে একটু বিরক্ত হলেও একটু পরেই ভদ্রমহিলা বুঝতে পারলেন পিচ্চি অকারনে তার শরনাপন্ন হয়নি । শিক্ষিকা ও তার ছাত্র দুজনের ক্রমাগত টানা-টানি ঠেলা-ঠেলির পরও পায়ে জুতা পড়াতে ভালই বেগ পেতে হল । তবে ছাত্র খুব লক্ষ্মি ছেলে, এর মাঝে একবারও আলতু ফালতু কথা বলে বিরক্ত করেনি । পুরো দুই পাটি জুতা পড়ানোর পর, ততক্ষনে ভদ্রমহিলার ঘাম ছুটে গেছে, পিচ্চি জানাল যে জুতা ভুল পায়ে পড়ানো হয়েছে । মানে ডান পায়ের টা বামে আর বাম পায়েরটা ডানে ।
আবেগ সংবর করা একটু কঠিনই হল, তবু ভদ্রমহিলা নিজের কর্তব্য ভুললেন না । তাছাড়া বাচ্চাটার মুখটা দেখে খুব মায়াও হচ্ছিল । "বেচারা ছোট মানুষ, তারও তো কষ্ট হচ্ছে" , ভাবলেন তিনি । সমস্ত রাগ ভুলে হাসি-হাসি মুখ করে হাত বাড়িয়ে দিলেন জুতা খুলে নেয়ার জন্য । জুতা পা থেকে খুলে নেয়াটাও খুব একটা সহজ হল না । তার পর আবার সেই টানা-টানি আর ঠেলা-ঠেলি প্রক্রিয়ার পুনরাবৃত্তি ঘটিয়ে জুতা ঠিক পায়ে পড়ানো হল ।
"তোমার জুতা পড়তে কি প্রিতিদিন এত কষ্ট করেন তোমার মা ?", হাঁফাতে হাঁফাতে ভদ্রমহিলা জিজ্ঞেস করেন । "না", পিচ্চি ছাত্রের পিচ্চি উত্তর । "তাহলে আজকে এই অবস্থা কেন বল তো ?", একটু অবাক হয়েই বললেন শিক্ষিকা । ছাত্রের সোজাসাপ্টা উত্তর, "কারন এগুলো আমার জুতা না" । 
মেজাজ সপ্তমে চড়ে গেল একথা শুনে । তারপরেও ভদ্রামহিলা নিজের কর্তব্য ভুললেন না । যাই হোক, এখন আবার এই জুতা খুলতে হবে পা থেকে, তারপর এর নিজের জুতা জোড়া খুঁজে বের করে পায়ে দিতে হবে । "প্রথমেই জুতা জোড়া খুলে নিই", ভাবলেন তিনি । আরো একদফা সংগ্রামের পর জুতা জোড়া পা থেকে খুলে নিতে সক্ষম হলেন তিনি । "তোমার নিজের গুলো কোথায় রেখেছ ?", তারপর ছাত্রকে জিজ্ঞেস করলেন তিনি । "সকালে আমার গুলো নোংরা ছিল, তাই মা আমার ভাইয়ের ঐ গুলোই আমাকে পড়িয়ে দিয়েছেন ", শিক্ষিকার হাতের জুতা জোড়ার দিকে নির্দেশ করে ছাত্র । 
এবার আরেকটু হলে ধমক দিয়েই ফেলেছিলেন, তবুও আবেগ দমিয়ে রাখার প্রানপন চেষ্টাটা সফল হয় । ধমকও দিলেন না, চাকরিটাও বেঁচে গেল । তবে এবার আর মুখে হাসি-টাসি আনতে পারলেন না । থমথমে মুখ করেই আরেক দফা কুস্তি করে জুতা পড়ানো হল । ভদ্রমহিলা কোন রকমে এই পিচ্চি কে বাইরে বেরোনোর উপযোগী করে তুলতে পারলেই বাঁচেন, আর কথা বাড়ানোর কোন ইচ্ছা তার নেই । জুতা পড়ানো শেষ করে জিজ্ঞেস করলেন, "তোমার দস্তানা জোড়া কোথায় তাড়াতাড়ি বল ।"
"জুতোর ভেতরে ।"
এবার আর আবেগ দমন করতে পারলেন না ।
.
.
.
আগামীকাল আদালতে তার শুনানি হবে ।
(নেট এ পাওয়া কৌতুক অবলম্বনে)
- এনকিদু
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%72%61%69%79%61%6e%2e%6b%61%6d%61%6c%40%67%6d%61%69%6c%2e%63%6f%6d%22%3e%72%61%69%79%61%6e%2e%6b%61%6d%61%6c%40%67%6d%61%69%6c%2e%63%6f%6d%3c%2f%61%3e%27%29%3b'))

