ছেঁড়া দ্বীপে এক পরিবেশকর্মী (২) (ছবি)



ছেঁড়া দ্বীপে এক পরিবেশকর্মী (প্রথম পোস্ট) পড়ে যারা ছবি দেখতে চেয়েছিলেন তাদের জন্য কিছু ছবি রইল । সব গুলোই আমার সঙ্গী মাহামুদূর রহমান এবং মাহাফুযুর রহমানের তোলা । বিশেষ করে পিছন পিছন ঘুরে জ্বালিয়ে মারার সুযোগ দিয়ে মাহাফুযুর রহমান আমাকে বিরাট কৃতার্থ করেছেন । আমি সৈকতে যত আজব জীব জানোয়ার দেখেছি সবগুলোর একটা করে ছবি তাকে দিয়ে তুলিয়ে নিয়েছি । বেচারা আমার অনুরোধ রাখতে গিয়ে শেষে সুন্দর দৃশ্যের বেশি ছবি তুলতে পারেনি । তার আগেই ব্যাটারি খতম । তবে এখানে সব আজব জীবের ছবি দিলাম না । কিছু ছবি আছে দেখলে বাচ্চারা ভয় পেতে পারে ।
এই সুযোগে তোকে ধন্যবাদ জানাই দোস্ত, তুই না থাকলে আমার সংগ্রহে এতগুলো national geographic মার্কা ছবি থাকত না ।
পাঠকদের প্রতি অনুরোধ, ছবি ভাল লাগলে প্রসংশা তাদেরকে করবেন । আর খারাপ লাগলে গালাগালির জন্য এই অধম তো আছেই । 
আকাশের থেকেও বেশি নীল ...
ছবিটি তুলেছেন মাহাফুযুর রহমান । কেয়ারী সিন্দবাদ জাহাজের ডেক থেকে । সেখানে সাগর সত্যিই এমন নীল, ছবিতে এক "বিট" পরিমান ডিজিটাল কারসাজিও করা হয়নি ।

প্রবাল
মাহমুদুর রহমানের তোলা ছবি । সৈকতে অর্ধেক পানির নীচে ডুবে থাকা এক বিশাল প্রবাল ।

জেলী ফিস
নারিকেল জিঞ্জিরার সৈকতে জেলী ফিস । মাহফুযুর রহমানের তোলা ।

মাছ
স্বচ্ছ পানির নীচে একটা মাছ দেখতে পেলাম । মাহাফুযুর রহমানের তোলা ।

sea anemon
এই প্রানীটার বাংলা নাম কেউ জানেন কি ? মাহফুযুর রহমানের তোলা ।

অজ্ঞান
ছেঁড়া দ্বীপের সৈকত পুরাটাই ঝিনুক দিয়ে তৈরী । বালির চিহ্ন মাত্র নেই । তাই দেখে এনকিদু অজ্ঞান হয়ে পড়ে গেল সৈকতে । পলেথিনের যেই ব্যগটা দেখতে পাচ্ছেন, আমাদের গল্পের নায়ক পরিবেশকর্মীর হাতে এই ব্যাগটাই তুলে দেয়া হয়েছিল ।
 
