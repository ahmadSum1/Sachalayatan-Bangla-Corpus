পতাকার বিজ্ঞাপণ



একটি পতাকা কিনুন
অনেক নামকরা বিজ্ঞাপণ নির্মাতার তৈরী করা বাহারী বিজ্ঞাপণে টেলিভিশন চ্যানেল আর সংবাদপত্র গুলো সয়লাব । বাংলাদেশের টাকা পয়সা লুটপাট করে নিয়ে যায় যেসব বিদেশী বহুজাতিক কোম্পনি তাদের বিজ্ঞাপণ গুলো হয় দেশপ্রেম মূলক। ফাইযলামি আর কি ! পাঠক আশা করি আমাকে ভুল বুঝবেন না । ঐসব সুন্দর দেশপ্রেম মূলক বিজ্ঞাপণ গুলো আমারো খুব প্রিয় জিনিস, বিজ্ঞাপণ নির্মাতা কে অসংখ্য ধন্যবাদ ও আন্তরিক অভিনন্দন জানাই ! আমার যত রাগ ঐ শয়তান বহুজাতিক কোম্পানির উপর । এই শালারা দেশে আসে আমাদর টাকা পয়সা সব হাতিয়ে নিতে, কিন্তু বিজ্ঞাপণ দিয়ে ফলাও করে প্রচার করে তারা কত ভাল !
দেশি পণ্য গুলোরও কিছু কিছু ভাল বিজ্ঞাপণ দেখা যায় , কিন্তু ওদের গুলোর মত এত 'ফাস্ট-কেলাস' হয় না । আমাদের বিজ্ঞাপণ নির্মাতারা কেন দেশি পণ্যের জন্যও ওরকম একটা-দুইটা 'ফাস্ট-কেলাস' বিজ্ঞাপণ করেনা আমি বুঝি না । মক্কেল টাকা দিলে কাজ করি - এই নীতিটা আমিও বুঝি । আমরা যারা সফটওয়্যার শিল্পের সাথে জড়িত, আমরাও তো মক্কেল টাকা না দিলে কাজ করি না । তারপরেও, আমরা অনেকেই কাজের ফাঁকে অথবা লেখাপড়ার ফাঁকে উইকিপিডিয়া তে লেখালেখি করি । OpneSource এর কাজ করি । একবার sahana নামে একটি opensource প্রজেক্ট বাংলাদেশে এল । সাহানা মূলত disaster management system, মানে প্রাকৃতিক দূর্যোগ মোকাবেলায় তথ্যপ্রযুক্তিগত সহযোগিতা প্রদান করে । এই প্রজেক্টের কাজের জন্য কিছু স্বেচ্ছাসেবক প্রোগ্রামারদের নিয়ে দল গঠন করা হল, তারা কিছুদিন কাজও করেছিল ।
যাই হোক, মূল প্রসঙ্গে ফিরে আসি । কথা হচ্ছিল বিজ্ঞাপণ নির্মাতারা কেন দেশি পণ্যের জন্যও একটা-দুইটা ভাল বিজ্ঞাপণ করে না । জানি না কেন করেনা । তবে করতে চাইলেই যে করা যায় এই ব্যাপারে আমার কোন সন্দেহ নাই । যাদের সন্দেহ আছে তারা বাংলা উইকিপিডিয়া দেখুন , পুরোটাই স্বেচ্ছাশ্রমের ফসল ! বিজ্ঞাপণ নির্মাতারা যখন দেশি পণ্যের বিজ্ঞাপণ করছেন না, আমার মত অধমকেই কাজটা করতে হচ্ছে ।
 
