গত কাল বই মেলায়



এর আগের পোস্টটা ছিল আগামীকাল বইমেলায়, একুশে ফেব্রুয়ারি ২০০৯ এ কি ঘটতে পারে তাই নিয়ে হাল্কা রম্য করেছিলাম । ভয়ে ভয়ে ছিলাম আসলেই দূর্ঘটনা ঘটে যায় কিনা, কল্পনা আপা আর অতন্দ্র প্রহরী আমার মাথা ভাঙ্গার হুমকি দিয়ে রেখেছিলেন সেই পোস্টেই ।
একুশে ফেব্রুরারির দিনটি শুরু হয়েছিল চমৎকার । বেলা নয়টার দিকে ঘুম থেকে উঠেছিলাম । ঘরের মধ্যে কিছুক্ষণ ঘোরা ফেরা করে নেটেও বসেছিলাম । তখনি নজরুল ভাইয়ের ফোন এল । তার নাকি ক্যামেরায় কি একটা জটিলতা দেখা দিয়েছে । তার গোপন পরিকল্পনা ছিল ভিডিও করার, কিন্তু ক্যামেরার মেমোরি কার্ডে ভাইরাস ঢুকে (সমস্যাটা আসলেই ভাইরাস নিয়ে, পরে কার্ডটা বাড়ি নিয়ে এসে সমাধান করেছি) পরিকল্পনাকে হুমকির মুখে ফেলে দিল । আমরা আলোচনা করে ঠিক করলাম আজিজে শুদ্ধস্বরের অফিসে দেখা করব দুইটার একটু পরে, চেষ্টা করা হবে সমস্যা সমাধানের । 
আমি আজিজে গেলাম তিনটার একটু আগে । গিয়ে দেখি তারেক একা বসে আছে আজিজের অফিসে । বাকি লোকজন কই ? খাওয়া দাওয়া করতে গিয়েছে সবাই । সবাই মানে টুটুল ভাই লীলেন ভাই প্রমূখ, কিন্তু তাদের মধ্যে নজু ভাই নাই । তিনি এখনো আসেননাই । প্রায় আধা ঘন্টা পর টুটুল ভাইয়েরা ফিরে আসালে পরে আমরা নজু ভাইকে খোঁজার প্রয়োজনীয়তা অনুভব  করলাম । ফোন করে জানা গেল তিনি এখনো বনানীতে ।
যাহোক গল্প টেনে লম্বা না করি, ঐদিন ঐ ক্যামেরার সমস্যা সমাধান হয়নি । তো আমরা বেরিয়েই পড়লাম আজিজ মার্কেট থেকে । লীলেন ভাইয়ের পেছনে আমি, তারেক, নাজমুল আলবাব, তুলী আপা, বাবাই এবং রাস্তায় দেখা হয়ে যাওয়া শাহেনশাহ । বের হয়ে একটা কাল রঙের বেড়াল ( পুশি ক্যাট এবং বিবর্ণ ম্যাও ) দেখা গেল জাতীয় যাদুঘরের পাশে ।

আরো কিছুদূর এগিয়ে চারুলকার সামনে দেখা গেল এই ভদ্রলোককে ।

এরকম বিভিন্ন কিসিমের জিনিস দেখতে দেখতে আমরা আজিজ থেকে মেলায় পৌঁছে গেলাম ।
মেলায় গিয়ে দেখি অনেক সচল এসে পড়েছেন । রীতিমত জমজমাট হাট বসে গেছে শুদ্ধস্বরের সামনে ।  যেই কীর্তিনাশা ভাই প্রতিদিইন বলেন, "আজকেও যেতে পারলাম না" তিনি আজ আগে ভাগেই এসে বসে আছেন ।



কয়েকজনের হাতে দেখি সচলায়তন সংকলন, বুঝলাম বই এসেছে । স্টলে গিয়ে দেখি আসলেই তাই । সেই সাথে জুবায়ের ভাইয়ের সিকি আধুলি গদ্যও আছে ।



স্বাক্ষর দেয়া নেয়া হল কিছুক্ষণ ।

তারপর আমরা গেলাম নজরুল মঞ্চে, মোড়ক উন্মোচন হবে ।


মোড়ক উন্মোচিত হচ্ছে...

মোড়ক উন্মোচনের পর স্টলের সামনে এসে আবারো আড্ডা । আর ধুমায় বইয়ে স্বক্ষর করা আর স্বাক্ষর নেয়া চল্ল । চামে আমি নাজমু ভাই, তুলী আপা আর বাবাইয়ের এই ছবিটা তুললাম । পান্থ রেজা একটা হাত বাড়িয়ে দিয়ে ছবিতে ঢুকে পড়েছে ।

তারপর সব শেষে সবাই মিলে (মানে যারা তখন স্টলের সামনে ছিল) একটা দলগত ছবি ।

একটা বোনাস ছবি । কীর্তিনাশা । অনেএএক গুলো বই কিনেছেন তিনি । কিন্তু এই দেখে অবাক হলে চলবেনা মমিন । রণদা একাই ঐদিন এর তিন গুন বই কিনেছেন । এতগুলো বই দুই হাতে নিয়ে চলাফেরা করা যে কী কষ্ট । কারো সাথে হাত মেলানোও যায়না । এবং শেষে বলেই দিলেন, দুইটা হাত যথেষ্ট না । আরো হাত থাকা দরকার ছিল ।

শেষ কথা :
আগের পোস্টে করা ভবিষ্যৎ বানী বিফল হওয়ায় আমি অত্যন্ত খুশি হয়েছি । আরো বেশি ভাল লেগেছে অনেকদিন পর প্রায় সব সচলকে এক সাথে দেখতে পেয়ে । কালকের দিনটাকে আসলেই একোটা উৎসব বলে মনে হচ্ছিল । সেদিন রাতে আমাকে বাধ্য হয়ে একটা জরুরী কাজে ঝটপট বেরিয়ে আসতে হয়েছিল । তখন অবশ্য রাত নয়টা পার হয়ে গেছে । অন্তত রাত দশটা পর্যন্ত মেলায় থাকার ইচ্ছা ছিল । পরে রিক্সা করে যেতে যেতে ভাবছিলাম, আমি শেষ কবে কোন উৎসবে এতটা মেতেছিলাম ? যেখানে সব বয়সের সব রকম লোকজন ছিলেন অনেকজন । একবার মনে হয়েছিল এক্কেবারে পিচ্চিকালের ঈদের আনন্দের সাথে হয়তো এই আনন্দটা তুলনা করা যেতে পারে । বড় হওয়ার পর থেকে ঈদের আনন্দ মরে গেছে, এখন ঈদ মানে ঘুম দিবস । কিন্তু পরে চিন্তা করে দেখলাম, ঈদেও মনে হয় এত আনন্দ হত না । এই উৎসবটা অনন্য, অভূতপূর্ব । সবদিক দিয়েই । হয়ত আমরাই বাংলাদেশে নতুন একটা উৎসব চালু করে দিচ্ছি এভাবে । আজ থেকে দশ বছর পর হয়ত ২০০৯ এর বইমেলার এই ব্লগ, ছবি আর গল্প গুলো গুরুত্বপূর্ণ ঐতিহাসিক দলিলও হয়ে উঠবে ।

