ফ্লাশ টয়লেট



জানা ইতিহাস মতে পৃথিবীর প্রথম ফ্লাশ সহ টয়লেট বানিয়েছিল সিন্ধু সভ্যতার লোকেরা - হরপ্পা এবং মহেঞ্জোদারো নগরের প্রায় প্রতিটি বাড়িতেই ফ্লাশ সহ টয়লেট পাওয়া গিয়েছে । এ হল আজ থেকে সাড়ে চার হাজার বছরেরো কিছু আগের কথা । সে আমলে আমাদের বাপ দাদারা এসব কিছু নিয়ে মনে হয় চিন্তাও করেননি; ধর্ম, দর্শন, রাজনীতি ইত্যাদি বড় বড় জিনিস চর্চা করেই তাদের দিন পার হয়ে যায় । হাগাখানা নিয়ে চিন্তা করার মত সময় কার ? করলেও কষ্ট করে আর সেগুলো তৈরী করেননি । ফাঁকা মাঠে, নদীর পাড়ে অথবা রাস্তা-ঘাটে হেগেই তারা বেশ সুখে শান্তিতে বসবাস করছিলেন । কিন্তু পশ্চিমা দেশ থেকে যখন আধুনিকতার ভুত এসে ঘাড়ে চাপল তখন বাধ্য হয়েই ঘরে ঘরে ফ্লাশ টয়লেট বসান হল ।
এইবার একটা ফাস্টফরোয়ার্ড মেরে বর্তমানে চলে আসি । প্রাচীন সিন্ধু সভ্যতার মত এখন আমাদেরও দেশের ঘরে ঘরে ফ্লাশ টয়লেট আছে । দিনে রাতে অহরহ হেগে-মুতে তারপর আমরা ফ্লাশিয়ে ভাসিয়ে দেই আমাদের "ইয়ে" গুলো । আধুনিক একটা ফ্লাশ ট্যাঙ্কে নাকি গড়ে মোটামুটি দশ লিটারের মত পানি ধরে । প্রতিবার টয়লেট ব্যবহার করে তাহলে আমরা কমপক্ষে দশ লিটার করে পানি খরচ করি । কমপক্ষে বলছি এই কারনে যে, হাত ধোয়া এবং ইয়ে পরিষ্কারের জন্যও আমরা পানি ব্যবহার করি এবং আমার আন্দাজ মতে তাতে আরো এক লিটার খরচ হয় ।
আমি নিজে দীর্ঘদিন ধরে (গত ছয় বছর) পানি বাঁচানর জন্য দিনে দুইবারের বেশি ফ্লাশ করিনা । ভদ্রলোকেরা আমাকে নোংরা, ম্যাথর, অসুস্থ যা ইচ্ছা বলতে পারেন - সব মাথা পেতে নিব । নিজের বাপ-মা'ই এসব বলে, পর মানুষে তো বলবেই । কিন্তু একবার চিন্তা করে দেখেন কত পানি আমি বাঁচিয়েছি এভাবে ! যদি ধরি দিনে আমার গড়ে পাঁচবার (সঠিক সংখ্যাটা আরো বেশি হবে মনে হয়) টয়লেট ব্যবহার করার প্রয়োজন হয় তাহলে আমি গত ছয় বছর ধরে প্রতিদিন ৩ বার টয়লেট ফ্লাশ করিনি, দিনে ৩০ লিটারের মত পানি বাঁচিয়েছি । গত ছয় বছরের মধ্যে দুইবার অধিবর্ষ পড়েছে, তাহলে মোট দিনের সংখ্যা হল ৩৬৫X৬+ ২=২১৯২ । ২১৯২ দিনে প্রতিদিন ৩০ লিটার করে হলে, এতদিনে মোট ৬৫,৭৬০ লিটার বা ১৭,৩৭২ গ্যালন (প্রায়) । মাঝারি একটা পুকুর খুঁড়ে তাতে তেলাপিয়া মাছের চাষ করা যেত । পুকুরের উপর মাচা করে তার মধ্যে হাঁস পালতে পারতাম, হাঁসের গু খেয়ে মাছ গুলো নাদুস নুদুস হত । মাঝে মাঝে বিকালের দিকে একটা ছিপ নিয়ে বসতাম পুকুর পাড়ে । বড়শীতে কেঁচো লাগিয়ে তেলাপিয়া মাছ ধরতাম একটা, তারপর রাতের বেলা টাটকা মাছ ভাজা ।
অথবা এই সমস্ত পানি কোথাও জমিয়ে রাখতে পারলে পরে ৩০ বছর পর অনেক দাম দিয়ে বেচতে পারতাম । কিন্তু আফসোস, আমি যেই পানি বাঁচাই ঢাকা শহরের বাকি সব আবাল লোকে সেই পানি গুলো নষ্ট করে ছাড়ে । যাক গে, পাঠকদের জন্য ফ্লাশে পানি বাঁচানর একটা ভদ্রস্থ পদ্ধতি নিচের লিঙ্কে থাকল, আজকের মত এখানেই শেষ করি ।
http://www.ecollo.com/post/2009/03/DIY-projects-Create-your-own-eco-friendly-toilet.aspx

