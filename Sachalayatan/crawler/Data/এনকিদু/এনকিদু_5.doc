চলুন একটা জরিপ করি



আসেন সবাই মিলে একটা জরিপ চালাই । বিষয় বস্তু খুব সাদামাটা, বাংলা লিখালিখির জন্য কোন সফটওয়্যারটা বেশি ব্যবহার হয় । "সবাই মিলে" জরিপ করা চালান বলতে কিন্তু আমি শুধু নিজের নিজের মতামত জানানর কথা বুঝাইনি । আমরা যারা যারা অন্তর্জালে ঘুরাফিরা করি, সবাই জরিপ কর্মী হিসেবে অংশ নিব । ব্যাপারটা একটু ব্যাখ্যা করা প্রয়োজন । চাইলে শুধু সচলে একটা জরিপের বাক্স রাখা যেতে পারে, মাঝে মাঝেই সেরকম রাখা হয় আমরা দেখেছি । কিন্তু সেই জরিপে অংশ নিতে পারে শুধু তারাই যারা সচলে ঢুঁ মারেন । কিন্তু এরকম অনেক অন্তর্জাল ব্যবহারকারী আছেন যারা হয়ত সচলে আসেননা খুব একটা, কিন্তু আগডুমবাগডুম ডট কম নামের সাইটে ঢুঁ মারেন নিয়মিত । তাদের মতামত সংগ্রহ করতে হলে জরিপের বাক্সটা সেই আগডুমবাগডুম ডট কমেও বসান দরকার । এভাবে যদি একটা জরিপ অনেক গুলো সাইটে রাখা যায়, তাহলে আরো অনেক বেশি মানুষের কাছ থেকে মতামত নেয়া সম্ভব হয় । সেই কাজটাই আমরা এখন করব !




নিজ নিজ ব্যক্তিগত ব্লগ, ওয়েব পেজ বা অন্য যেখানে খুশি সেখানে HTML এর মধ্যে নিচের এই জিনিসটা কপি-পেস্ট করে বসিয়ে দিন, অনেকটা ইউটিউবের ভিডিও বসানর মতই খুব সহজ কাজ, তাহলেই জরিপের এই বাক্সটা আপনার পেজে চলে আসবে । 
<object height="300" width="160" type="application/x-shockwave-flash" data="http://banglapoll.zxq.net/banglapoll.swf" id="myContent" style="visibility: visible;"></object>
ওয়েব মাস্টাররা চাইলে নিজের ওয়েব পেজেও এই জরিপ বসিয়ে নিতে পারেন । কারো অনুমতি নেয়ার প্রয়োজন নেই, কিন্তু এই পোস্টের মন্তব্যে যদি সেই পেজের URL টা জানিয়ে দেন তাহলে খুব ভাল হয় - কতগুলো পেজে জিনিসটা ছড়িয়েছে তার একটা ধারনা পাওয়া যাবে ।
এই জরিপের সমস্ত ফলাফল জমা হবে কেন্দ্রীয় একটা তথ্যা ভাণ্ডারে । অন্তার্জালের যে কোন পেজেই এই বাক্সটা রাখা হোক, যারা মতামত জানাবেন তাদের প্রত্যেকের ভোট চলে যাবে সেই তথ্যভাণ্ডারে আর ভোট গ্রহন শেষে বর্তমান অবস্থার পরিসংখ্যানটাও পাওয়া যাবে সেখান থেকেই । অতএব, যে কোন পেজ থেকেই আপনি জরিপের সর্বশেষ তথ্য পেয়ে যাচ্ছেন । চলুন তবে শুরু করা যাক !
*জরিপের ব্যাকগ্রাউন্ডে ছবিটা হিমু ভাইয়ের আঁকা 

