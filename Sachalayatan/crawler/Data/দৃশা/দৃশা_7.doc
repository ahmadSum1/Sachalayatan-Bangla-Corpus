ভালুবাছি ভালুবাছি



যুগ যুগ ধরে পালিত এক দিবসের নাম 'বিশ্ব ভালবাসা দিবস'। যুগের হাওয়া আমাদের এই ছোট্ট দেশখানাও ছুঁয়ে গেছে। পহেলা বৈশাখ, পহেলা ফাল্গুন, রোজার ঈদ, কোরবানের ঈদের মত আজ আমরা ১৪ই ফেব্রুয়ারীও বেশ ঘটা করে পালন করি। প্রেমিক-প্রেমিকরা যেমন এই দিনের জন্য অধির আগ্রহে বসে থাকেন, তথাকথিত ব্যবসায়ীরাও এ দিনের জন্য ধুপ-ধুনো দিয়ে দোকানপাট হাট করে অপেক্ষা করেন। আর্চিস, হলমার্ক মালিকরা একচেটিয়া ব্যবসা করে লালে লাল, নীলে নীল হন রঙ্গিন পসরা সাজিয়ে, রেস্টুরেন্ট মালিকরা হরেক রকম খাদ্যসম্ভারের ভিড়ে হাপিয়ে উঠেন টাকা-কড়ি গুনতে গুনতে, আর পার্লার-ওয়ালীরা নিজেরাই রঙ মেখে সং সেজে অপেক্ষায় থাকেন বালিকা, কিশোরী, তরুনীদের "একদিনে সাজাইয়া সুন্দরী বানাইয়া লামু" মনোভাব নিয়ে। 
আজ থেকে ১২ বছর আগে স্কুল জীবনে প্রথম জানলাম এই দিনের কথা, তাও আমাদের এক সাথীর বদৌলতে। বেচারী প্রথম প্রেমে পড়ল, নিজ গরজেই আমাদেরকে এসে জানাল পৃথিবীতে এই দিন নামেও একটা 'মহান' দিন আছে, আর তৎকালীন সিনিয়র ভাই-বোনরা এ দিন ঘটা করে পালনও করছে। সুতরাং সে যদি এই দিন পালন না করে তবে জীবন তার বৃথা, একইসাথে তার বালক-বন্ধুকে ইম্প্রেস করারও তো একটা ব্যাপার আছে! মোটকথা যদি এই দিনটা পালন না করা হয় তাহলে সে এককথায় 'বিশ্ব খেত মাইয়া'। প্রানের সখীকে কিভাবে খেত মেয়ে টাইটেল জিততে দিই? তাই তার পেরেশানীতে আমরাও পেরেশান...তার দুঃখে আমাদেরও কলিজা মোচড়ায়... তার ভালবাসা দিবস মানে আমাদেরও ভালবাসা দিবস...শুধুমাত্র তার বালক-বন্ধু আমাদের বন্ধু নয়, এই যা তফাৎ। নিজেদের যার যা জমানো টাকা ছিল দোস্তকে দিলাম উপহার কেনার জন্যে। নিজেরাই আপন উদ্যোগে ঝাপিয়ে পড়লাম ভালুবাসার গান দিয়ে একটা ক্যাসেট বানানোর নিমিত্তে। কিন্তু গান পাই কই? ছুটু ছুটু মানুষ আমরা তখন কিই বা অতো ভালুবাসার গান শুনেছি! তাও আবার আমার দোস্তের দাবী বাংলা গান হলে চলবে না, আংরেজী ভালুবাসার গান হতে হবে। আমরাও যে কতটা ইইস্মার্ট এটা বুঝাতে হবে না মানুষকে !!
যাই হোক, অবশেষে অনেক যাচাই বাছাই জরিপ চালিয়ে ১২টা গানের একখান ক্যাসেট তৈরী করা হলো। যথা সময়ে ১৪ই ফেব্রুয়ারীও এলো, আমাদের সেই প্রানের দোস্ত চকোলেট, ক্যাসেট, কার্ড সহ গেল বালক-বন্ধুর সাথে দেখা করতে। দিন গেল, সন্ধ্যায় আমাদের ধৈর্য্য যেন আর বাঁধ মানে না। বালিকাকে ফোন করে জানতে চাইলাম কি হল ঘটনা। বালিকা ইনিয়ে বিনিয়ে বহু কাহিনী বলতে চায়, আমরা তাকে দাবড়া মেরে জিজ্ঞেস করলাম, 'হাবিজাবি কথা পরে ক' ছেড়ি, আগে বল তোরে পোলা কি দিল?' আনন্দে গদগদ হয়ে সে উত্তর দিলো, '১২টি রজনীগন্ধ্যা। শোনা মাত্র আমাদের চাঁন্দি গ্রম, দিলো তো দিলো খালি ফুল?...তাও আবার রজনীগন্ধ্যা? বাংলার বুকে যত গালি আছে এক নিশ্বাসে সব উগড়ে দিলাম, কিছু ভুলে গেলে বাকী সঙ্গী সাথীরা তা মনে করিয়ে দিচ্ছিল। এতো কষ্টে আমরা এতো কিছুর আয়োজন করলাম, আর হারামী পোলা ১২টা রজনীগন্ধ্যা দিয়ে মুচমুচি ভাজা খায়... এও কি সহনীয়? সেদিন একযোগে আমরা ঘোষনা দিলাম এই ছেলে খ্রাপ... তাই এই ছেলে বাদ। কিন্তু মুরুব্বীরা যাহা রটিয়েছেন তার কিছুটা হলেও তো বটিয়েছেন! প্রেম যেহেতু অন্ধ... তাই বালিকাও আমাদের গ্রাহ্য করেননি, তিনি প্রেম উন্মাদিনী হয়ে ছেলে যা বলে বেদ-বাক্যের ন্যায় মেনে নেন। 
তখন বয়স অনুযায়ী ভাল উপহার না পাওয়ার ব্যাপারটাই অনেক বড় আর খারাপ ব্যাপার বলে মনে হয়েছিল, তাই হয়তো বন্ধুকে অমন কু-প্রস্তাব দিয়েছিলাম। কিন্তু এখন ভাবি আমার বন্ধুটা যদি আমাদের সেই ছোটলোকি সিদ্ধান্তটা মেনে নিত তাহলে হয়তো বেচারীকে তার সেই বালক বন্ধুকে পরের বছরই অন্য মেয়ের কাছ থেকে ভ্যালেন্টাইন্স গিফট গ্রহন করার দৃশ্যটা দেখতে হত না, আর সেই ছোট্ট বোকা মানুষটার অসহ্য যন্ত্রনায় কাতর মুখখানি আজ এতোদিন পরও হয়তো আমাদের চোখে ভাসতো না। কার সিদ্ধান্তটা ঠিক ছিল মাঝে মাঝে বুঝতে পারি না... কিন্তু ছোট্ট দোস্ত  আমার ,আজ তুই বুদ্ধি-জ্ঞান গরিমায় অনেক বড়, যেখানেই থাকিস চ্রম চ্রম ভাল থাকিস... এমন মানুষকেই জীবনে খুঁজে নিস যে তোর ভালবাসার আর পরম মমতা মেশানো উপহার গুলোর যথার্থ দাবীদার। 
(নীচে ক'টা গান জুড়ে দিলাম যেগুলো আমরা বহু যাচাই বাছাই করে বের করেছিলাম। আজ এতোগুলো বছর পর গানগুলো শুনতে দারুন মজা লাগছে, মজার ব্যাপার চোখে পড়ল গান সিলেকশনের সময় আমরা মেয়ে ছেলে সবার গান ঢুকিয়ে দিয়েছিলাম। মাইরি! কি গাধাটাই না ছিলাম')
*লোবো-








     Get this widget 
|
     Track details  
|
 		eSnips Social DNA    





*লোবো-








     Get this widget 
|
     Track details  
|
 		eSnips Social DNA    





*বেঙ্গেলস-








     Get this widget 
|
     Track details  
|
 		eSnips Social DNA    





*জন ডেনভার-








     Get this widget 
|
     Track details  
|
 		eSnips Social DNA    





*জন লেনন-








     Get this widget 
|
     Track details  
|
 		eSnips Social DNA    





*এরিক ক্লেপটন-








     Get this widget 
|
     Track details  
|
 		eSnips Social DNA    





*একটা বোনাস গান দিলাম জন লেননের তবে এটি সেই ক্যাসেটে ছিল না, বরং এটা আমার পছন্দের।








     Get this widget 
|
     Track details  
|
 		eSnips Social DNA    





*শিরোনামের সাথে মিল রেখে দিলাম তিশমা আফার কন্ঠে গাওয়া ভালুবাছি ভালুবাছি গানটা। এই গান শোনার পর বুঝতে পারবেন মানুছ কুত চ্রম খ্রাপ। নিরীহ এট্টা আফার সাথে কেউ এমুন করে কন?








     Get this widget 
|
     Track details  
|
 		eSnips Social DNA    






