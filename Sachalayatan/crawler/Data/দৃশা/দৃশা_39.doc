বিষয়বস্তুহীন বিষয়



আজকের সকালটা বেশ সুন্দর…ঝরঝরা টাইপ সুন্দর (তাই বলে মোল্লা সল্ট লবনের মত নয়), চিকন একটা রোদ হিমেল কিছু ফুরফুরে সঙ্গী সাথী নিয়ে টুপ করে ঘরে ঢুকে পড়ছে বাধাহীন ভাবে। দেখেই মনটা ভাল হয়ে যায় এমন একটা সকাল। আমার ঘরের বারান্দা থেকে সামনের দৃশ্যটাও(*দৃশা নয় লুৎফুল আরেফীন) অসাধারন যে কোন সময়ের জন্য- হোক তা ঝড়-বৃষ্টি ,বা কনকনে শীতের শিশিরবেলা, কিংবা প্রখর রোদের প্রকট দাপট। প্রচুর গাছ-গাছালির আড়াল থেকে দেখা যায় বিশাল এক দিঘীর খানিকটা অংশ। এই দিঘীর কাছে আমার ঋণ অনেক, কতশত সুন্দর মুহুর্ত না চাইতেই দিয়ে গেছে আমার স্মৃতি নামক গোপন ঝুলিতে যা শুধু বাড়ালে বাড়তেই থাকে। 
বন্ধুদের সাথে দিঘীর ঘাটে বসে  হেড়ে গলায় তোলা গানের জলসা... বিকেলে কখনও ঘাটের শেষ সিড়িতে বসে  আর্টপেপারের ছোট্ট সীমানায় নানা রঙের আঁকিবুকি... এক পাল রাঁজহাসের ধুপধাপ সিড়ি পেরিয়ে ঝপাং করে পানিতে ঝাপ দেওয়ার উল্লাস... কোন ভবিষ্যত কবির হাতে কাগজ কলম নিয়ে বসে থাকার উদাস দৃশ্য...তা দেখে মানুষের (আমি পাপীও আছি)মিটিমিটি হাসি...রাতের অন্ধকারে চাঁদের উচ্ছাস আর বৈদ্যুতিক বাতির  মিশেলে তৈরি অদ্ভুত আলোর প্রতিফলন... ঝুম বৃষ্টিতে ছোট্ট ছোট্ট জলকণাদের দিঘীর জলের সাথে আলিঙ্গন...রোদেলা দুপুরে দিঘীর জলের  ঝিলমিলে আলোড়ন... সবই কত সাধারন... শুধু মানুষের দেখার চোখে অসাধারন।
কাল বাদে পরশু কিংবা তরশু যে কোন একদিন ঈদ... ঠিক কবে তাও জানি না। জানার যে খুব একটা আগ্রহ আছে তাও না... যেদিন হবে জানবই তো, এমন একটা অবস্থা। পথেঘাটে পরিচিত কারো সাথে দেখা হলে খুব রাশভারী টাইপ হাসি দিয়ে জিজ্ঞেস করে "ক’টা গরু দিচ্ছ? নাকি ছাগল দিবা?"... আমি তার থেকেও রাশভারী স্বরে জিজ্ঞেস করি "ঈদ কবে বলতে পারেন?" কিছু কিছু সাধারন ব্যাপারে আমার যেমন উত্তেজনার শেষ নেই তেমন কিছু কিছু অসাধারন ব্যাপারে আমার উদাসীনতারও বিরাম নেই। 
এখন কথা আসতে পারে দিঘী থেকে শুরু করে ঘটনা গরুতে এসে ঠেকলো কেন? এদের মধ্যে যোগসাজশটা কি?কিছুই না...একেবারেই না। এলেবেলে লেখকদের লেখা এমনই হবে সেটাইতো স্বাভাবিক। তাৎপর্যহীন গুরুত্বহীন বিষয়বস্তুহীন জগাখিচুড়ি। বিক্ষিপ্ত মনের বিক্ষিপ্ত প্যাঁচাল যেটা না গেলা যায় না উদ্গীরন করা যায়...যা শুরু হয় চরম আবেশ নিয়ে যা শেষ হয় অদ্ভুত উদাসীনতা দিয়ে... আবেশটা থাকুক আপনাদের সবার কাছে...উদাসীনতাটুকু না হয় রয়ে যাক আমার কাছেই।
Sunshine on my shoulders makes me happy
Sunshine in my eyes can make me cry
Sunshine on the water looks so lovely
Sunshine almost always makes me high
If I had a day that I could give you
Id give to you a day just like today
If I had a song that I could sing for you
Id sing a song to make you feel this way
Sunshine on my shoulders makes me happy
Sunshine in my eyes can make me cry
Sunshine on the water looks so lovely
Sunshine almost always makes me high
If I had a tale that I could tell you
Id tell a tale sure to make you smile
If I had a wish that I could wish for you
Id make a wish for sunshine all the while
Sunshine on my shoulders makes me happy
Sunshine in my eyes can make me cry
Sunshine on the water looks so lovely
Sunshine almost always makes me high
Sunshine almost all the time makes me high
Sunshine almost always
(*দৃশা- আরেফীন ভাইসাব তার এক লেখার কমেন্টবক্সে আমার নাম দৃশা থেকে দৃশ্য বানায়ে ফেলাইছিল...এইটার তেব্র পতিবাদ ঝানাই।)

