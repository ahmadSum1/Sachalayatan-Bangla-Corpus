শি ফাউন্ড হার ফ্রিডম ইন প্রিজন......



[পূর্বে প্রকাশিত জগাখিচুড়ি]
আমি সবসময়ই ইজি কাজে বিজি মানুষ। তাই সবসময় অনেক কিছু করবো ভাবলেও কিছুই করা হয় না। আমার ব্যস্ত সময় কাটে অলসতায়, আমার জরুরী কাজ চলতে থাকে চিন্তার বিক্ষিপ্ততায়। আমি হইতো সেই রেস এর খরগোশ যে নিশ্চিত জয়কেও হারের দিকে ঠেলে দিতে পারে অসাবধানতায়, অলসতায়, অবহেলায়।
এমনি এক অলস সময়ে বিক্ষিপ্ত মনে দেখতে বসলাম "প্রোভকড"। অলসভাবেই গড়িয়ে যাচ্ছিলো সিনেমার কাহিনি......নতুন কি, আর ১০ টা মার খাওয়া পোড় খাওয়া মেয়েদের মতই আর এক নিপীড়িত নারীর রুগ্ন ভগ্ন জরাজীর্ন সাতকাহন। দেখতে দেখতে হঠাত মনে হল এই কাহিনিটা আমি জানি, কোথাও কি দেখেছি নাকি পড়েছি? দেজা-ভু !!! উহু সম্ভব না, তৎক্ষনাত মনে পড়লো কোথায় পড়েছিলাম। নিজ সার্থসিদ্ধির জন্যই পাঠ্যপুস্তকে এই কেসটার বেপারে পড়তে হয়েছিল। হঠাত সেই একই ঘটনার চিত্রায়ন দেখে প্রথমে বুঝতে পারিনি। একে একে মনে পড়ল সব ফেক্ট, প্রিন্সিপাল। সবই কেতাবি কিচ্ছা, যতটুকু জানার দরকার ছিল পরীক্ষায় উতরিয়ে যাবার জন্য...কিছুটা জেনেছিলাম নিজের ইচ্ছায় আর কিছুটা বাধ্য হয়ে। কিন্তু কি বুঝতে পেরেছিলাম এর ভেতরের ভয়াবহতা?এমন কিরাঞ্জিত আলোওয়ালিয়ার মত কত কত কেস আছে দেশে বিদেশে। এরমধ্যে কতগুলো লাইম লাইটে আসার সুযোগ পায় আর বেশিরভাগই ধামাচাপা পরে যায় অবহেলার গোপন স্নায়ু কুঠিরে। আমরা তো দূরের কথা একটা সময় এমন আসে যখন যে নির্যাতনের শিকার সে নিজেও ভুলে যায় তার নির্যাতনের ইতিকথা।
কিরঞ্জিত নিশ্চিত যাবতজীবন কারাদন্ডের হাত থেকে বেঁচে গিয়েছিলেন ৩ টা গ্রাউন্ডে-
১। প্রোভকেশন
২।বেটার্ড ওমেন'স সিনড্রম
৩। ডিমিনিস রেস্পন্সিবিলিটি
শুধুই কি এই ৩ টা জিনিস ই যথেষ্ট ছিল? কিতাবি ভাষায় বললে বলা যায় এই বেশী। কিন্তু আমার ক্ষুদ্র মস্তিষ্কের বিক্ষিপ্ত নিউরোনগুলোর উলটো পালটা সঞ্চারণের ফলে কেন জানি মনে হল এটাই বেশী না...এরজন্য চাই জাগরন। মনের,বিবেকের, অধিকারের জাগরন । আমাদের দেশে বেশ অনেকগুলো সংস্থা আছে...নারীমুক্তি,নারী জাগরন ব্লা ব্লা ব্লা... কিন্তু কই খুব কি বেশী লাভ হচ্ছে? মনেতো হয় না। কারন যার মাঝে এই জাগরন আশা প্রয়োজন সেইতো নিশ্চুপ। অনেকেই বলে থাকেন অশিক্ষিত নারীদের মধ্যেই নিপীড়িতাদের সংখ্যা বেশী। নিজ চোখে না দেখলে হইত তাই ধরে নিতাম। কি শিক্ষিত আর কি অশিক্ষিত যেসব নারীদের নিজ অধিকারবোধ সম্পর্কে কোন সচতনতা নেই , যারা নিজেদের মূল্যায়নই করতে জানে না তাদের কাছে শিক্ষার মূল্যটুকুই বা কতখানি। মেয়ে এইটুকুন কি বুঝতে পারনা নিজেকে মুক্তি তুমি নিজেই দিতে পারো, কোন নারী মুক্তি সংস্থা তোমায় তোমার মুক্তি এনে দিতে পারবে না শতবর্ষের একঘেয়ে কলুষিত জরাজীর্ন গতিধারা থেকে।
মনের মাঝে অনেক কথায় অগোছালভাবে এখানে ওখানে জমে আছে...লিখতে ইচ্ছে করছে আবার আলসেমিও লাগছে, আবার মনে হচ্ছে লিখে কি লাভ? ১০০ লোকজনের মধ্যে হয়তো ১০ জন এটা পড়বে......এর মাঝে ৭ জন পরে বিরক্ত হবে এতো বড় পোস্ট দেখে, ২ জন পড়ে বলবে এমন বহু লেখা পড়েছি এর থেকে ঢের ভাল, হয়তো একজন একটা মন্তব্য করবে।যাদের কথা ভেবে লিখলাম তাদের কেউই এই লেখাটা পড়বে না কারন তাদের ওতো বেহুদা সময় কোথায় এমন এলেবেলে লেখকের আপঝাপ লেখা পড়বার, ওদের যে নির্যাতিত হওয়ার ঢের বাকী। তাহলে লিখলাম কেন? হয়তো নিজেকে শান্তনা দেওয়ার এ এক হাস্যকর চেষ্টা।
এরপরও চিৎকার করে বলতে ইচ্ছা করে "চুপ করে থেকো না, এই পৃথিবী অদ্ভুত রকমের রুঢ় জায়গা...এখানে নিজের জায়গা নিজের আদায় করে নিতে হয়...নিজেকে মুক্ত করো...প্রান থেকে নয় ,দুমড়ে মুচড়ে পরে থাকা ওই অবহেলিত অস্পৃশ্য আত্মা থেকে...নিজেকে দাও নিজের নুতন পরিচয়"
অনেকেই হইত প্রোভকড মুভিটা অথবা বইটা পরেছেন । কিরঞ্জিত আলোওলিয়া একজায়গায় বলেছেন-
"The most important message I would like to give is, be strong, be positive, never suffer in silence. Life is a struggle and I have struggled for long but I have worked hard and achieved everything. If I can, why can't you do? You are no different than me. Tomorrow will be better than today."

