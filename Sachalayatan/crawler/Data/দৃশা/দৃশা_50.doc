ইন দি আর্মস অফ এন এঞ্জেল...




[পূর্বে প্রকাশিত।লম্বা কেচাল লিখার জন্য আগেই মাফ চাই]
পৃথুন একদৃষ্টিতে বাইরে তাকিয়ে রইল..কি দেখছে হয়তো সে নিজেও জানে না। কি আছে বাইরে? বৃষ্টির ঝিরি ঝিরি ফোটা ঝড়ে পরার মত কোন অলৌকিক সৌন্দর্য কিংবা তারা ভরা উদ্ভাসিত আকাশ নাকি জোৎস্নায় প্লাবিত রহস্যময় চারপাশ !!! এর কোনটাই যে নয়...পৃথুন তাকিয়ে আছে অপার অন্ধকারের দিকে...তার নিথর নিষ্পলক চোখ তাকিয়ে আছে সামনে...কিন্তু তার মনটা ধেয়ে চলছে যোজন যোজন মাইল দূরে। মানুষের মস্তিষ্ক কি অসাধারণ এক টাইম-মেশিন। চাইলেই নিয়ে যেতে পারে অতীতের ফেলে আসা স্মৃতির দোরগোড়ায় .. আবার চাইলেই নিয়ে যেতে পারে অনাগত ভবিষ্যতের রুদ্ধ দারপ্রান্তে।
খুব কি বেশীদিন আগের কথা? ছোট্ট পৃথুন দেখতে দেখতে কথা বলতে শিখল, মা'র একটা আঙ্গুল ধরে হাটতে শিখল...তার ছোট্ট ছোট্ট কম্পিত এলোমেলো পদক্ষেপ...যা দেখে তার বাবার ছুটে আসা...তাকে শক্ত হাতে ধরে নিরবে বুঝতে দেওয়া "আই আম অলওয়েস দ্যায়ের ফর ইউ মাই প্রিন্সেস"। ওইটুকুন পৃথুনও বুঝতে পারতো তাকে চারপাশ থেকে আগলে রেখেছে অসম্ভব মায়াময় দু'জোড়া চোখ আর ভালবাসায় ভরা দু'জোড়া হাত, এরা কি পারে তাকে পরে যেতে দিতে?
এভাবেই শুরু হয় ধীরে ধীরে পিথুনের বেড়ে ওঠা, বুঝতে শেখা, জানতে শেখা, উপল্বদ্ধি করতে শেখা- সময়ের পরিক্রমায় একে একে ধাপের পর ধাপ পেরিয়ে আকাশটা ছোঁবার তিব্র আকাংক্ষার সপ্নমগ্ন বীভরতায় ডুবতে শেখা। তার যে ডুবতে কোন ভয় নেই...কারন তাকে আগলে রেখেছে দুই অতন্দ্রপ্রহরী।
হাসিখুশি, প্রানবন্ত , উচ্ছল, তারুন্যদীপ্ত এমন হাজারো কঠিন কঠিন শব্দ দিয়ে যে পৃথুনকে বর্ণনা করা যায় না। বাবা-মা বেশ শখ করে মেয়ের নাম রেখেছিলেন পৃথুন, যেন পৃথিবীর মতই বিশাল হয় তার বিস্মৃতি , যেন তার মাঝ থেকেই বিচ্ছুরিত হয় সকল প্রানের উচ্ছাস, তাকে ঘিরেই যেন চলতে থাকে বেঁচে থাকার উল্লাস। বন্ধুমহলে সবার প্রিয় পৃথুন, অসাধারন ছবি আঁকায় পারদর্শী পৃথুন, বিচক্ষণ তার্কিক পৃথুন- এতো সব মিলিয়ে যে পৃথুন তার মত অনেকেই হতে চাইবে এটাইতো সাভাবিক।
   অসম্ভব সুন্দর একটা জল রঙের ছবিতে কয়েক ফোটা জল পরলে যেমন ছবি তার আসল সরুপ হারায় তেমনি বিধাতার নিদারুন নির্মমতাও ধবংস করে দিতে পারে সাজান গোছান তারই সৃষ্ট জীবনের সরুপ। পৃথিবীর মত বিশাল মনের পৃথুনের পৃথিবীও আজ এক ক্ষুদ্র গন্ডির মাঝে এসে পড়েছে, এই গন্ডির পুরোটাই বিধাতার আঁকা আর খানিকটা পৃথুনের নিজ ইচ্ছেয় টানা। কোনই দরকার ছিল না, তাও বিধাতা একটুখানিও পিছপা হননি পৃথুনের বাবা-মা কে একলহমায় তার কাছ থেকে কেড়ে নিতে, আর পৃথুনকে রেখে যেতে একরাশ শূণ্যতায়।
রাশি রাশি স্মৃতির মাঝে হাতরাতে হাতরাতে পৃথুন এখনও তাকিয়ে আছে নিকষ কালো অন্ধকারের পানে, বড্ড বেশী অন্ধকার...আজ কি আকাশে মেঘ জমেছে......একটুখানি আলোও নেই কেন কোথাও?ইতি উতি ভাবতে ভাবতে হঠাত মুচকি হেসে পৃথুন বুঝতে পারে এই জগতটাই যে বড্ড কালো তার জন্যে...চাঁদের আলোও কালো...মেঘে ঢাকা আকাশও কালো...সূর্যের তেজও ভীষন কালো....হয়তো তার অনুভূতিটুকুও আজ কালো। একটা মাত্র দুর্ঘটনা কিভাবে উলোট পালট করে দেয় সারাজীববের প্রাপ্তি। আজ পৃথুনের মায়াকারা চোখজোড়া আছে ঠিকই কিন্তু ওই চোখের যে ভারী পছন্দ অন্ধকার আর কালো রঙের পৃথিবী। আজ পৃথুনকে প্রিন্সেস বলে ডাকার জন্য তার বাবা কাছে নেই আর নেই তার মা যার পাশে গেলেই তার মনে হয় "আই এম ইন দি আর্মস অফ এন এঞ্জেল"....আজ আর কেউ পৃথুনের মত হতে চায় না...চায় না এমন এক আলোহীন ধূসর জীবন।
এরকম অনেক পৃথুনই আছে আপনার আমার আশপাশেই। হয়তোবা আপনেও এদের মাঝে একজনকে চেনেন। আমার ছোট্ট গল্পটা নাহয় বাস্তবের সাথে কল্পনার খানিকটা ভেজাল মিশেল (বর্তমান যুগে যা অঘোষিত ভাবে সীকৃত)। কারন বাস্তবের পৃথুনরা কি ভাবে, তাদের সপ্নের রঙ কি তা আমি জানি না। জানতে খুব ইচ্ছে করে তবে সাহস করতে খুব ভয় হয়...যদি আমায় পাল্টা জিজ্ঞেস করে বসে "তোমাদের সপ্নগুলোর রঙ কি আমাদের মত ধূসর নাকি রঙ্গিন?" কি উওর দেব জানা নেই। কিন্তু আমরা যদি সবাই মিলে একটু চেষ্টা করি তাহলে হয়তো অনেক পৃথুনই আবার এই বিশাল পৃথিবীটাকে আমাদের চোখ(কর্ণিয়া) দিয়েই দেখে যেতে পারবে। এতেও কিন্তু আমাদেরই লাভ...আমরা মৃত্যুর পরো বেঁচে থাকব এই পৃথিবীতে আগামীর পৃথুনদের মাঝে। তাহলে কেন না আমরা সময় থাকতেই  সন্ধানী আই ডোনেট অর্গানাইজেশেনের সাথে যোগাযোগ করি....কারন হয়তো কেউ আছে আমাদেরই অপেক্ষায় !!
Spend all your time waiting
for that second chance
for a break that would make it okay
there's always some reason
to feel not good enough
and it's hard at the end of the day
I need some distraction
or a beautiful release
memory seeps from my veins
it may be empty
or weightless and maybe
we'll find some peace tonight
you're in the arms of the angel
fly away from here
from this dark cold hotel room
and the endlessness that you fear
you are pulled from the wreckage
of your silent reverie
you're in the arms of the angel
may you find some comfort here।

