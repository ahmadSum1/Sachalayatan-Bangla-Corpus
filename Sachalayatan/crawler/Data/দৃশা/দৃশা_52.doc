সচলায়তনের সচল আমি...



সচলায়তনে এটা আমার প্রথম একখান জগাখিচুড়ি মার্কা উদগীরন। ভাল হোক আর মন্দ হোক একটা শুরুতো হল, আমার মত এমেচারদের জন্য এও কম না । আমি পাঠক শ্রেনীর মানুষ, তাই হয়তো ভাল ছিল তবে মাঝে মাঝে মানুষকে বিরক্ত করাও ফরজ। আমার আবার সুন্নতের বালাই নাই ফরজ নিয়া টানাটানি। সবকিছুর আগে ধূসর গোধুলীকে একটা ছোট্ট ধন্যবাদ দিয়ে নেওয়া প্রয়োজন সচলায়তনের বৃহদায়তনের গন্ডিতে আমাকেও খো খো ( খেলাটা কি আমি জানি না কইলাম) খেলার সুযোগ করে দেওয়ার জন্য।
          এ জায়গাটা কেমন এখনও ঠিক বুঝে উঠতে পারছি না আর খুব দ্রুত কোন সিদ্ধান্তে আমি পৌঁছাতে পারিও না, যদিও সব পরিচিত লেখকরাই আছেন। আমার এক গুরু ছিলেন সেই ফাজিল মহাপন্ডিত বলে গেছে “ সিদ্ধান্ত নিতে প্রয়োজনে সময় নে তবে একবার নেওয়ার পর তা নিয়ে আর কখন রিগ্রেট ফিল করিস না হোক সেটা ভুল“ আমিও সচলায়তন নিয়ে কোন রিগ্রেট ফিল করতে চাই না।
          আমার গুরু ২৪ বছরের এক বিচ্ছু পোলা গুরু হওয়ার মতই পাব্লিক ছিল কিন্তু আমার উপর খুব বেশীদিন গুরুপনা ফলাবার সুযোগ তারে দেয় নাই উপরওয়ালা । ২০০২ এর ২৯শে জুন আমার গুরুর আমার উপর করা সব গুরুগিরির অবসান ঘটে মোটরবাইক এক্সিডেন্টের মাধ্যমে। পুচকা আমি খুব বেশী রিয়্যাক্ট করিনি বরং গুরুর শেখান মন্ত্র মেনেই ৫ টা বছর কাটিয়ে দিলাম “ মায়া খারাপ জিনিস , যেখানে দেখিবে মায়া ...সরাইয়া নিবি তোর কায়া”। এই সুত্র মেনেই চলছিরে গুরু আজ অবধি, কিন্তু মাঝে মাঝে তোর সব থিওরি মার খায়......তোর জন্য বড্ড বেশী মায়া লাগে অযথা অকারনে অসময়ে। আমি তোর যোগ্য শিষ্য মনে হয় আজ অবধি হতে পারলাম না।
       এজন্যই যেদিন দেখব সচলায়তনের প্রতি খানিকটা মায়া নামক অদ্ভুত জিনিসটা ফিল করছি তল্পিতল্পা সহ পগারপার হব। ততদিন পর্যন্ত সবার অনবদ্য লেখাগুলো উপভোগ করব আর মাঝে মাঝে বাকীদের খানিকটা ত্যক্ত করব...মুহাহাহাহা ।
    তোমরা সেই ঋণদাতা যাদের ঋণ সর্বদাই পরিশোধিত হয়।
    কিছুকাল অস্থায়ীভাবে আমরা বিচরণ করি মর্তলোকে,
   কিন্তু আমি এমন একজনকে খুঁজে বেড়াচ্ছি যে তোমাদের
        কাছে এসে গিয়েছিল খুব তাড়াতাড়ি।
    ফুলটি প্রস্ফুটিত হওয়ার আগেই ছিঁড়ে ফেলা হয়েছিল কুড়িটিকে।
    আমি আমার ক্ষতি বয়ে বেড়াবার চেষ্টা করেছিলাম,
   আমি তা পারিনি... আমি তা আজও পারিনা।
মায়া তোর কাছে

