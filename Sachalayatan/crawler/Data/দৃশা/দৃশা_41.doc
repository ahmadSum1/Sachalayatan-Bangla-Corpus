ঝিনুকে মুক্তো হলে চুপ হয়ে যায় মুখ খোলে না...



প্রিলগ(অর্থাৎ কিছু আপঝাপ)
....................
কিছুদিন আগে আমরা আমাদের ইনস্টিটিউটে বন্যার্তদের জন্য টাকার তোলার শর্টকাট প্রসেস হিসেবে একখান আনপ্লাগড কনসার্টের আয়োজন করেছিলাম । সেই কনসার্টেই একজনকে চমৎকার মজার এই গানটা গাইতে শুনলাম প্রথম...বেশ অনেকদিন পর এমন কিছু একটা শুনলাম যা একবার শুনেই পছন্দ হয়ে গিয়েছিল।  বাড়ি এসে আন্তঃজালে  তালাশ করা শুরু করলাম যদি গানখানা পাওয়া যায় সেই দুর্বিসন্ধিতে। মাগার কঠিন চিপায় পড়লাম যখন টের পেলাম যে, না গায়কের নাম জানি আমি না গানের নাম, কার লেখা তাও জানি না। মনে থাকার মধ্যে আছে শুধু গানের দ্বিতীয় লাইন। সীমাহীন মেজাজ খারাপ নিয়ে কিছুক্ষন মনের আশ মিটিয়ে বাংলার বুকে যত গালি আছে সব ঝেড়ে দিলাম। (কার উপর  ওইটা কওন যাইব না...পীর সাহেবের মানা আছে।)
এর ২,৩ দিন পর প্রচন্ড জেদ নিয়ে  গানের সমুদ্রে ঝাপ দিলাম আন্তজাল দিয়ে।  ১৪০০০ হাজার গানের লিস্ট দেখে প্রথমে ভ্যাবাচ্যাকা খেলাম ...এতো কেবল শুরু নিশ্চয় আরও আছে !!! রীতিমত মা'য়ে তাড়ান বাপে খেদান টাইপ মুখ বানিয়ে খুঁজতে বসলাম।  কোনদিন কোন গান খুঁজতে এমন কালঘাম ছুটেছে বলে মনে পড়ে না :(। এরমধ্যে দেখি আসিফ নামক গায়ক এই ক’বছরে কোটি কোটি আগড়ম বাগড়ম লিরিক্সের গান গেয়ে বসে আছে। একেতো হাজার হাজার গান এরমধ্যে এই "আ-চিপ" পোলাডার এইসব গান দেখে ইচ্ছা হচ্ছিল কষে একটা থাবড়া মারি। (আসিফ ফ্যান ক্লাবরা মাইন্ড খাইয়েন না...ওই মুহুর্তে আমার অবস্থাটা বুঝার চেষ্টা করেন।) 
ফলাফলঃ হাজার হাজার গানে চোখ বুলানোর পর...বেশ কয়েক ঘন্টা সময় নষ্টের পর...২৭ খানা আপঝাপ গান ডাউনলোডের পর... অবশেষে পাওয়া গেল মিলন মাহমুদের গাওয়া "ভালোবাসার আহবানে" নামক এ্যালবামের গান "সে যে গভীর জলে যায়গো চলে কিনার দিয়ে আর চলে না"। আর আমি কিনা "ঝিনুকে মুক্তো হলে চুপ হয়ে যায় মুখ খোলে না" লাইনখানা "ইয়া নফসী ইয়া নফসী" এর মত তসবিতে জপছিলাম। তবে যাই হোক গানটা শুনে সীমাহীন আনন্দ পেলাম। কেন কে জানে!!
মূল কথা (যা আমার ক্ষেত্রে ওলওয়েজ প্রিলগ মানে তবলার ঠুকঠাক অর্থাৎ আপঝাপ থেকে ছোটই হয়)
........................................................................................................................................
এতো কষ্ট করে যে গান খুঁজে বের করলাম ভাবলাম সবার সাথে গানখানা একটু মিলমিশ করে ভাগ-বাটোয়ারা করে শুনি। অনেকেই হয়তো আমার মত বুধাই না তাই আগেই গানটা শুনে ফেলেছেন, যারা শুনেন নাই শুনে জানায়ে যান-এই গানটার জন্য কি এতোখানি কষ্ট করা জায়েজ ছিল???(উত্তর কইলাম পজেটিভ আওন চাই ই চাই…)
সে যে গভীর জলে যায়গো চলে
কিনার দিয়ে আর চলে না ।।
ঝিনুকে মুক্তো হলে চুপ হয়ে যায়
মুখ খোলে না ।।
সাপের মাথায় হইলে মণি
থাকে না তার উলটা ফণি ।।
ওরে গজমতি হইলে হাতীর
চঞ্চলা ভাব আর থাকে না ।।
ঝিনুকে মুক্তো হলে চুপ হয়ে যায়
মুখ খোলে না ।।
ব্যাঙ্গের মাথায় লাল হইলে
দিবসে সে নাহি চলে ।।
ওরে গরুর মাথায় গো-রাশ হলে
লম্ফঝম্ফ আর থাকে না ।।
ঝিনুকে মুক্তো হলে চুপ হয়ে যায়
মুখ খোলে না ।।
সে যে গভীর জলে যায়গো চলে
সরাসরি ডাউনলোড লিংক
[বিঃদ্রঃ আপনাদিগদের অবগতির জন্য জানান হইতেছে যে এই অধমের পূর্বে প্রকাশিত একটি পোস্টে সমগ্র সচলবাসীর তরে একখানা নির্দোষ আহবান পেশ করা হইয়াছিল, উহাতে সচলবাসীর নিষ্ক্রিয়তা দেখিয়া যারপর নাই আহত হইয়াছি। কৃপাপূর্বক আপনারা সেইখানে পদধূলি দিয়া আমাদের কাজখানা কিঞ্চিত আগাইয়া দিয়া আসুন। বর্তমানে আমরা কতিপয় বুধাই এই বিষয়ে কাজ করিতেছি।        জ্বী জ্বী এখানে

