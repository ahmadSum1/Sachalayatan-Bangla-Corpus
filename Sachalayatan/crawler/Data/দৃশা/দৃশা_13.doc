মাইরি ! এমন আজাইরা পোস্ট আর দিকি নি- ০১



০১। (প্রিলগ)
আবারও বেশ অনেকটা দিন পর মনে বড় খায়েশ জাগলো একদল নিরীহ অবলা ভদ্রকুলীন সচলবাসীর উপর আপঝাপ খাঁজুইরা শব্দ বর্ষন করে তাদের সুখপাঠ্য সময়টাকে বিভিষীকাময় বানানোর। নতুন বছরে এ আমার পয়লা নুতন লেখা! এটা কি কম বড় কথা!! সবাইকে এ অত্যাচার সহ্য করতেই হবে, সহ্য করে ইজি থাকতে হবে!!! এটা ভবিষ্যত ডিজিটাল বাংলাদেশের এক হইলেও হইতে পারে ডিজিটাল নাগরিকের ৩২  দফা ডিজিটাল দাবী। শিরোনাম দেখেয় এ লেখার পরিনাম বুঝা কঠিন কিছু না। তাই ভাইলোগ এবং বেহেনলোগ কেউ যদি পলাইতে চান এই জায়গা থেইক্কাই পল্টি মাইরা লুঙ্গি তুইলা দৌড় দেন (তবে শালীনতা বজায় রেখে এবং বিপদসীমা অতিক্রম না করে লুঙ্গি তুলে দৌড় দিন)।
তবলার ঠুকঠাক অনেক হল, এবার আরো খানিকটা হিজিবিজি টাইপের হাবিজাবি কথার অন্দরমহলে প্রবেশ করি। প্রায়ই সচলায়তনে এসে ঘুরে যাই, দেখি নুতন বছরে সকল লেখকের নব উদ্যম। নুতন লেখা আর মন্তব্যের পসরা ঢেলে সাজানো সচলায়তনের নুতন বছরের সবক'টা পাতা। দেখে আর পড়ে লাগে চ্রম ভাল, আবার কষ্টও হয় মাঝেসাঝে নিজের জন্য। নতুন বছরে কেউ লিখছে গল্প, কেউ কবিতা, কেউ ছড়া, কেউ অনুগল্প কেউ বা ভ্রমন কাহিনী, আর আমি লিখি খাঁজুইড়া বিটলামী! তাও ভাল এইখানে ফাত্রা জিনিস লেখার জন্য কেউ গাল পাড়ে না। সেই ভরসায় লজ্জা শরমের মাথা খেয়ে হিজিবিজি কাটতে বসে পড়লাম দিন বদলের এই গম্ভীর সন্ধ্যায়।
এই আনন্দে গলা মেলালাম আমার পছন্দের গ্রুপের এই গায়িকার সাথে। 
The Corrs | Music Codes
০২. (সেন্সহীন টুকটাক)
আমি মানুষটা মোটামোটি 'যায় দিন খ্রাপ, আসে দিন ভাল' থিওরীতে বিশ্বাসী। আর খ্রাপ হইলেও বা কি আর করার, খ্রাপ সময়ের সাথে ঠেলাঠেলি কইরা খ্রাপ সময়ের গুষ্টিকিলামু নে। মন আমার কমবেশী সবসময়ই ভালু থাকে, কিন্তু যখন এই বেতুমুজে বিগড়ায় রীতিমত কালঘাম ছুটায়ে ফর্মে আসে। এই রকম সময়গুলাতে আমি যাদের কাছে বিশেষভাবে কৃতজ্ঞ তারা হল আমার আর্ট পেপারের দঙ্গল, ছোট বড় হরেক রকমের পেন্সিল, বিচিত্র সাইজের হান্ডি-কড়াই, আর যত্রতত্র ছড়িয়ে ছিটিয়ে থাকা ফুড চ্যানেল। এরা নিজেরা অত্যাচারিত হয়ে আমাকে দেখিয়ে দেয় মন ভাল করার পথ। মনের মাধুরী মিশিয়ে আমি তৈরি করে বেড়াই নামহীন সব খাদ্য যাদের কোন মা-বাপ নাই তাই নামকরনের যন্ত্রনাও নাই। মনের সমস্ত তিক্ততা উদগীরন করি নিরীহ সাধাসিধা সাদা কাগজগুলোর উপর পেন্সিলের আঁচর কেটে, আর সেই ব্যাঙ্গের ঠ্যাং বগার ঠ্যাং দেখে ভাবি আমি কি হনু রে!! রীতিমত পৈশাচিক, নাকি বলেন? আর একটা জিনিসের কথা না বললে তো রীতিমত এরশাদের মত বেশরইম্মা কাজ করে ফেলব। এ সময় গুলোতে মনের যে আহার যোগায় অহর্নিশি তার নাম গীত। এক একটা অসাধারন সৃষ্টির জন্য কাকে ফেলে কার কাছে কৃতজ্ঞ হব ঠিক জানা নেই, তাই স্বার্থপরের মত কিছু না দিয়ে অবিরত এদের আশ্রয় করে কেটে যায় আমার সেলুকাস জীবন। তাই মৌসুমী ভৌমিকের একখানা গান খানিকটা অদল-বদল করে বরং বলি, 'যখনি একটু ছুটি পাই গানই কেবল আমি শুনে যাই'।








     Get this widget 
|
     Track details  
|
 		eSnips Social DNA    





০৩. (গীবতীয় সমাচার)
খুব বোরিং সময় যখন কাটে তখন সময় কাটানোর সবচেয়ে ভাল উপায় হলো দেশীয় চ্যানেলে ঘুরে বেড়ানো। এই ঘোরাঘুরির মাঝেই আপনে হয়তো পেয়ে যাবেন আপনার কাংক্ষিত প্রোগ্রামটা যা আপনি খুঁজে বেড়াচ্ছেন। যত সিরিয়াস নাটক, সিনেমা, বিজ্ঞাপন অথবা টেলিফিল্ম তত বেশী কমেডি, তত বেশী নির্মল আনন্দ লাভের সুযোগ। ঠিক এই আশায় বুধবারের অলস দুপুরে ইভা আপু আর মাহফুজ আংকেলের এটিএন বাংলা চ্যানেল খুলে বসেছিলাম। আমাকে হতাশ করেনি তারা, 'সিনেমা সিনেমা'(এমনই কিছু একটা নাম) নামের এক প্রোগ্রামে দেখাচ্ছিল 'খোঁজ-দ্যা সার্চ' সিনেমার ট্রেলার এবং কলাকৌশলীদের সাক্ষাতকার। সে কি নির্মল আনন্দ বলে বুঝাবার উপায় নাই! সিনেমার নায়ক নায়িকার উচ্চারন অসাধারন, একবার শুনলে বার বার শুনতে ইচ্ছা হয় এই আশায় যদি আরো একবার হাইসতে হাইসতে হেট বিষ করা যায়! দুষ্টু লোকেরা বলে এই সিনেমার নায়ক নায়িকা বলে পর্দার পেছনেও একে অপরের হিরো-হিরোইন, এবং নায়িকাকে ইম্প্রেস করতেই ছিঃনেমার নায়ক আড়াই কোটি টাকা খরচ করে এই ছিঃনেমা তৈরী করেছেন। আশ্চর্য্যের বিষয় এই দু'জনের কথা বার্তায় এতোই মিল যে এদের যমজ ভাইবোন হিসাবে ভুল করতে পারে দুষ্ট দর্শকের দল। দু'জনেই বিনীত নিবেদন জানিয়েছেন জনতার উদ্দ্যেশে 'প্লিজ প্লিজ আপনারা খোজ-দি সার্ছ সবিটা একবার হলেও দেকবেন', এতো মিল!! তাদের উৎসাহ দিতে অনুষ্ঠানে উপস্থিত ছিলেন সাংসদ সদস্য আমির হোসেন আমু(!) এবং তার মতে নবীন পরিচালক নতুন দিগন্ত উন্মোচন করেছেন,আর অবশ্যই তিনি বিশ্ব দরবারে এই দিগন্তকে আরো বেশী উন্মোচিত করবেন। এই নতুন দিগন্তটা কি জিনিস মুখে বর্ননা করে বুঝানো সম্ভব না, প্লিজ প্লিজ আফনারা নিজেরা সার্ছ করে খোঁজ-দি সার্ছ সবিটির ট্রেলার দেখেনিন। 
আসুন আমরা এই নতুন দিগন্ত উন্মোচনের দিনে শ্রদ্ধেয় মমতাজ আপুর এই দরদী গানের সুরে সুর মেলায়।








     Get this widget 
|
     Track details  
|
 		eSnips Social DNA    





০৪. (গরীবের ঘোড়া রোগ)
মাঝে মাঝে এমন উদাস করা সময়ও আসে যখন আমার মত দুষ্ট মানুষও উদাস ভাবের ভং ধরে বা বলা ভাল ভং আমাকে ধরে, এই ভুজুং-ভাজঙ্গের প্রভাবে তখন কুয়াশা ঢাকা রাতও দিনের আলোর মত উজ্জ্বল দেখায়। যখন কুয়াশা মাখা সূর্যের নরম ভোরের আলোও বুকে চিনচিনে একটা ব্যাথা এঁকে দেয়, এই ব্যাথা বিস্ময়ের, এই ব্যাথা মুগ্ধতার। এই সময় যান্ত্রিক স্বার্থপরতা থেকে দূরে সরে পৃথিবীর কথা ভাবতে ইচ্ছা হয়, মানুষকে ভালোবাসতে ইচ্ছা হয়। কুয়াশার চাদর ভেদ করে দিঘীর জলের নির্মলতা ছুঁয়ে যায় কঠিন হৃদ-পিঞ্জর, মুগ্ধতা চুঁইয়ে ঝরে পড়ে শতবর্ষের নির্লিপ্ত নির্দয় দু'খানা চোখ বেয়ে। ভাবতে ইচ্ছা করে আমি না থেকেও থাকবো এ সব কিছুর মাঝে, কোন এক নিষ্পাপ শিশুর মায়াময় মুগ্ধ চোখ দিয়ে দেখব যুদ্ধক্ষত পৃথিবীর অবশিষ্ট বিস্ময়। সন্দেহ নাই গরীবের ঘোড়া রোগ টাইপ বিলাসিতা, তবে অসম্ভবও নয়। 
আসুন সচল সন্ন্যাসীর সন্ন্যাসীয় ধারায় একখান “টুশ”করি এই বিলাসিতাকে সম্মান দেখিয়ে। 








     Get this widget 
|
     Track details  
|
 		eSnips Social DNA    





পুনশ্চঃ খ্রাপ আর চ্রম শব্দ দুইখান লিখতে অতীব মজা। কইতে তার থেইক্কাও মজা। কিডা আবিষ্কার করল্রে?

