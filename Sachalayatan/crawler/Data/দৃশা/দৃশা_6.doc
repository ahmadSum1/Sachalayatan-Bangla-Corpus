মাইরি ! এমন আজাইরা পোস্ট আর দিকি নি- ০৪



প্রিলগ
বসন্ত শব্দটা শুনলেই আমার চোখে ভাসে হলুদ-কমলার দারুন মিশ্রনে তৈরী মন খুশি করা রঙ বাসন্তীর বর্ণিলতার ছবি। এতো কিছু থাকতে এই রঙের কথাই কেন মনে আসে নিজেও জানি না। ক'টাদিন আগেই হয়ে গেল পহেলা ফাল্গুনের রমরমা আয়োজন। চারিদিকে কেবল বাসন্তী রঙের কলরব... এক একটা মানুষ যেন ঋতুরাজ বসন্তের এক একটা টুকরো। আমার বাড়ির সামনের পার্কখানায় একরাশি পুচকার দল বাসন্তী রঙে নিজেদের সাজিয়ে চারিদিক মাতিয়ে রেখেছিল নাম না জানা হরেক রকম রঙ্গিন পাখিদের মত কিচিরমিচির স্বরে। এদের মধ্যে কেউ বেসুরা সুরে সুর লাগায় তো কেউ আর একজনের গাঁদাফুলে মোড়ান ঝুঁটিখানা টেনে নামিয়ে দেয়... কেউ বামে তাকিয়ে গায় তো অন্যজন ডানে তাকিয়ে...কারো মুখ হাসি হাসি তো কারো মুখ কঠিন গোমড়া...কে জানে কি না পেয়ে তার মন আজ এতো ভার। নিজ ঘরের একচিলতে বারান্দায় দাড়িয়ে এসব দেখি মন ভরে। এমন একটা ঝরঝরে দিনে আমি আক্কেল আলী দিন কাটাই নিজ ঘরে বসেই...তাই মনের ক্ষুধা মেটাই এই ক্ষুদে ক্ষুদে টুকরো টুকরো বসন্তদের নির্মল বাসন্তীয় আনন্দ দেখে। বিধাতা নামের কেউ যদি থেকে থাকেন তবে তার কাছে একটা জিনিস সে সময়ে না চেয়ে থাকতে পারিনি। “এই দেবশিশুদের দৈহিক বয়স বেড়ে গেলেও যেন মনের বয়স এমনটাই থেকে যায় আজীবন, জীবনের সুন্দর মুহুর্তগুলো যেন তারা ঠিক আজকের মতই উপভোগ করে যেতে পারি এতোখানি নির্মলতার সাথেই”। 








     Get this widget 
|
     Track details  
|
 		eSnips Social DNA    





ভরা নদীর বাঁকে  
আজাইরা পোস্টে আজাইরা কোন কাহিনি থাকবো না এইটা কি হইতে পারে কন... নাকি হওয়া উচিৎ? লুক আমি বেজায় ভালু... তাই নিয়মের বাইরে যাইয়া তো আর কাজ-কর্ম করতে পারি না। তাই আইজকা কমু আমার জেঠতো ভাইয়ের কু-কিচ্ছার লইজ্জার কাহিনি। যারা ছুটু মানুষ হোক ছেলে কিংবা মেয়ে এইটুকুন পর্যন্ত আইসা চুখ বন্ধ কইরা উলটা হাইট্টা চইলা যান শিশুতোষ গপ্পো পড়তে। শিশুমনে বিরুপ প্রভাব সৃষ্টি করা আমার মত ভালু সজ্জন ব্যক্তির কাজ না। 
যাই হোক আমার এই জেঠতো ভাই আছিল বেজায় রোমান্টিক ছেলে। ক্লাস সিক্সে থাকতে সে আমগো এক দূর সম্পর্কের লতায় পাতায় জড়ানো খালার লাইগা লিপিস্টিক খরিদ কইরা বাসায় তোষকের নীচে গুঞ্জাইয়া রাখছিল। তখনকার সময় আত্মীয় সাত্মীয়ের মধ্যে প্রেমে পড়াই কমন ঘটনা আছিল, আর কন্যা সম্পর্কে আমগো খালা হইলেও বয়সে ছিল আমার ভাইয়ের ছুটু। যদিও সেই প্রেম অংকুরেই বিনষ্ট হইছিল মাইয়ার বেওয়াফায়ি আর আমার জ্যাঠীমার জুলুমের লাইগা। একদিক দিয়া পুলা লিপিস্টিক সমেত ধরা খাইল মায়ের হাতে, আর অন্যদিকে লিপিস্টিক না পাওয়ার ক্ষোভে মাইয়া দিল কঠিন দাবড়ানি। পরবর্তী অবস্থা বুঝার লাইজ্ঞা ইশারাই যথেষ্ট নাকি কন? যদিও তার প্রথম প্রেমের স্মৃতি-স্মারক হিসাবে আমরা কতিপয় গেদা পুলাপাইন তারে তার অষ্টাদশতম জন্মদিনে দিছিলাম জয়নাল হাজারীর বিপুল বিখ্যাত বই “বিজুর বিচার চাই”। আল্লাহ বাঁচাইছিল আশপাশে কোপ মারার লাইজ্ঞা রামদা টামদা আছিল না, নইলে আলবত আমগো দিকে ফিক্কা মারতো।
যাউক বহুত ধান ভানলাম, এইবার ভাত রান্ধার পালা। আমার এই জেঠতো ভাই এর সাগরেদ ছিল আমগো ফ্যামিলির সবচেয়ে বড় ভাই যিনি সম্পর্কে আমগো ফুফাতো ভাই। বড় হওয়ার পরও তিনি কেন জানি আমার এই জেঠতো ভাইরে পীর মানতো। যদিও নানা সময়ে আমার এই দুষ্টু জেঠতো ভাই আমগো বড় ভাইরে বিশাল বিশাল যন্ত্রনাময় সমস্যায় ফালাইয়া ঘটনাস্থল থেইকা পলাইয়া গিয়া দূর থেকে খাড়াইয়া মজা দেখত। তাও বড় ভাইয়ের কলিজার টুকরা আছিল এই বদ পোলা। 
একদিন বেশ কয়েকজন পুলাপাইন একত্রে বইসা টিভি দেখতাছিল, তার মধ্যে ছিল আমগো সেই দুই ভাইও। সেই বড় ভাইয়ের বেশ প্রিয় ছিল বিটিভি, তার থেকেও বেশী প্রিয় ছিল বিটিভির অনুষ্ঠান 'ভরা নদীর বাঁকে'। কেন কে জানে? ওইদিন সবাই বইসা অন্য কিছু দেখতে চাইতেছিল, কিন্তু আমার সেই বড় ভাই কিছুতেই চ্যানেল বদলাইতে দেয় না... সে তখন ভরা নদীর বাঁকেই দেখব। এরকম অবস্থায় আমার জ্যাঠতো ভাই ক্ষেইপা গিয়া তারে জিগায় 'ভাই তুমি ভরা নদীই দেখাবা, আমগোরে চ্যানেল বদলাইতে দিবা না?' বড় ভাইও তেজের লগে কয় “হো আমি ভরা নদীর বাঁকেই দেখুম, অন্য কিছু দেখতে দিমু না তোগোরে এখন কিছুতেই...যা পারছ কর গা”। এরপর যেই কান্ড আমগো জেঠতো ভাই করলো তা অনাদিকাল পর্যন্ত মনে থাকব আমগো পরিবারে। পোলা ক্ষেইপা ক্ষুইপা যাইয়া টিভির সামনে গিয়া পিছন কইরা খাড়াইল আর পিছনের লুঙ্গি তুইলা পশ্চাতদেশ দেখাইয়া কইলো “দেখ বেটা দেখ, মন ভইরা ভরা নদীর বাঁকে দেখ, পরে কইস না তোরে ভরা নদীর বাঁকে দেখাই নাই”!
আমরা সে সময় ওই জায়গায় উপস্থিত না থাকলেও ঝড়ের বেগে এই খবর চারিদিকে ছড়ায়ে গেল গা। ওইখানে যে বদ ভাইগুলা হাজির আছিল তারাই পরে এই জিনিস রঙ মিশাইয়া কইল বেবাক্তেরে। এরপর দুই ভাইয়ে কথা কওয়া কয়ি বন্ধ থাকল কিছুদিন। আর বেচারা জেঠতো ভাই? পোলাপাইনের ডরে সামনেও আসে না, মুরুব্বীরাও তার দিকে আড়চোক্ষে চাইয়া মুচকি মুচকি হাসে। আর ভুলেও যদি পুলাপাইনের সামনে পইড়া যায় তাইলে বদরা তার দিকে এমুন ভ্রু উঠায়া শয়তানী হাসি দিয়া তাকাইত যার মানে দাঁড়ায় “কিরে ভাই, তোর ভরা নদীর অবস্থা কি? শুকাইয়া ভরাট হইয়া গেছে নাকি বাঁকে বাঁকে ঘুইরা বেড়াইতেছে?!” 
আহারে আগে কি মজার দিন কাটাইতাম আমরা! 








     Get this widget 
|
     Track details  
|
 		eSnips Social DNA    





ছবিসূত্র
ডিসক্লেইমারঃ আমার এই পুস্ট চুরদের চুরি করার জন্য উন্মুক্ত বিশ্ববিদ্যালয় থুক্কু উন্মুক্ত। কিন্তু কুনু চুর যদি এই কামটা করতে চায় আমি তার খোমা দেখতে চাই। কারন নিজ খরচে তার ব্রেইন স্ক্যান করাইয়া তাতে কি আছে আমি দেখতে আগ্রহী। 

