ঈদের ছুটিতে অচেনা ঢাকা



ঈদের ছুটির কারণে ঢাকা শহর এখন অনেকটাই ফাঁকা। হঠাৎ ই এ ঢাকাকে যেন ঠিক চেনা যাচ্ছেনা। রাস্তায় যানজট নেই। যাত্রীর হুড়োহুড়ি নেই। দু-একটা টাউন সার্ভিস যাওবা চলছে, যাত্রীর চাপ নেই। এ ঢাকা যেন যৌবনের উন্মত্ততা হারিয়ে প্রৌঢ়াবস্থা প্রাপ্ত হয়েছে। যৌবনের উন্মাদনা হারিয়ে যেন অনেকটাই ধীরস্থির, শান্ত, স্নিগ্ধ। এটা ঈদের আগের দিন বিকেলের চিত্র।
বিকেলে কাঁচাবাজারের সামান্য কেনাকাটার জন্য বেরিয়ে ঢাকা শহরের এই রূপটাই দেখলাম। হঠাৎ ই যেন মনে হলো, আমার যৌবনের সেই পঁয়ত্রিশ-চল্লিশ বছর আগের ঢাকা। কিন্তু না, আশপাশে তাকিয়েই ভুলটা ভাঙলো। তখনতো এত হাইরাইজ বিল্ডিং ছিলোনা। এত্ত বড় বড় মার্কেট-প্লাজাও ছিলোনা।    
ঢাকাকে ফাঁকা পেয়ে চাঁদ রাতে একটু বেড়ানোর শখ জাগলো। গাড়ি নিয়ে পরিবারসহ বেরিয়ে পড়লাম। ইদানিং সব গেরস্থ বাড়িতে যেমন একটা ডিজিটাল ক্যামেরা থাকে, তেমন একটা আমাদেরও আছে। বেরোনোর সময় ওটা সাথে নিয়ে নিলুম।  গতবার চাঁদ রাতে পুরনো ঢাকার অনেক জায়গা ঘুরেছিলাম। এবারে বনানী থেকে মহাখালি, ফার্মগেট, কাওরান বাজার হয়ে রূপসীবাংলা হোটেলের সামনে দিয়ে মিন্টো রোড, কাকরাইল মসজিদ হয়ে জাতীয় ঈদগাহ ময়দানের সামনে যেতেই ঐ মোড়ের সড়ক দ্বীপটা বেশ সুন্দর আলোক সজ্জিত দেখা গেলো। নেমে পড়লুম, কয়েকটা ছবি তুললাম। অবশ্য ছবি তোলার বিষয়ে আমি একেবারেই আনাড়ি। বিশ্বাস না হয় পরখ করেই দেখুন।
[img][/img]
[img][/img]
[img][/img]
[img][/img]
জাতীয় ঈদগাহ ময়দানের গেটেরও একটা ছবি তুললাম
[img][/img]
ওখান থেকে শাহবাগ হয়ে ঢাকা বিশ্ববিদ্যালয় এলাকায় ঢুকলাম। শহীদ মিনারের সামনে দিয়ে ডানে সলিমুল্লাহ মুসলিম হলের দিকে যেতেই চোখে পড়লো সড়ক দ্বীপটি। শামীম শিকদার তাঁর নিজস্ব অর্থায়নে বিভিন্ন ভাস্কর্যে ভরিয়ে দিয়েছে সড়ক দ্বীপটি। 


অন্ধকারে ঠিক বুঝতে পারছিলামনা, তবে নূর হোসেনকে ঠিকই চিনেছিলাম।
[url][/url]
বাসায় ফিরে দেখলাম, আমাদের অ্যাপার্টমেন্টের লিফটের জায়গাটাও বেশ লাগছে। দুটো ছবিও তুলে ফেললাম।


 সকলকে ঈদের শুভেচ্ছা।

