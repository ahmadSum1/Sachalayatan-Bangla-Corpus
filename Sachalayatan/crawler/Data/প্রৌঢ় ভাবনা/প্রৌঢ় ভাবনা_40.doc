১ মার্চ ভারত বনধ, আগতপ্রায়, আপনি কি প্রস্তুত ?



আমি একজন মুক্তিযোদ্ধা প্রজন্মের মানুষ। বাংলাদেশের স্বাধীনতার কিছুকাল আগে থেকেই দেশোদ্ধারের যে নেশায় আচ্ছন্ন হয়েছিলাম তা অনেক কিছু দেখেশুনে এত দিনের ব্যবধানে অনেকটাই স্তিমিত হয়ে এসেছিলো।
এই সুন্দর পৃথিবীতে অনেককাল কাটিয়ে আমি এখন প্রৌঢ়ত্বের সীমায় এসে পৌঁছেছি। বৈষয়িক কর্মকান্ডে তেমন আর একটা জড়িত নই তাই আছে অখন্ড অবসর। 

আমি একজন মুক্তিযোদ্ধা প্রজন্মের মানুষ। বাংলাদেশের স্বাধীনতার কিছুকাল আগে থেকেই দেশোদ্ধারের যে নেশায় আচ্ছন্ন হয়েছিলাম তা অনেক কিছু দেখেশুনে এত দিনের ব্যবধানে অনেকটাই স্তিমিত হয়ে এসেছিলো।

এই সুন্দর পৃথিবীতে অনেককাল কাটিয়ে আমি এখন প্রৌঢ়ত্বের সীমায় এসে পৌঁছেছি। বৈষয়িক কর্মকান্ডে তেমন আর একটা জড়িত নই তাই আছে অখন্ড অবসর। 

অল্প কিছুকাল আগে আমার ছেলের পরামর্শে 'সচলায়তন' এ ঢুঁ মারতে গিয়ে সেখানে লটকে গেলাম। বেশ কিছুটা সময় এখন সেখানেই কাটে।

বিগত ২১-০১-২০১২ ইং তারিখে সচলায়তনে জনাব হিমুর, 'আসুন, ১ মার্চ ভারত বনধ করি' শিরোনামটি দেখে বিভ্রান্ত হয়েছিলাম। লেখাটি পড়ে তার মর্ম অনুধাবন করে বড়ই অনুপ্রাণিত হই। দেশোদ্ধারের নেশাটা আবারো মনের মধ্যে ভুস করে মাথা উঁচু করে চাগিয়ে ওঠে। 

শুরু করলাম আমার বৃহত্তর পরিবার (ভাই-বোন, ভাগনে-ভাগনী, নাতি- নাতনী, নিকট আত্বীয়) এর সাথে আপাত নিরীহ সাধারণ আলোচনা।
উদ্দেশ্য, অন্তত নূন্যতম একটি সচেতনতা তৈরী করা। নতুন প্রজন্ম কী ভাবছে, সেটা জানার প্রচেষ্টাও বটে।

নব প্রজন্মের কাছ থেকে ইতিবাচক সাড়া পেয়ে আমার আগ্রহও বহুগুণ বেড়ে গেল। আরেকটু সক্রিয় হলাম, বন্ধু-বান্ধব পরিচিতজনদের সাথে সাক্ষাতে অথবা টেলিফোনে মত বিনিময় করলাম। উদ্দেশ্যটা বুঝিয়ে বলবার চেষ্টা করলাম। 

তাঁদেরকে ধারনা দিলাম, এটা ভারত বিরোধিতা বা পাকিস্তান প্রেম নয়, নিখাদ দেশপ্রেম। 

উদ্দেশ্য : বাংলাদেশ-ভারত সীমান্তে বিএসএফ এর নির্মম বর্বরতার চিত্রটি ভারতীয় সরকার এবং জনগণের গোচরে আনবার মানসে একটি প্রতীকী কর্মসূচী।

বার্তা : আমরা, বাংলাদেশী জনগণ এ ধরনের বর্বরোচিত আচরনে অত্যন্ত ক্ষুব্ধ ও অপমানিত।

করণীয় : ১ মার্চ ২০১২ ইং তারিখে সব ধরণের ভারতীয় পণ্য এবং সেবা গ্রহণ করা থেকে নিজেদেরকে বিরত রাখা।

একটি দিনের বর্জন থেকে হয়তো আহামরি তেমন কিছু প্রাপ্তি ঘটবেনা। তবুও শুরু করাটা প্রয়োজন। সময়ের দাবীও বটে। 

আমার অতি সীমিত জ্ঞানে যেটুকু বুঝতে পারছি, আমরা সুদূরপ্রসারী কোন আগ্রাসনের স্বীকার হতে চলেছি।

বর্তমান বিশ্বে আগ্রাসনের প্রকারভেদ :

(১) সামরিক সাম্রাজ্যবাদ (মিলিটারি ইম্পিরিয়েলিজম্)

(২) রাজনৈতিক সাম্রাজ্যবাদ (পলিটিক্যাল ইম্পিরিয়েলিজম্)

(৩) অর্থনীতিক সাম্রাজ্যবাদ (ইকনোমিক ইম্পিরিয়েলিজম্)

(৪) সাংস্কৃতিক সাম্রাজ্যবাদ (কালচারাল ইম্পিরিয়েলিজম্)

(৫) সাম্প্রচারিক সাম্রাজ্যবাদ ( ইনফরমেশনাল ইম্পিরিয়েলিজম্)

অবশ্য এই সকল মতবাদ সম্পর্কে আমার তেমন কোন ধারনা নেই। বিশদে কিছুই জানাতে পারবোনা। ক্ষমা করবেন।

আগ্রাসনের প্রকার নির্নয় করে আপনারাই বিবেচনা করুন, আমরা কোথায় যাচ্ছি!

সবশেষে একটি অনুরোধ, কারও কথায় বিভ্রান্ত না হয়ে কর্মসূচিকে সফল করতে সহায়ক ভূমিকা পালন করুন।

১ মার্চ ভারত বনধ কর্মসূচীর সর্বাত্মক সফলতা কামনা করছি।

অধমের ভুলত্রুটি মার্জনা করবেন।



