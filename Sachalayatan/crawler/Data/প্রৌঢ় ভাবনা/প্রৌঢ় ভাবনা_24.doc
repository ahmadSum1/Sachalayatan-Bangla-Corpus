হেলে পড়েছে তাজমহলের মিনার



৩০ জানুয়ারী ২০১২,  প্রথম আলোর প্রথম পৃষ্ঠার একটি খবরের শিরোনাম, "হেলে পড়েছে তাজমহলের মিনার।"

খবরে বলা হয়েছে, তাজমহলের পাশ দিয়ে বয়ে যাওয়া যমুনা নদী শুকিয়ে যাওয়ার কারনেই এমনটি হয়েছে বলে মনে করছেন বিশেষজ্ঞরা।
ভারতের প্রত্নতাত্ত্বিক জরিপ বিভাগের এক লিখিত বিবৃতিতে বলা হয়েছে, পৃথিবীর সপ্তমাশ্চর্যের অন্যতম স্থাপত্য তাজমহলের দক্ষিণ-পশ্চিম কোণের মিনারটি তিন দশক ধরে ধীরে ধীরে ৩ দশমিক ৫৭ সেন্টিমিটার হেলে পড়েছে। 
বছর তিনেক আগে আমি পরিবারসহ তাজমহল দেখতে গিয়েছিলাম।
ভরদুপুরে খররোদে তাজমহলের ছবি।
[img][/img]
পড়ন্ত বিকেলে তাজমহলের ছবি।
[url][/url]
ঘোরাঘুরির এক পর্যায়ে আমার নজর পড়ে  পরিবেশদূষণের শিকার তাজমহলের বিভিন্ন অংশের প্রতি। 
বাংলাদেশে বেশ কিছুদিন ধরেই চলছে বায়ুদূষণ, পরিবেশদূষণ, নদীদূষণ, শব্দদূষণ ইত্যাকার বিষয়ে নানাবিধ আলোচনা। বিশেষভাবে প্রত্যক্ষমান টেলিভিসনের 'টকশো'। আর নদীসমূহে পানিপ্রবাহের স্বল্পতা বা অপ্রতুলতার বিষয়টিতো কৃষিভিত্তিক বাংলাদেশের বাঁচামরার প্রশ্ন।
যেহেতু এই বিষয়গুলো মাথায় ছিলো তাই পরিবেশদূষণের কারনে ক্ষতিগ্রস্থ তাজমহলের দু-একটি অংশের প্রতি আমার নজর পড়ে।
তাজমহলের মূল ভবনের একটি দরজার ছবি। পরিবেশদূষণের কারনে দরজার পাথরের রঙ পরিবর্তিত হয়ে কেমন বিসদৃশ রূপ ধারণ করেছে!
[img][/img]
এটি তাজমহলের মূল ভবনের দেয়ালের ছবি। দেখুন পাথরের রঙ পরিবর্তিত হয়ে কেমন রূপ ধারণ করেছে!
[img][/img]
আমি ঘুরতে ঘুরতে ভাবছিলাম, প্রতিদিন তাজমহল দেখতে পৃথিবীর নানা প্রান্ত থেকে হাজার হাজার লোকের সমাগম হচ্ছে। ভারত বিরাট অংকের বৈদেশিক মূদ্রা অর্জন করছে, তাজমহল পৃথিবীর সপ্তাশ্চর্যের একটি অন্যতম স্থাপনা, এত কিছু সত্ত্বেও তাজমহলের এই অবস্থা! দেখেশুনে মনে হয়, কিছুদিন আগ পর্যন্তও সম্ভবত তাজমহল সংরক্ষণে সুনির্দিষ্ট কোন নীতিমালা ছিলনা।
সবেইতো নিয়ম হলো ইঞ্জিনচালিত বাহন তাজমহলের একটি নির্দিষ্ট সীমানার মধ্যে প্রবেশ করতে পারবেনা। কারন হিসাবে বলা হলো, ইঞ্জিন হতে নির্গত ধূঁয়ার কারনে তাজমহলের মূল ভবনের রঙের উপর বিরূপ প্রতিক্রিয়া হচ্ছে। সে কারণেই এই বিকল্প ব্যবস্থা।
[img][/img]
তাজমহলের সাথে ঐতিহাসিক কারনেই অঙ্গাঙ্গিভাবে জড়িয়ে আছে যমুনা নদী। সেই যমুনা নদীতে পানিপ্রবাহও অপ্রতুল। দর্শনীয় স্থান বিবেচনায় যমুনা নদীর পানি প্রবাহের ও তো এই অবস্থা বাঞ্চনীয় নয়।
তাজমহলের পাশ দিয়ে প্রবাহিত যমুনা নদী ও মিনারের ছবি।

তাজমহলের পাশ দিয়ে বয়ে যাওয়া যমুনা নদীর ছবি।
[url][/url]
ছবিগুলো খুবই সাধারণ একটি ডিজিটাল ক্যামেরা দিয়ে তোলা।

