পুরাণকথা, পর্ব-৩



পুরাণকথা, পর্ব-১
http://www.sachalayatan.com/node/41739
পুরাণকথা, পর্ব-২
http://www.sachalayatan.com/node/41779 
বিভিন্ন পুরাণ কাহিনী থেকে জানা যায় যে, স্বর্গলোকের রাজ্যগুলো বিভিন্ন অধিপতির নামানুসারেই পরিচিত ছিল। সে নামগুলোও আসলে একই জনের নাম না। বরং বলা যায় এগুলো বংশানুক্রমিক উপাধি। 
স্বর্গলোকের বিভিন্ন রাজ্যের অধিপতিরা জাতিতে ছিলেন দেবতা।
ব্রহ্মা, বিষ্ণু, সূর্য, যম, চন্দ্র, ইন্দ্র, বায়ু, বরুণ এঁরাই ছিলেন মূলত প্রধান দেবতা। 
যমও একজন দেবতা। ইনি ছিলেন সূর্যের পুত্র। সূর্যের সুয়োরানীর পুত্র ছিলেন মনু। আর দুয়োরানীর পুত্র ছিলেন যম। যমের এক বোনের নাম ছিল যমুনা। যিনি কিনা যমের দেহসঙ্গ কামনা করেছিলেন। 
সুয়োরানীর পুত্র মনু স্বর্গরাজ্যের একটি ভাল অংশ পেয়েছিলেন। আর যম পেয়েছিলেন স্বর্গের দক্ষিণপ্রান্তের একটি খুব খারাপ স্থান। যেটা ছিল জলাভূমি। সে রাজ্যের নাম ছিল নরক।
ইতিহাসে যমকে একজন নিয়মনিষ্ঠ শ্রেষ্ঠ ব্যক্তি, পরম ধার্মিক এবং সুশাসক হিসাবেই পাওয়া যায়। তিনিই প্রথম গুরতর অপরাধের জন্য মৃত্যুদন্ডের প্রবর্তন করেছিলেন। সেই থেকে নরকের অধিপতিমাত্রই `জীবন হন্তারক' বলে পরিচিত হতেন। 
 আধুনিককালে যমকে পরলোকগত জীবের পাপপূণ্যের দন্ডদাতা রূপে দেখার মধ্যে বিন্দুমাত্র সত্য নেই। যমলোকের অধিপতি সকল যমেরই মানুষের মতই মৃত্যু হয়েছে।
পুরাণের ঐতিহাসিক ব্যাখ্যাকারদের মতে মানুষ, সে দেবতা, অসুর, গন্ধর্ব্য যে জাতিরই হোকনা কেন নিজেদের ইতিহাস সম্পর্কে তাঁদের কোন চেতনা ছিলনা কিন্তু ধর্মবিষয়ে ছিল অগাধ বিশ্বাস। ধর্মকে কেন্দ্র করে সবকিছুকেই তাঁরা শ্রদ্ধা করতেন। সেই কারনেই পুরাণ, বেদ ইত্যাদির রচয়িতারা সাধারণদের সেইসব রচনাকে ধর্মগ্রন্থরূপে চিহ্নিত করতেন, সেগুলোকে রক্ষা করতে বলতেন। একারনেই মানুষ তা ধর্মগ্রন্থ মনে করে রোজ পূজা ও পাঠ করে। অলৌকিক বিষয় হিসাবে রক্ষা করে গেছেন বলেই আজ পর্যন্ত্য তাঁদের ইতিহাসকে ধরে রাখা সম্ভব হয়েছে।
স্বর্গলোক অত্যন্ত সুন্দর ও স্বাস্থ্যকর স্থান ছিল বলেই বেদে স্বর্গলোককে `অমৃতভূমি' এবং দেবতাদের `অমর'  বলা হয়েছে।
ইতিহাস থেকে জানা যায়, আলতাই (অলটাই বা অলটে)  পর্বতের সানুদেশে `দ্যারা' বা `মঙ্গোলিয়া'ই সমস্ত জীবের প্রথম জন্মভূমি। 
 প্রাচীনতর মানুষের কাছে মঙ্গোলিয়া ছিল পিতৃলোক, আর বৈদিক যুগের মানুষের কাছে ভারত ছিল ভূলোক।
ঝাঁপি খুলে বহু পুরাতন একটা নোটবই পেলাম। তখনকার সময়ে আমাদের দেশে ইন্টারনেটের সুবিধা ছিলনা। বইপুস্তক ঘেঁটেই যা কিছু পাওয়া। কখন, কোথায়, কিভাবে এসব পেয়েছিলাম আজ আর তা মনে করতে পারিনা। সূত্র জানতে চাইলে তাই দিতে পারবোনা, ক্ষমা করবেন।
চলবে?
প্রৌঢ়ভাবনা

