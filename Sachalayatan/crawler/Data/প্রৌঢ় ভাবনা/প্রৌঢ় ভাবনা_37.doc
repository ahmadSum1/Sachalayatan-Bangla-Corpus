রাত ফুরোলেই ১৫ই মার্চ ভারত বনধ, হ্যাঁ বলুন



সীমান্তে বিএসএফ এর নির্বিচার হত্যা ও নির্যাতনের প্রতিবাদে ১ মার্চ ২০১২ ইং তারিখে আমরা প্রথম বারের মতো ভারত বনধ কর্মসূচি পালন করি। তারই ধারাবাহিকতায় এই ১৫ই মার্চের কর্মসূচি। 
কোন বড় অর্জনই একদিনে আসেনা। তার জন্য প্রয়োজন, বিশ্বস্থ অঙ্গিকার, ত্যাগের মানসিকতা, দৃঢ় সংকল্প আর লক্ষ্য পূরণ না হওয়া পর্যন্ত্য কার্যকরভাবে লেগে থাকার ধৈর্য্য।

সীমান্তে বিএসএফ এর নির্বিচার হত্যা ও নির্যাতনের প্রতিবাদে ১ মার্চ ২০১২ ইং তারিখে আমরা প্রথম বারের মতো ভারত বনধ কর্মসূচি পালন করি। তারই ধারাবাহিকতায় এই ১৫ই মার্চের কর্মসূচি। 

কোন বড় অর্জনই একদিনে আসেনা। তার জন্য প্রয়োজন, বিশ্বস্থ অঙ্গিকার, ত্যাগের মানসিকতা, দৃঢ় সংকল্প আর লক্ষ্য পূরণ না হওয়া পর্যন্ত্য কার্যকরভাবে লেগে থাকার ধৈর্য্য।

পুরনো কথা বলি, দেখুন, বাংলাদেশের স্বাধীনতা একদিনে বা নয় মাসে আসেনি। মুক্তিযুদ্ধের জন্য জনসাধারণকে মানসিকভাবে প্রস্তুত করতে অনেক সময় লেগেছে। অবশ্য কিছু কিছু ঘটনা একে ত্বরান্বিত করেছে বটে। তবে এই আপাত অসম্ভবকে সম্ভব করা গিয়েছিলো আকাঙ্খা প্রবল ছিল বলেই। সংকল্পে তাঁরা ছিলেন দৃঢ়। ত্য্যাগের মানসিকতায় উদ্বুদ্ধ।

সীমান্তে বিএসএফ এর কর্মকান্ডে আমরা ক্ষুব্ধ, অপমানিত, আমাদের আত্মসম্মানবোধ আঘাতপ্রাপ্ত।

আমি আবারও বলছি, কোন দেশের প্রতি বৈরিতা নয়, নতজানু মানসিকতাও কাম্য নয়, আমরা আমাদের আত্মসম্মান রক্ষা করতে চাই। করতে হবে। করবো।

জানি, দু-একদিনের কর্মসূচিতে তেমন কিছুই অর্জন হবেনা। তবে ধীরে হলেও মানুষের মাঝে সচেতনতা তৈরি হচ্ছে। মৃদুভাবে হলেও একটা ধাক্কা দেওয়া গেছে বটে। এখন এটাকে সাধারণ জনগণের মাঝে ছড়িয়ে দেবার পথ খুঁজতে হবে। আর আমাদের কাজ হবে, ধৈর্য্য সহকারে লেগে থেকে এ কর্মসূচিকে এগিয়ে নেওয়া। 

আর একটি বিষয়, কর্মসূচিটিকে একটি দৃশ্যমান আকার দিতে হবে যাতে করে প্রিন্টমিডিয়া ও ইলেক্ট্রোনিক মিডিয়ার দৃষ্টি আকর্ষণ করা যায় তাহলেই কেবল আমরা বিষয়টিকে সাধারনের গোচরে আনতে পারবো। 

আর এ কর্মসূচি এগিয়ে নেবার জন্য এ প্রজন্মকেই মূল ভূমিকাটি পালন করতে হবে। আমার দীর্ঘদিনের অভিজ্ঞতায় জেনেছি, বাংলাদেশের সব বড় অর্জনের পিছনের শক্তিটি ছিল, ছাত্র-যুব সমাজ।

ছাত্র-যুব সমাজের প্রতি এ পৌঢ়ের আবেদন, আপনারা সংকল্পবদ্ধ হোন, শপথ গ্রহন করুন, যে কোন মূল্যে দেশের সম্মান অক্ষুন্ন রাখবেন।

'এখন যৌবন যার, যুদ্ধে যাবার সময় তার।'

পরিশেষে আবারও বলি, 'কারও সাথে বৈরিতা নয়, সবার সাথে বন্ধুত্ব', কিন্তু আত্মমর্যাদা বিসর্জন দিয়ে নয়, তাকে রক্ষা করেই।

১৫ই মার্চের ভারত বনধ কর্মসূচির সর্বাত্মক সফলতা কামনা করছি।



