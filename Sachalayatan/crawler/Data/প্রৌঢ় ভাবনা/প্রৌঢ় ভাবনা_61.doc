পুরাণকথা, পর্ব-১



পুরাণের প্রাজ্ঞ দুরদৃষ্টিসম্পন্ন ব্যাখ্যাকারগণ বলেছেন, স্বর্গ কোন আকাশের মহাশূন্যে অবস্থিত স্থান নয়, একান্তভাবেই মানুষের নানা নামের জাতির যাতায়াতের পথেই একটি সুন্দর স্বাস্থ্যকর প্রাচীন পাদভৌম স্থান। 
ব্যাখ্যাকারগণের মধ্যে কেউ কেউ ইলাবৃতবর্ষকে স্বর্গ নামে অভিহিত করেছেন। ইলাবৃতবর্ষে ছিল দেবতা নামে জাতির মানুষদের বাস। স্থান নির্ণয় করতে গিয়ে কোন কোন পন্ডিত নির্দিষ্ট করেছেন, পূর্ব তুর্কিস্থানের এক বৃহৎ জনপদকে।
অন্যত্র অন্য পন্ডিত স্বর্গের অবস্থান নির্দেশ করতে গিয়ে একটি পথের বর্ণনা দিয়েছেন, পঞ্চপান্ডব যখন স্বর্গ গমন করেন তখন তাঁরা যে পথে গিয়েছিলেন, মহা-হিমগিরি তাঁদের অতিক্রম করতে হয়েছিল।
এই মহা-হিমগিরি হচ্ছে হিমালয়। 
তারপর মহা-বালুকাভূমি। এই মহা-বালুকাভূমি হচ্ছে তিব্বতের বিশাল মরুভূমি, গবী। 
গবী মরুভূমি অতিক্রম করে তাঁরা মেরু পর্বতে উঠছিলেন। এই মেরু পর্বতেই যুধিষ্ঠির ভিন্ন দৌপদী সহ আর সবাইকেই কাল গ্রাস করে। 
এই মেরু পর্বতই বর্তমানের `আলতাই' পর্বত। 
এই `আলতাই' পর্বতের উপরেই অবস্থিত ছিল স্বর্গ নামক জনপদ। যে জনপদের অধিবাসীরা জাতিতে ছিলেন দেবতা।
(ঝাঁপি খুলে বহু পুরাতন একটি নোটবই পেলুম। তখনকার সময়ে আমাদের দেশে অন্তর্জালের সুবিধা ছিলনা। বইপুস্তক ঘেঁটেই যা কিছু পাওয়া। কখন কোথায় কিভাবে এগুলো পেয়েছিলাম, তা আজ আর মনে করতে পারিনা। তাই কেউ সূত্র জানতে চাইলে দিতে পারবোনা, ক্ষমা করবেন।) 
চলবে ? 
প্রৌঢ়ভাবনা

