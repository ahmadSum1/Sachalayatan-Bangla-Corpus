পুরাণকথা, পর্ব-৮



পুরানকথা, পর্ব-৮ (ভারতকথাও বটে)
সংহিতা যুগে কোন ক্ষেত্রেই রমণীর সতীত্ব, পদমর্যাদা, সমাজ প্রতিষ্ঠা, কোন কিছুই ক্ষুণ্ম বা ম্লান হতোনা। অর্থাৎ দৈহিক শুচিতা সম্পর্কে কোন গুরুত্ব আরোপ করা হতোনা। 

পুরানকথা, পর্ব-৮ (ভারতকথাও বটে)

সংহিতা যুগে কোন ক্ষেত্রেই রমণীর সতীত্ব, পদমর্যাদা, সমাজ প্রতিষ্ঠা, কোন কিছুই ক্ষুণ্ম বা ম্লান হতোনা। অর্থাৎ দৈহিক শুচিতা সম্পর্কে কোন গুরুত্ব আরোপ করা হতোনা। 

সেই যুগে নর-নারী নির্বিশেষে সকলের কর্তব্য বলতে বোঝাতো, অধ্যয়ন, অধ্যাপনা, যজন, যাজন, দান, তপ, সত্য, ক্ষমা, অলোভ, অনালস্য, অনুসূয়া, ধৈর্য, ধৃতি, অহিংসা, সমদর্শিতা, সরলতা, দক্ষতা, মৃদুতা, লজ্জা, স্থিরতা, অদীনতা, অক্রোধ, অপক্ষপাতিত্ব, ইন্দ্রিয়নিগ্রহ, তিতিক্ষা, অসৎসরতা, ত্যাগ, সন্তোষ, প্রিয়বাদিতা, শৌর্য, বীর্য, নির্ভিকতা প্রভৃতি। দৈহিক শুচিতার কথা বিশেষভাবে কিছুই নির্দিষ্ট করা ছিলনা।

'রূপ'ই যে নারীর শ্রেষ্ঠ গুণ, এটা সে যুগেও স্বীকৃত ছিল। দ্বিতীয় গুণ 'শীল', তৃতীয় 'সত', চতুর্থ 'সরলতা', পঞ্চম 'সৎকর্ম', ষষ্ঠ 'মাধুর্য', সপ্তম 'অন্তরে বাহিরে শুদ্ধতা', অষ্টম 'পিতৃভাব', নবম 'শুশ্রূষা, দশম 'সহিষ্ণুতা' একাদশ 'রতি', দ্বাদশ 'পতিব্রাত্য'। 'পতিব্রাত্য' যদি স্বতীত্বের সমার্থক হয় তাহলে নারীর বিবিধ গুণের মধ্যে এটি হল দ্বাদশ গুণ।

মহাভারতে সংহিতা যুগের বিবরণে আছে, সেই যুগে রমণীরা গোগণের মত স্বজাতীয় সাত সহস্র পুরুষের সঙ্গে সংসর্গ করলেও অধর্ম হতোনা। এটা নিত্য ধর্ম বলেই বিবেচিত হতো।

মহাভারতের উদ্যোগ পর্বে আছে, "কামশুণ্য জীব কখনও জন্মেনি, জন্মাবেনা। এমনকি জীবম্মুক্ত মহাত্মারাও কামার্ত হলে প্রতিনিবৃত্তি হয়না।"

ভীষ্ম শরশয্যায় থেকে কৃষ্ণকে স্তব করতে গিয়ে বলেছিলেন, "যাঁর অঙ্গ প্রত্যঙ্গ সমূদয় কামময়, যিনি সমস্ত জীবকে কামমদে উন্মত্ত করে থাকেন, সেই কামাত্মাকে নমস্কার।"

ঋষি মনু বলেছেন, "মাংসভোজন, মদ্যপান, স্ত্রী-পুরুষ সংসর্গে দোষ নেই । এসব ব্যাপারে জীবদের প্রবৃত্তি স্বভাবসিদ্ধই আছে। তবে নিবৃত্ত করতে পারলে মহাফল পাওয়া যায়।"

আধুনিক ঐতিহাসিকেরাও বলছেন, প্রাচীন মাতৃতান্ত্রিক সমাজেই একমাত্র রমণী-পুরুষের অবাধ যৌন সম্পর্ক ছিল।  

চলবে

[url=http://www.sachalayatan.com/guest_writer/42539 ]পুরাণকথা, পর্ব-৭[/url]
পুরাণকথা, পর্ব-১

"ঝাঁপি খুলে বহু পুরাতন একটি নোটবই পেলুম। তখনকারদিনে আমাদের দেশে ইন্টারনেটের সুবিধা ছিলনা। বই-পুস্তক ঘেঁটেই যা কিছু পাওয়া। কখন, কোথায়, কিভাবে এগুলো পেয়েছিলাম তা আজ আর মনে করতে পারিনা। তাই সূত্র জানাতে পারবোনা, ক্ষমা করবেন।"

প্রৌঢ়ভাবনা



