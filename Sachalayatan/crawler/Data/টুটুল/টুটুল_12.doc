আমি দুঃখিত রবীন..



দিনের শুরুটা ভালোই ছিল। বিরামহীন বৃষ্টির এই সময়ে একটুও না ভিজে অফিসে আসতে পারলাম। বড়ই আনন্দিত। আজ একটুও তাড়াহুড়ো / দৌড়ঝাপ করে আজ বাসে উঠতে হয়নি.. সবচাইতে বড় কথা অফিসে আসতে আজ জুতোটা একটুও ভিজেনি .. খুউব খুশি.. 
আড্ডা হচ্ছে নেট এ.. সারা বিশ্ব আমার হাতের মুঠোয়.. বিরামহীন ভাবে আঙুল চালানো.. আচ্ছা আঙুল কি ক্ষয় হয়? আমার তো মাঝে মাঝে মনে হয় .. আমার আঙুল বুঝি ছোট হয়ে যাচ্ছে। জাম্পেস আড্ডা.. অস্ট্রেলিয়া.. আমেরিকা.. কানাডা.. ইউকে.. গ্লোবাল জনসভা... সাই সাই করে টেক্সটগুলো স্ক্রীন ছাপিয়ে বাইরে চলে যাচ্ছে.. 
ঘড়িতে যখন ৬টা তখন জিয়ার ফোন.. রবীন এর অবস্থা ভালো না.. তারাতারি ল্যাব এইডে চলে আসো .. ছুটলাম ল্যাব এইডে। বন্ধুটা আমার বিছানায় ছটফট করছে। ডাক্তার না করে দিয়েছে। তাকিয়ে তাকিয়ে তার মৃত্যু যন্ত্রণা দেখছি। কিচ্ছু করার নাই কারোই। মৃত্যুর কাছে মানুষ যে কত্ত অসহায় .. তা আজ টের পেলাম। বন্ধুরা সব রবীনের পাশে। রিলেটিভসরা সব্বাই.. .. .. .. .. ঠিক সকাল ৮:৩০ মিনিটে ও আমাদের ছেড়ে চলে গেল। 
ও আর কখনো বলবে না যে, ‘দোস্ত তোর কাছে কি সিগারেট আছে?” বিরিয়ানি খাওয়ার খুব ঝোক ছিল ওর। রবীন আর বিরিয়ানি নিয়ে আসতেও বলবে না কখনো.. .. আমিও না.. 
০১/০৭/০৭

