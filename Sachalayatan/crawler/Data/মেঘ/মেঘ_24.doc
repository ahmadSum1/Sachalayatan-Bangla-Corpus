আমার আমি



অগোছালো আমি নিযুত তারার মাঝে তোমার মুখচ্ছবি খোঁজা আমি
হাত বাড়িয়ে তোমাকে প্রবল ছুঁতে চাওয়া আমি
ক্ষোভে ঘৃণায় ফেটে পড়া, মুখ ফিরিয়ে নেয়া এই যে আমি, একা আমি,
আধুনিক আমি, যান্ত্রিক আমি, অসহ্য আমি, অশান্তির আমি
নিজেকে প্রতিদিন বাঁচিয়ে রাখি
(যদিও মৃতু্ ই আমার একমাত্র পরিচয়)
তুমি আসবে বলে; যে কোন কষ্টকে দু'হাতে টুসকি দিয়ে উড়াই
খেলাচ্ছলে , সে তুমি আসবে বলে
অরাজকতার আমি, প্রবল আত্মকেন্দ্রিক আমি, বিভ্রান্ত আমি
সব অতিক্রম করে কাটাই সময় করে হেলাফেলা
সে তুমি আসবে বলে ইসাবেলা।

