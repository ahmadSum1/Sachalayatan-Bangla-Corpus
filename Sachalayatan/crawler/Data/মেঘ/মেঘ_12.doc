খুঁজি তোমাকে খুঁজি



১৭.০৫.০৭
দেহের মীমাংসা দেহ দিয়ে হয়
অনেকেই  একে রিরংসা ও কয়
যখন বুঝিনি মনের ভাষা অস্তিত্ব
তখন ছিলাম ভালো, এ কি সত্য?
এখন মন জানি মন বুঝি
রিপুর তৃপ্তির চাইতে বেশি খুঁজি
কথা বলে ভালো লাগা
শব্দে শব্দে সেতু বাঁধা
জীবনানন্দের ‘বোধ’ মাথা জুড়ে
কি স্বস্তি পাবা দেহ খুঁড়ে?
‘মন’ চাই মনের মতো, উদ্ধত-অবনত
নারী বা পুরুষ যে বুঝবে উল্লাস ক্ষত
সমান করে নেবে ব্যথা আনন্দের ভাগ
তার জন্যে বসে আছি, মেলে বোধের প্রাণ পরাগ

