তোমাকে লিখা আমার মনপত্র, ইসাবেলা



মানসিক নির্ভরতা, শারীরিক আস্থা- এ দুটো বিষয় যে কোন সম্পর্কের ক্ষেত্রে অত্যন্ত জরুরী। আমি তোমার উপর মানসিকভাবে নির্ভরশীল, সেই নির্ভরশীলতা তোমারই দেয়া আদর মমতা ভালোবাসায় শরীরি নির্ভরতাতও রূপ নিয়েছে। তুমি কি ভাবো আমি কোন অভ্যাসের বশবর্তী হয়ে তোমার মুখাপেক্ষী হই? তুমি ই কি কোন স্মৃতিকে সমুন্নত রাখতে আমার শরণাগত হও? উত্তর 'না'। তোমার ভেতরে একধরনের আনন্দের অণুরনন ঘটে যখন তুমি টের পাও তোমার জন্যে কেউ দগ্ধাচ্ছে। এভাবে তুমি ভালোবাসার পরীক্ষা নাও।
তোমাকে দেখতে ইচ্ছে করছে অথবা তোমার প্রতিটি ইঞ্চি হাত দিয়ে ছুঁতে ইচ্ছে করছে - এমন কথা তোমার চেতনার জগতে কোনই আলোড়ন তুলবে না, আমি সেও জানি। অনেক অনেকদির পর দেখা হলে, যখন অপক্ষো করতে করতে আমার ডানা থেকে মুছে যাবে প্রতীক্ষার শেষ রোদটুকুও, বিষণ্ণতা যখন কালো বোরখায় মুড়ে দেবে আপাদমস্তক, তখন তুমি আমাকে শ্বাস বন্ধ হবার মতো জোরে জড়িয়ে ধরবে, মন চাইলে আদর করবে। তোমার খেয়ালী ভালোবাসা আমাকে অসুস্থ অসুখী করে রাখে, তুমি টের পাও না; পেলেও বুঝতে চও না। বুঝলে বলো, আমাকে ছেড়ে দিলেই হয়! হয় তো কত কিছুই। বিশাল পৃথিবীর কোথাও কিছু থামে না, কারও অনুপস্থিতিতে, কোন একটি বিশেষ অণুঘটকের অভাবও কোন না কোন বকিল্পে মানুষ মানিয়ে নিতেই পারে। তোমাকে ভালোবাসতে চেয়েছিলাম। আজও চাই; তুমি ও আমাকে ভালোবাসো কিন্তু অতিমাত্রায় সংবেদনশীল আমার মন তোমাকে তিিবিরক্ত করে তোলে।
এই দূরত্ব অতিক্রম করে তোমার কাছে কিভাবে পৌঁছাবো?
এই দিনগুলো তুমিহীনা কিভাবে পাড়ি দেব?
বিচ্ছিন্নতার করালগ্রাস আমার মনোভূমি স্থৈর্য্য সব রক্তাক্ত অম্রুসিক্ত করেই যাচ্ছে।
তুমি কি আমাকে নেবে?
আমি কি তোমাকে পাবো দু'হাতের আলিঙ্গনে? 

