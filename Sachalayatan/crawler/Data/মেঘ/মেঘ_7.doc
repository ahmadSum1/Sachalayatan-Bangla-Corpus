বিযুক্ত হই বিশুদ্ধ হবার আশায়



০৮.১০.০৭
বৈষ্ণব বৃষ্টিতে রাধার জীবন সঁপে
'আল্লাহর আইন চাই, সত লোকের শাসন চাই'
দাঁড়িপাল্লা মার্কায় ক্ষয় ক্ষতিটুকু মেপে
আমি আবার পথে নামলাম।
দুর্মর গুহার খোদাই চিত্র ছেঁকে
তোমাকে বুঝাতে অক্ষম 'সুহৃদ'
শব্দটির ভাবসম্প্রসারণ,কাজে কাজেই
নিজেকে গুটালাম;
ভাবলাম আর যাই হোক আধুনিক
বিমূর্ত ছবির ফ্রেম যেন না হতে হয়।
কুয়াশার ক্যালিগ্রাফি মৌলবাদী প্রকৃতি
তিন নম্বর বিপদ সংকেতে নেচে
আমাকে কাবু করলো করলো এমন ভাব যখন
দেখি 'অভ্যাস যাপন' এর জীবনে
ঠোঁট ডুবিয়েছে শকুন
ততক্ষণাত বিযুক্ত হই ক্ষরিত আত্মা হতে;
অপার নিঃসঙ্গতাকে বিধিলিপি মেনে।  

