ইনডেমনিটি জড়ানো ২১শে আগস্ট ২০০৪




বড় মনে পড়ে আইভি রহমানের কথা - কি নির্মম, অকারণ মৃত্যু! প্রাণের কি বিপুল অপচয়! কত মানুষের সারাজীবনের স্বপ্ন শেষ। জামায়াতীরা - জোটীয় সন্তানেরা বলে উঠবে ”কেন গিয়েছিলো সমাবেশে?” সে তো আমি জানি না। আমি জানি স্বাধীন দেশের নাগরিকের দেশের যে কোন জায়গায় যে কোন সময়ে বিচরণের শতভাগ অধিকার আছে। তবে এখানে উল্লেখ্য বিশেষ এক ফল ”জলপাই” এর যখন তখন যেখানে সেখানে ফলে থাকার ব্যাপারে কিছু রিজার্ভেশন আছে। তারা কিন্তু সেই একুশে আগস্ট ২০০৪ এ ফলে গিয়েছিলো, যে জায়গায় ”জলপাই” কেউ কিনবে না বলে জানিয়েছে সে জায়গাতেও। তারা এমন বেমক্কা জায়গায় পূর্বেও এভাবেই গিয়েছে যেমন গিয়েছে ১৫ই আগস্ট ১৯৭৫ এ। তারা আবার এসব কে ”জলপাই এর বাম্পার ফলনের বিপ্লব” বলে অভিহিত করে। তো যখন বেশি ফলে যায় এই বিশেষ ফল তখন তারা কৃতকর্ম ঢাকা দেবার জন্যে ”ইনডেমনিটি” বিল জারি করে। বিপ্লব তো মানুষের সমর্থনেই হয় তাহলে তাকে প্রোটেককশন দেয়ার জন্যে ইনডেমনিটি জারি করতে হয় কেন? ২১.০৮.২০০৪ এর দোষীদের আজো বের করতে পারেনি ”জলপাই ইন্টেলিজেন্স”। কেউ কি নিজের দোষ চাউর করে বলতে চায়? চায় না। জলপাই, জলপাই ফলের বিচি মেরেছে, কিভাবে তারাই তার সাথে জড়িতদের খুঁজে বের করে! তাই অঘোষিত ইনডেমনিটির আড়ালে চাপা পড়ে থাকে ২১ আগস্ট ২০০৪, এই ২০০৭ এ এসেও।

