তুমি অপরের আমি জানতাম, ভালোবাসলাম তবু তোমাকেই...



২৯.০৬.০৭
ভারী কুয়াশার মতো, বরফের মতো
বিষণ্ণতা জমে ভ্রুতে, চোখের পাতায়
কলমের নিবে, দৃষ্টির সীমানায়
পোয়াতি নারীর পেটের মতো
আমার মন ফুলে থাকে- ‘জয়ঢাক’
প্রসব করি আরও গাঢ় বিধুয়া পাথার
সিঁড়িতে, ছাদে আমি শুধু খুঁজি
তোমার পায়ের ছাপ, স্তনবৃন্তে প্রিয় পরশ
এ এক জীবন যাপন-
ভালোবাসা কখনো পাবে না ছাড়পত্র
একসাথে একদালানে বাসের অনুমতি
জানি না কার কি ক্ষতি!
কেবল আমি নীরবে য়ে যাই
দিনকে দিন মাস বছরকে বছর
তোমাকে কত পরত বরফ জমলে ভুলে যাবো?
কতদিন গেলে আমি অন্যদের মতো
সব ব্যাপারে নির্বিকার হবো?
এখন সিদ্ধান্তের পালা -
পৃথিবীতে কতদিন রবো। 

