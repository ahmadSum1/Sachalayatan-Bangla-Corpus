হলের ডাইনিং থেকে খুব ছোট এক খন্ড 



হলের ডাইনিং এর খাবার যারা কখনো খেয়েছে, তাদের তো আর বলতে হবে না এই খাদ্য যে কি সুখাদ্য। 
আমাদের হলে প্রতি বেলার খাবার প্রতি বেলায় কিনতে হয় , মানে মিল সিস্টেম না আর কি। ডাল আমরা ফ্রি পাই। 
ভাতের সবচে কম দাম ৩ টাকা।৩ টাকায় এক প্লেট ।
মাছ, মুর্গি, সব্জি ইত্যাদির সাথে মাঝে মাঝে যেই একটা জিনিস দেয়া হয় তার নাম ভর্তা।
বেশি কথা বলার ইচ্ছা নাই, দ্যাখেন এই ভর্তা নিয়ে কি কাহিনী-

" আহ্! কলা ভর্তা!!
       ভর্তার কর্তা!!
ম্যাডাম,
  কলা ভর্তার স্বাদ,
না খাইলে জীবন বরবাদ,
  ৩ টাকা এর দাম
ভাতের সমান।
ম্যাডাম,
দাম টা যদি একটু কমান,
ভর্তা পাবে এর যথাযোগ্য সম্মান।।"
সন্ধ্যায় নিচে খেতে নেমে দেখি এই জিনিস দেয়ালে সাঁটানো।

