লিরিক



১.
ঝলমলে রোদে শিশির
হলো উধাও
শীত তুমি ফের
সে-শিশিরকণা ফিরিয়ে দাও।
২.
জল কি শুধুই জল?
অকস্মাৎ
সংশয়
অপার
নারী কী বিপরীত সুন্দর কেবল।
৩.
আমি কী জোনাকি
আঁধারে আলোর ঢিল।
সাদা চোখে কালো তিল
চোখের মণি কি?
৪.
থাকে শুধু শ্মশানের ছাই
ঘৃণা-
প্রেমে
যেদিকে তাকাই।
৫.
পাখি নেই
আছে স্মৃতির পালক
শৈশব হয়
চয়নের ও চোখ।
৬.
তুমি মানে তুমুল তৃষ্ণা
জীবন সংকলিতা
তোমার ওষ্ঠে আলিঙ্গনে
উন্মোচনের চোখে।
৭.
প্রত্যহের গল্পগুলি লিখে রাখি জলে
জীবনের কান্না আমি কেঁদেছি-- অনলে।
৮.
তোমার চোখে অনেক আলো
একটু আমায় দিতে
মৌন তিমির মুখর হতো
শরীরে সঙ্গীতে।
৯.
গভীর ধ্যানের লগ্নে তোমাকে
প্রার্থনা করি মন
উষর জীবনবৃক্ষে তুমি আছো
আত্মারলবন।
১০.
মন,
তোমার আকাশে আমি নেই
আমার আকাশে শুধু তুমি।

