মমিনুল মউজদীন'র কবিতা



কবি যেদিন চলে গেলেন, সেদিনই হাসান মোরশেদ বলেছিলেন পারলে যেনএকটা কবিতা তুলে দিই। বলেছিলাম পরে দেব। কিন্তু বিদ্যুৎবিহিন দীর্ঘ একটা সময় কাটাতে হল বলে দেরি হয়ে গেল। তুলে দিই কয়েকছত্র। যদি ভাল লাগে অনেকের তবে নাহয় কাছে থাকা আরও কয়েকত্র তুলে দেব।
মমিনুল মউজদীন'র কবিতা
মুখোমুখি
সুপ্রিয় মউজদীন
শ্রাবনের এক ভোর রাতে
আকাশের চরভাগ এফোঁড় ওফোঁড় করে
তুমুল জলের ধারা নামছিলো অবিরাম মৃত্তিকায়
                                           পাথরে শিলায়
উদ্ভিদের সজল শীৎকার শুনে জানালা খুলেই দেখি
                                                           তিনটি মানুষ
সঙ্গীতের মতো দ্রুতলয়ে হেঁটে যায় তারা
তিনটি হৃদয়ে দোলে বিশাল স্পন্দন
জীবনের আনন্দের এবং শান্তির।
প্রস্তুতির দীর্ঘ কালো রাত পিছনে ফেলে
তিনটি মানুষ যায় বিপ্লবের দিকে
রক্তের ভিতর জ্বলে সাহস ও বিশ্বাসের
অনির্বান আলো।
সুপ্রিয়, আলোর সেই পাখিরা কোথায়
কোন বন্য পাহাড়ের খানাখন্দ ঝোপ আজ
                                              তাদের আলোয়

