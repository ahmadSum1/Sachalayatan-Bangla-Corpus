গল্পের বাজারে হট্টগোলের গল্প



তোমার সাথে অনেক গল্পই জমে আছে আমার
শহরের অনেক গল্পে জড়িয়ে আছে আমাদের নাম।
গতজন্মের যতো কথা এখনো দোলায় কদমের পাতা, পুষ্প
সেইসব গল্পের কোনো স্বাক্ষি নাই, অথচ পূরাণের বাক্যের মতো
তা বিধে আছে তোমাদের মনে, নিজের নাম ভুলে যায়  নিয়মিত
তবু গল্প ভুলে না। এই গল্পের বাজারে, লোকালয়ে  শুধু  তোমারে আমারে
জড়ায়ে জমে আছে বুঝি বিস্তর কথামালা, ভাঙচুর হয়ে যাওয়া নির্মান নিয়ে
এতো হইচই কেন হয় বলোতো শাহানা? ভাল্লাগেনা, ভালো থাকি না, ধুর যাহ,
এইসকল পত্রলেখায় দিলাম ইস্তফা।

