ধর্ম অথবা দৈনন্দিন



কুকুর নিয়ে ইসলাম ধর্মে কি বলা হয়েছে? বাড়িতে কুকুর রাখার ব্যপারে নাকি কঠিন নিষেধ দেয়া আছে ধর্মে!
ধর্ম নিয়ে আমার পাঠ খুব উচু মাপের নয়। এমনিতে আমার পরিবার ধার্মিক বা ধর্মপ্রাণ বলেই পরিচিত। সিলেট অঞ্চলে শুধুমাত্র ধর্মের কারনেই আমার পরিবারের বেশ কয়েকজন সম্মানিত মানুষ আছেন। আমারা যারা এখন বেচে বর্তে আছি তারা প্রায়ই সেইসব মানুষের বিভিন্ন কর্মকান্ডের ফল ভোগ করি। এখন পর্যন্ত তাদের কোন কাজ আমাদের বিব্রতকর অবস্থায় ফেলেনি।
এই যাদের কথা বলছি, এরা ধর্মের মাপকাঠিতে অনেক বিশাল অবস্থানে ছিলেন। এদের একজনের জানাজার নামাজ এত বিশাল হয়েছিল যে সেটা এ অঞ্চলে স্মরনকালের বৃহত্তর হিসাবে স্থান করে নিয়েছে।
নিজের পরিবারের এত কথা একসাথে বলে ফেলাটা কেউ আত্মপ্রচারের সীমানায় ফেলবেননা। আসলে এসব বলছি আমার সাম্প্রতিক মনোভাব শেয়ার করার জন্য।
আমরা বেশ নির্জন স্থানে বাস করছি এখন। ছোটখাটো একটা টিলায় বাড়ি। আশেপাশে মানুষের বসতি বেশ হালকা। সিলেটে অনেকেই এমন বাড়িতে থাকেন। তাই এটা বিশেষ কোন দ্রষ্টব্য নয়।
আমরা মাঝখানে অনেকবছর এই বাড়িতে ছিলামনা। খালি পড়ে থাকা ঘরদোর চোরচোট্টাদের বেশ প্রিয় হয়ে থাকে। ( ভুত প্রেতদেরও নাকি  ) তো হঠাৎ করেই আমরা চলে আসায় তাদের মরমে আঘাত লেগেছে। তারা ইদানিং বাড়ি ঘিরে মহড়া টহড়া দেয়। এই এদরে হাত থেকে বাচতে আমারা দুইভাই সুদুর রাজধানী থেকে জনৈক সাবেক মন্ত্রিপুত্রের কাছ থেকে বেশ খাসা একঠি কুকুর কিনেছি! ইহার আদি বংশ নাকি জার্মান দেশের! এর আগমনের পর আমরা বেশ আরামেই আছি।
কুকুর আনার পর থেকেই ধর্মিয় বিষয়গুলো সামনে এসেছে। কেউ কেউ বলছেন বাড়িতে কুকুর রাখলে নাকি ফেরেস্তারা এর সীমানায়ও আসেননা! এর কোন জবাব আমদের কাছে নেই। এখানে বলে নেয়া যায়, আমার মায়ের ধর্মিয় জ্ঞান বেশ প্রখর। শুধু তিনিই নয় তার বাড়ির প্রায় সবাই ধর্মের ব্যাপারে সচেতন। মাছলা মাছায়েলে তাদের সহজাত দখল আছে। ত্রিভূজ কিংবা আস্তমেয়ে টাইপের গাজা পার্টিকে আম্মা একাই সামাল দিতে পারবেন। আমাদের বালক বেলায় নানাবাড়িতে গেলে দেখেছি অনেক মহিলা যারা নানাজানের কাছে যেতে পারতেননা তারা আম্মা অথবা খালাদের কাছ থেকে ধর্মের নানা বিষয়ে জেনে নিতেন।
কুকুর বিষয়ে আম্মা কিছুই বল্লেননা। এর রুটিন দেখে তিনি খাবার দেয়ার ব্যবস্থা করেছেন। বাড়ি ফাকা থাকলে নিজেই খাবার দিচ্ছেন। আমরা দু ভাই মোটামুটি বুঝে গেছি কুকুর নিয়ে আলাদা ভাবনার কোন দরকার নাই। কিন্তু বাইরের মানুষ সেটা কেন দেবে। বিশেষ করে আমার পুর্বপুরুষদের দোহাই দিয়ে তারা বেশ মাছলা দেয়ার চেস্টা করছেন। এ অবস্থায় গত সপ্তাহে এলেন আমার সেজ খালু। ইনি আমার নানার ভাবশিষ্য। তাকেই ধরা হল। তিনি বল্লেন, কুকুর কাউকে ছুয়ে দিলে কোন সমস্যা নেই। তবে 'লালা' ভালো নয়। এটা হারাম। শরিরে লাগলে ওজু করতে হবে। এর বেশি কিছু তিনি বলেননি। কুকুর বাড়িতে আনায় গালমন্দও করলেননা।
আমাদের ঘরে দুজন পিচ্চি আছেন। এদের দেখভাল করেন যে ডাক্তার তিনি আমার দুঃসম্পর্কের চাচা হন। কুকুর আনার পরই তিনি আসলেন। এসেই বিরাট হল্লা। তার নাতিদের যেন এই জীব এর কাছ থেকে দুরে রাখা হয় এইসব বল্লেন। কুকুরের লালা নিয়ে বারবার সাবধান করে গেলেন।
খালুর কথার সাথে পুরোটাই মিল্ল চাচার কথা। একজন ধর্মের কথা বলে বল্লেন লালা'র কথা, আরেকজন বিজ্ঞানের আলোকে।
এইসব কথা ছাগলদের মুখ থেকে কোন রুপ নিয়ে বেরোয়? তারা কিভাবে হারাম হালাল নির্ধারন করে?

