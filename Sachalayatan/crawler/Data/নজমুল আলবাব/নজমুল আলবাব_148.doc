:: বিষন্নতার পদ্য ::



পুরনো কাগজের ভিড়ে ছিল। গতমাসে বাড়ি বদলের সময় আরও অনেক কাগজের সাথে চারলাইন পদ্যও পাওয়া গেল। কম করে হলেও দশ বছর আগের। আমি আমার অধিকাংশ পুরোনো লেখাকেই ছুড়ে ফেলে দিই। কেমন বাচালতা মনে হয় পড়ে। তাই বলে এটা ভাববেননা নিজেকে এখন খুব বড় মাপের কিছু একটা ভাবছি।
তো যেকথা বলছিলাম। সামহোয়ারে এটা পোস্ট করে দিলাম। সেখানে কেউ কেউ পড়লেন। ভালো বল্লেন। এর মাঝে একজন হলেন দৃশা। তিনি শুধু ভালই বল্লেননা, সাথে এটিকে আরও বড় করার আব্দার জানালেন। রাজি হয়ে গেলাম। কিন্তু এর পরেই সেখানে শুরু হল হৈ চৈ। অরূপ জানালেন নতুন বাড়ি প্রস্তুত। আমি আর সে বাড়িমুখো হলামনা। ভুলে গেলাম দৃশার দাবী।
হঠাৎ দেখি দৃশাও এই বাড়িতে হাজির। এবং এসেই থ্রেট...
পদ্যটাকে পদ্য করার যুদ্ধ শুরু করলাম। বুঝলাম কতধানে কত চাল। আগের আলবাব কত আগে মারা গিয়েছে সেটা হাড়ে হাড়ে টের পেলাম।
আমি অন্তরের লাগি
তোমারে খুঁজি।
আমার বিষন্নতার অন্ধকারে
স্নিগ্ধ আলো তুমি।
এই জীবনে অনেক কষ্ট
মৃত স্বপ্ন, দীর্ঘশ্বাস।
তুমি হবে মুক্ত আকাশ
জোৎস্না ভেজা পূর্ণিমা রাত।
আমার উঠোন রোদবিহীন
মাঠগুলো সব নিস্ফলা।
তোমার কাছে চাইছি আলো
ফসল এবং বন্ধুতা।

