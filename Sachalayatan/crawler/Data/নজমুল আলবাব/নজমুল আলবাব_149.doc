:: মৃতমানুষদের কথা ::



আমি মৃত। সেও মৃত
আমরা মৃতেরা মিলে গড়েছি সংসার।
এ শহরে এখন অনেক ইশ্বর, নানান রঙের পোষাক
আমাদের মত যত আছে মৃত মনুষ, তারা শুধু এদের
ইশ্বর বলেনা। আর সব জীবিত মানুষেরা রোজ মিলিত
হয়, রোজ রাতে টিভির পর্দায় তারা ইশ্বর বন্দনায়
মেতে ওঠে, তারা আমাদের মাস্টার মশায় ছিলেন বটে।
রোজ রাতে আমরা দুজনে মেতে উঠি
আদিম উৎসবে, আমরা দুজনে প্রাণ
স্থাপন করি নিজেদের মৃত প্রাণে
রোজ রাতে আমারা মৃতেরা প্রাণ স্থাপন করি নিজেদের মৃত প্রাণে
আগামীর উৎসব শুরু হলে তবে দু-এক বাজনদার মিলেও যেতে পারে।

