নিজেকে অর্ধমানব দাবী করা শান্ত, ধীর, বুদ্ধিদীপ্ত সেই ছেলেটা...



আগেও আমি বলেছি, ভার্চুয়ালিটি গোল্লায় গিয়েছে আমাদের পাল্লায় পড়ে। আমরা কোন ফাঁকে একটা আস্ত পরিবার গড়ে তুলেছি তাকি আমরা জানি? মনে হয় না।
গতবার আমার প্রাচীন কম্পুসোনা বিগড়ে গেলেন। প্রথম দিকের পেন্টিয়াম ৪। তার কোন অঙ্গই এখন আর বাজারে পাওয়া যায়না। সেই কম্পুর গ্রাফিক্স কার্ডের ড্রাইভার কোথাও পাওয়া যায়না। আমার আইটিওয়ালা বলে দিল, পারলে যেন জোগাড় করি। সে পারবেনা। একটা কি খটমট কোড লিখে দিল সে। আমি আপাদমস্তক ননটেকি, মাথায় হাত দিলাম। নিরুপায় হয়ে ব্লগে একটা পোস্ট দিলাম। পাঁচ মিনিটের মধ্যে ড্রাইভারটার খোজ দিল একজন।
কম্পু ঠিক হল। সাথে চমৎকার একটা বন্ধুও জোটে গেল। জিমেইলের কল্যানে আলাপ, তারপর মোবাইলে যোগাযোগ। দেখলাম পিচ্চি একটা ছেলে। ঢাকায় গেলাম দেখা হল। ধারনার চেয়েও ছোট  চমৎকার  ছেলেটার সাথে দেখা হল। কোন ফাঁকে সে আমার কাছের জন হয়ে গেল, প্রিয় ছোটভাই হয়ে গেল টেরই পেলামনা।
ফেব্রুয়ারির প্রথম দিন ঢাকায় গেলাম। তুলি, বাবাইও সাথে। বই মেলায় দেখা হল। মূহুর্তের মাঝেই আমার একা থাকা ছেলেটার সাথে খাতির হয়ে গেল তার।
ভার্চুয়াল যুদ্ধে সে আমার অনেক দিনের সঙ্গি। উইকিতে জনৈক জ্যামিতিক প্রাণীর দাপট থামাতে এগিয়ে আসে এই ছেলেটা। রাতের পর রাত জেগে থেকে স্বাধীনতা বিরোধী শেয়াল শকুনের বিরুদ্ধে সে যুদ্ধ করে। যে কোন ছাগুর বিরুদ্ধে যখনই যে তথ্য প্রয়োজন হয়েছে, কোন চিন্তা ছাড়াই যার কাঁধে দায়িত্বটা তুলে দেয়া যায় সে হল এই চমৎকার বুদ্ধিদীপ্ত তরুণ। আর সে এমন হবে না কেন? মহান স্বাধীনতার মাসে যে ছেলে জন্মায় সেতো আলোকিত চেতনা ধারণ করেই বেড়ে উঠবে।
আজ সেই ছেলেটার জন্মদিন। শুভ জন্মদিন অয়ন।
লেখাটা অবিন্যস্ত। সারাদিন নেট নিয়ে খুব দিগ্দারিতে ছিলাম। এখন প্রায় মৃত ইন্টারনেট নিয়ে লিখছি। পোস্ট করতে পারব কিনা যথেষ্ঠ সন্দেহ আছে। বাকি আল্লাহ ভরসা...

