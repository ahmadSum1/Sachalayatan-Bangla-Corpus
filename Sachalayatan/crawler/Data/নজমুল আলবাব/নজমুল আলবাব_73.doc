একটা দিনলিপি রিস্টোর হইতেছে ফ্রম মেমোরি...



শিমুল আমারে ডান দিকে তাকাতে বলে। আমি কিছুই দেখি না। সে আবার দেখায়। সদ্যই ণূড়ে এ্যালার্ম এর খোমা আবিস্কার করে আমি আপ্লুত অবস্থায় তখন, তাই চোখ বিট্রে করে, শিমুল আমাকে কয়েক হাত টেনে নিয়ে দাড় করিয়ে দেয়, 'হিমু মানি একচেঞ্জ' এর সামনে। আমি চোখ কুচকে তারে জিগাই, এইটার মানে কি? শিমুল বলে, দেখো না বেটা মানি লন্ডারিং করতো আগে, আর সচলে কেমন ভাব নেয়। আমি বলি, ধুর ব্যাটা, একচেঞ্জ  করলেই কি মানি লন্ডারিং করে নাকি সবাই? সে আমারে ফু: দিয়া উড়ায়া দেয়ার ভঙ্গি করে বলে, তোমার বয়েস ৪০ না হয়ে ৬০ হওয়া দরকার। আরে এইসব আকাম করত বলেইতে সে ভাগছে...
আমি মাথা নাড়াই। কিছুই বুঝি না। অয়নের দিকে তাকাই। দেখি সেও কিছু বুঝে নাই। শিমুলের দিকে তাকাই আবার, বেটা এত পাকলো কেমনে?
তারপরে সামনে দিয়া হাটতে হাটতে সে বলে, অপু ভাই তুমি একটু সাদা দুনিয়ার হিসাব বুঝতে শিখ। তোমারে বুঝাইতে বুঝাইতে আমার বয়েস চল্লিশ হতে চল্ল, কিন্তু তোমার কোন উন্নতি নাই! নিজেরে আমার অসহায় লাগে। আমি এত কম বুঝি কেন? সে যাত্রায় শিমুল আমাকে অনেক কিছুই বুঝায়। শাহবাগের মোড়ে নির্মলেন্দুরে দেখায়। আমি বাদাম খাই, আর মাথা নাড়াই।
পরে সিলেটে এসে আবার পুরানা কথা তুলে। ধান্দাবাজির নানা ঘটনা বলে। শেষ খবর দেয়, সচলের মডুরা নাকি একটা ঘটক খানা খুলতেছে! অবাক কান্ড। আমি তারে জিগাই ক্যামনে কি? সে বলে আহারে তুমি দেখি কিছুই দেখ না, এই পোস্ট পড় নাই? আমি বলি, হ্যা। সে পাল্টায়, কি লিখছে?  বলি, বয়েস জানতে চাইছে। আবার সে বলে তবু কিছু বুঝ নাই? এইভাবে ক্যান বয়েস জিগায়, তথ্য জোগার করে, কিছু বুঝ না? আরে হেরা কয়েকদিন পরেই দেখবা সচলসাদী ডট কম খুইলা বসছে। তখন বুঝবা...
আমি আবার শিমুলের দিকে তাকাই... অয়নের চোখে দেখি আমার করা প্রশ্নটাই চকচক করে। শিমুল পোলাটা এমন পাকলো কেম্নে?
(চলবে?)

