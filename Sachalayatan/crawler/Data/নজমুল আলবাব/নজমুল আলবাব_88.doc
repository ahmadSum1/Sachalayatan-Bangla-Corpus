আলবাব'র সময় ০২



এমন কিছু করিনি এখনও যে সফলেরা আমাকে একিন করবে।
ব্যর্থ মানুষের তকমা এটে গেলে একবার পিঠে আলবাবের আর
কিইবা করার থাকে? গান যত গাওয়া হয়েছে এতদিন সব দেখি
বেমালুম ভুলে বসে আছি! এইসব মনে রাখতেও সফল মানুষ
হতে হয় বুঝি? ধুর, আর এইভাবে বিরহের গীত গাইতে ভাল
লাগেনা। আম্মা যে কেন কিছুই বুঝেনা...
মাঝে মাঝে আলোর বিন্দু নিয়ে সরু কিছু টানেল থাকে, বিপদগ্রস্থ
মানুষেরা সায়রে ভেসে থাকার চেস্টায় খড়কুটো যেমন আকড়ে
ধরে তেমনি এই কালে উপদেষ্টারা সেই আলোর পেছনে ছুটেন
আর মাইক্রোফোনের সামনে এসে বলেন, আলো দেখতে পাচ্ছি,
এইবার হবে বন্ধুগন...
আলবাবের একটা খড়কুটো নাই, সরু কোন টানেলও নাই, নাই
কোন ভরসার আলোকবিন্দু... এইবার তবে বনবাস...

