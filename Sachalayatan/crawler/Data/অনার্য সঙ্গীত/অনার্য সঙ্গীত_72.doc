ভালোবাসার পুঁথিগুলো : একটা গান



স্টেফিন মেরিটের লেখা আর পিটার গ্যাব্রিয়েলের গাওয়া এই গানটা আচমকা শুনেছিলাম। এত চমৎকার একটা গান, আগে কেন শুনিনি ভেবে আফসোস হচ্ছিল!





10 - peter gabriel...


[গানটি প্রথম গেয়েছিলেন এর গীতিকার স্টেফিন মেরিট। আমার অবশ্য পিটার গ্যাব্রিয়েলের কণ্ঠে বেশি ভালো লেগেছে। সেটিই এখানে দিলাম। নিশ্চিত হতে পারিনি গানটির সুরকার কে! 'ম্যাগনেটিক ফিল্ডস' ব্যান্ডের কেউ হবে বলেই ধারণা করি!]
কী ভেবে একটা 'অনুবাদ চেষ্টা' চালালাম গানটার। কষ্টে সৃষ্টে 'ভাবানুবাদ' বলা যেতে পারে এটাকে। মূল গানের ছায়া অবলম্বনে লেখা 'নতুন কিছু' বলাটাই বেশি নিরাপদ! 
ভালোবাসার পুঁথিগুলো
-স্টেফিন মেরিট
ভালোবাসার পুঁথিগুলো লম্বা আর বিরক্তিকর
কারও মাথায় ঢোকে না-
আঁকিবুকি আর নাচের মুদ্রায় ঠাসা ওসব ছাইপাশ।
কিন্তু আমি ওগুলোই ভালোবাসি যখন তুমি পড়
তুমিই আমাকে পড়ে শোনাতে পারো যা ইচ্ছে তাই।
ভালোবাসার পুঁথিগুলোতে থাকে গান
বস্তুত, ওই পুঁথিগুলো থেকেই সুরের উদ্ভব
যার কিছু অবোধ্য, কিছু হাস্যকর!
তবু আমি ওগুলোই ভালোবাসি যখন তুমি গাও
তুমিই আমাকে গেয়ে শোনাতে পারো যা ইচ্ছে তাই।
ভালোবাসার পুঁথিগুলো লম্বা আর বিরক্তিকর
কে জানে কোন কস্মিনকালে কে লিখেছে!
হৃদয়ের আল্পনা আঁকা ফুলেল পুঁথিগুলোর
ভেতরটা আমরা বুঝে ওঠার মত হইনি এখনো!
আমি শুধু ভালোবাসি যা কিছু তুমি দাও
যে তুমি বাঁধবে বলেছিলে ঘর!
The Book of Love
-Stephin Merritt
The book of love is long and boring
No one can lift the damn thing
It's full of charts and facts and figures and instructions for dancing
But I
I love it when you read to me
And you
You can read me anything
The book of love has music in it
In fact that's where music comes from
Some of it is just transcendental
Some of it is just really dumb
But I
I love it when you sing to me
And you
You can sing me anything
The book of love is long and boring
And written very long ago
It's full of flowers and heart-shaped boxes
And things we're all too young to know
But I
I love it when you give me things
And you
You ought to give me wedding ring
নতুন বছরের শুভেচ্ছার বদলে একটা গান ভাগ করে নিতেই আমার বেশি ভালো লাগলো।
[ব্যক্তিগত ব্লগে প্রকাশিত]

