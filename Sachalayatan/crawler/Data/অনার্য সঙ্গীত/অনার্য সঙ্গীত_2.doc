জিকা ভাইরাস মহামারী: সাবধানে থেকো, মা



জিকা ভাইরাসের নামটা ভালো। শুনলেই কানে বাজতে থাকে, "ঝাকানাকা ঝাকানাকা..."। নামে ভাইরাসটাকে র্নিবিষ মনে হতে পারে। বাস্তবে, এতোকাল ধরে মানুষ জানেও তেমন। জিকা ভাইরাস পাত্তা দেয়ার কিছু নাই। জিকা সংক্রমণ হলেও খেয়ে দেয়ে খুব র্ফূতি করে বেড়ানো যাবে...। কিন্তু এখন আমরা জেনেছি র্ফূতি করা যাবে না। কেনো যাবে না সেই কথা বলতে এই লেখা।
জিকা ভাইরাসের গণ হচ্ছে ফ্লাভিভাইরাস। বংশ পরিচয়ের হিসেব করলে তাদের বদনাম করে দিন পার হবে। ওই বংশের সকলেই ভাইরাসঘটিত উটকো র্সদিজ্বর-মাথাব্যথার কারণ। ফ্লাভি-ভাইরাস গণের ভাইরাস যারা, তাদের প্রায়শই “এনসেফালাইটিস” এর কারণ হতে দেখা যায়। তাদের বেশিরভাগেরই মস্তিস্কে অথবা স্নায়ুতন্ত্রে সংক্রমণের স্বভাব।
মাথা মানেই স্নায়ুর কারবার। স্নায়ুর যে জাল শরীরের ছড়ানো, তাকে বলে শরীরের স্নায়ুতন্ত্র। জিকা ভাইরাস আর তার ভাইবেরাদরদের স্বভাব হচ্ছে মস্তিস্কে, মস্তিস্কের থলিতে আর স্নায়ুতে সংক্রমণ ঘটানো। এদের মাঝে আরেকটা মিল আছে। ফ্লাভিভাইরাস (জানামতে) সকলেই কোনো না কোনো বাহনে চড়ে হামলা করে। এদের বাহনের তালিকায় আছে মশা, উকুন আর উকুনের মতো পোকামাকড়। ডেঙ্গু আর জিকা ভাইরাস দুটিরই বাহন হচ্ছে এডিস মশা।
জিকা ভাইরাসের সংক্রমণ দুই ধরনের হতে পারে। সাধারণ সংক্রমণ আর অসাধারণ সংক্রমণ।
ডেঙ্গু জ্বরকে বলসাবান দিয়ে ভালোমতো ঘষে ধুয়ে ফেললে যে ভাসা ভাসা ডেঙ্গুর গন্ধওয়ালা জ্বর থাকে, সেইটাকে জিকা ভাইরাসের সাধারণ সংক্রমণের সঙ্গে তুলনা করা যায়। সামান্য মথাব্যথা, হালকা জ্বর, একটু আধটু চোখ লাল হওয়া, কোমর-হাঁটু-কনুতে ব্যথাভাব, এসব হচ্ছে জিকা ভাইরাস সংক্রমণের লক্ষণ। আমাদের দেশের মতো “অতো উন্নত নয়”-দেশে, এইসব হালকা লক্ষণ কেউ পাত্তা দেয় না। সেইজন্য অনেক মানুষ জানেও না তারা সংক্রামিত হয়েছে। একবার জিকা ভাইরাসে সংক্রামিত হলে পরর্বতীতে আর সংক্রামিত না হওয়ার সম্ভাবণা বেশি। (কারণ হচ্ছে শরীরের রক্ষী কোষ, যারা প্রথম সংক্রমণে ভাইরাসকে চিনে রাখে আর পরবর্তী সংক্রমণে ভাইরাস কিছু ক্ষতি করে ওঠার আগেই তাদের ধরে কচুকাটা করে)।
সুতরাং সব মিলিয়ে, জিকা ভাইরাসের সাধারণ সংক্রমণে ভয় পাওয়ার কিছু নেই। টের পাওয়ারও তেমন কিছু নেই। কিন্তু মায়েদের জন্য বাস্তবতা অন্যরকম। সেই প্রসঙ্গে আসছি।
৬০ বছরেরও বেশি হলো জিকা ভাইরাস সর্ম্পকে মানুষ জানে। মাঝে মাঝে মহামারীও হয়, হয়েছে। কেউ পাত্তা দেয় না। পাত্তা না দেয়ার একটা কারণ সম্ভবত গুরুত্ব দেয়ার মতো কাণ্ডজ্ঞান না থাকা। তবে বিশেষত, যেসব দেশে নিপাহ, জিকা, ডেঙ্গু, ম্যালেরিয়ার মতো অসম্ভব শক্তিধর জীবাণুর সংক্রমণ বেশি হয়, সেসব দেশের সংক্রমণ গবেষণা হাস্যকর। তাদের গবেষণার ইচ্ছা নাই। সামান্য ইচ্ছে থাকলেও টাকা নাই। যে সামান্য টাকা আছে সেও তারা বন্দুক কিনে পাহাড়ি-আদিবাসী মেরে খরচ করে।
সাম্প্রতিক জিকা ভাইরাস মহামারী, ২০১৫ সালে শুরু হয়ে যেটা ছড়িয়েছে অন্তত ৬১টি দেশে সেটা নিয়ে চিন্তা না করলেই নয় (সকল দেশেই কিন্তু "মহামারী পরিস্থিতি" নয়) । সাম্প্রতিক মহামারীর প্রেক্ষিতে জিকা ভাইরাস সর্ম্পকিত গবেষণার পরিমাণ কিছু বেড়েছে । আর তাতে জানা গেছে জিকা ভাইরাসের সংক্রমণ আর কয়েকটা রোগের মাঝে শক্ত সর্ম্পকের কথা। একটা রোগ হচ্ছে  গিলিন-বারি সিন্ড্রোম (ফরাসি Guillain–Barré। উচ্চারণের হিসেব করে এই নাম বাংলায় লেখা যায় বলে আমার জানা নেই)। গিলিন বারি সিন্ড্রোমে, শরীররে রক্ষী কোষেরা. মানে যাদের কাজ হচ্ছে শরীরকে সব জীবাণু আর বিগড়ে যাওয়া কোষ ধ্বংস করা, তারা গিয়ে শরীরের স্নাযু কোষে হামলা চালায়। সে খুব ভয়াবহ রোগ। তাতে শরীরের নানারকমের পেশীতে সংকেত আদানপ্রদানের শৃংখল বিগড়ে যেতে পারে। তারমানে হয়ত, ফুসফুসের যে পেশীর কাজ ফুসফুসকে ফুলিয়ে আর সংকুচিত করো শ্বাস প্রশ্বাস চালু রাখা, সেই পেশী অকেজো হয়ে গেলো! অথবা হয়তো হৃদপিণ্ডের পেশি গেলো অকেজো বা র্দুবল হয়ে আর তাতে প্রথম প্রেমে পড়ার মতো করে হৃদপিন্ডের ধুকপুকানির তাল গেলো কেটে! গিলিন-বারি সিন্ড্রোমের আরো অনেক কারণ থাকতে পারে। কিন্তু সে আজকের প্রসঙ্গ নয়।
মনে করিয়ে দেই, সংক্রমনের পর জিকা ভাইরাস মস্তিস্কে গিয়ে বাসা বাধে। মস্তিস্কে মানে “নিউরাল প্রোজেনিটর কোষে”। মস্তিস্কের সঙ্গে প্রোজেনিটর কোষের র্পাথক্য হচ্ছে বিস্কুটে আর ময়দায়। নিউরাল প্রোজেনিটর কোষ হচ্ছে সহজ কথায় নিউরাল স্টেম কোষ। মানে যেসব কোষ বেড়ে উঠে মস্তিস্ক তৈরি করে সেইসব কোষ। ময়দা থেকে নানান ক্যারিকেচারে যেমন বিস্কুট হয়, তেমন।
মস্তিস্ক তৈরির যে কোষ, তাতে যদি ভাইরাস বাসা বাধে তাহলে কী হয়? 
এতোকিছু হয় যে তার সব এখনো আমরা জানতে পারিনি। তবে জিকা ভাইরাস সংক্রমণের সঙ্গে সর্ম্পক আছে এমন উপর্সগগুলো হলো হাইড্রাএনসেফালি (র্গভস্থ শিশুর মস্তিস্কের অংশবিশেষ তৈরি না হওয়া), মাইক্রোসেফালি (এই উপর্সগটার ব্যাখ্যা দিচ্ছি পরে), প্লাসেন্টাল ইনসাফিশিয়েন্সি (শিশুর র্গভনালীর র্দুবলতা/অক্ষমতা যার ফলে শিশু র্পযাপ্ত পুষ্টি পায় না), সেরেব্রাল ক্যালসিফিকেশন (মস্তিস্কের কোনো অংশে অতিরিক্ত ক্যালসিয়াম জমে যাওয়া), খুলির অস্বাভাবিক গঠন ইত্যাদি ইত্যাদি। জিকা সংক্রমণে মায়েদের র্গভপাত অথবা মৃতশিশু প্রসবের মতো র্দুঘটনা ঘটতে পারে। প্রজননতন্ত্র, পরিপাকতন্ত্র আর সংবহনতন্ত্র ক্ষতিগ্রস্থ হওয়ার সম্ভাবণাও রয়েছে।
এবার মাইক্রোসেফালি প্রসঙ্গে আসি। সাম্প্রতিক গবেষণায় জিকা ভাইরাসের সঙ্গে যে সমস্যার সর্ম্পক সবচে বেশি বেশি উচ্চারিত হচ্ছে, সেটি মাইক্রোসেফালি। মাইক্রোসেফালি বুঝে ফেলা খুব সহজ। মাইক্রো মানে ছোট/ক্ষুদ্র। আর সেফালাস মানে মাথা। র্গভবতী মায়েরা যদি জিকা ভাইরাসে সংক্রামিত হয় তাহলে শিশুদের মাইক্রোসেফালি হতে পারে। তাতে শিশুর মস্তিস্কের আকার ছোট হয়ে যায়। শিশুর বুদ্ধিপ্রতিবন্ধী হওয়া, উচ্চতা কমে যাওয়া, মৃগীরোগের মতো খিচুনি, বাক-শ্রবণপ্রতিবন্ধী হওয়া, এসবের কারণ মাইক্রোসেফালি।
বাংলাদেশের পরিস্থিতি কী?
গবেষণা হয়না বলে ঠিক জানিনা। তবে বাংলাদেশে এডিস মশার বিচরণ আবাধ বলে, ধারনা করি সংক্রমণের হার অনেক। বাংলাদেশে (চট্টগ্রামে) জিকা ভাইরাস সংক্রমনের প্রমাণ পাওয়া গেছে। (সংক্রমণ হয়েছিল সম্ভবত ২০১৪ সালে, প্রমাণ পাওয়া গেছে কিছুদিন আগে)। 
কেবল বাংলাদেশ নয়, সারা বিশ্বজুড়েই জিকা ভাইরাস সর্ম্পকিত গবেষণা হয়েছে সামান্যই। আমরা তাই জানিও সামান্য। জিকা ভাইরাস প্রধাণত ছড়ায় মশা থেকে। আর কোনো মাধ্যমে ছড়ায় কিনা তা এখনো নিশ্চিত নয়। সংক্রামিত রক্ত আর যৌন সর্ম্পক থেকেও জিকা ছড়াতে পারে। আর যেহেতু বাস্তবতার বিচারে জিকার বিপদ র্গভবতী মায়েদের, সেজন্য মায়েদেরকে আর মায়েদের আশেপাশে যারা আছে তাদের সর্তক থাকা দরকার সবচে বেশি।
মায়েদেরকে জানিয়ে দিতেই তাই লিখলাম। আমার ক্ষমতা এটুকুই। লেখাটাও।

