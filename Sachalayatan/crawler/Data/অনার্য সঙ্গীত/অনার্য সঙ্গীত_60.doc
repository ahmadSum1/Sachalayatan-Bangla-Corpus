বহুদিন হয়ে গেল...



শুনশান চুপচাপ নেই কোনো শব্দ
কতদিন হয়ে গেল আকতার স্তব্ধ
শব্দের ভাঁজে ভাঁজে বারুদের হুঙ্কার
বহুদিন হয়ে গেল, শুনিনা তো, আকতার
সরষেতে রাজ করে ভূত সব হরষে
আর কতো ঘুম ঝুম নাকে দিয়ে সরষে
শুরু হোক আরবার, হেঁইও বলে জোরসে
ঝটকায় ঝেড়ে ফেলে কলমের মরচে
ছড়া আর শব্দের যুদ্ধের বাজুনি
হৃদয়ের ছন্দের শপথের সাজুনি 
রাজাকার, ছাগু, কাগু ও বেয়াড়া জলপাই
বুঝে যাক সস্তায় আর কোনো ছাড় নাই
আকতার জেগে আছে, আছে তার ছন্দ
একুশে আইন এই বাংলায় বন্ধ!
শুভ জন্মদিন আকতার ভাই।
[পুনশ্চ: ফেসবুকে শুভেচ্ছা জানাতে গিয়ে হঠাৎ উদয় হওয়া লাইনগুলো কী ভেবে সচলায়তনে দিয়ে দিলাম। এটাকে ছড়া বলার অপচেষ্টা কোনোভাবেই করছিনা। এটি জন্মদিনের নির্জলা শুভেচ্ছা। এবং অবশ্যই সব "আকতার" এর বদলে "আকতার ভাই" পড়তে হবে।  ]

