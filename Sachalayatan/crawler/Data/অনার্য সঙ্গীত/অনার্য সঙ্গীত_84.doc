উ লু লু লু লু লু লু উ উ উ উ . . . 



কম্পিউটারের সামনে বসেই দারুণ ব্যস্ত সময় যাচ্ছে। সচলায়তন অবশ্য আমাকে ছাড়েনা। খানিক পরপর ডাকে। বলে, “একবার উঁকি মেরে দেখে যা”। মনে হেয়, দু’দশ মিনিটে কি আর ক্ষতি হবে! যুক্তিতে না পারলে নিজেকে ধমকাই, “এতকিছু জানিনা, আমি এখন সচলে সাঁতরাবো”। তাই দু’মিনিট পরপরই সচলে আধাঘন্টা করে উঁকি(!) মারা হয়। মাথাটা মুক্ত রাখতে চাইলেও সে মুক্ত থাকেনা। আপন মনে গুনগুন করি, “বন্ধু চল আজ যাব বরাহ শিকারে...”। এখন হঠাৎ লক্ষ্য করলাম আমার উজবুক মস্তিস্ক বিনাঅনুমতিতেই বেশকিছু শব্দ সাজিয়ে গুছিয়ে কচকচাচ্ছে। উগরে না দিলে বড় যন্ত্রনা করবে। আপনজনের অত্যাচার সহ্যের অভ্যাস আপনাদের বহুদিনের। সেই ভরসাতেই...
এখনো ঘুম পাচ্ছে তোর!
খান পালালেই ঘুমিয়ে গেলি
শুনলি কি মা কাঁদছে তোর!
এখনো ঘুম যাচ্ছে না!
খান পালালেও মায়ের গায়ে
কীটগুলো কি হাঁটছে না!
খান তাড়িয়েই শান্তি, না?
খানের পাছার কৃমিগুলো
মায়ের গায়ে জান্তি না?
ঝাপটা দে নে জল চোখে
খানের জারজ বংশ নিপাত
করতে তড়াক চল রুখে
উ লু লু চিৎকার দে নে
বরাহদল মারতে যাব
বল্লমে তোর ধার দে নে

