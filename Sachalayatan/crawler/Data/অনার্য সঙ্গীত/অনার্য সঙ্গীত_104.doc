আসুন, আমরা ৩ হাজার ৫০০ টাকা নষ্ট করি...



সাড়ে ৩ হাজার টাকার মধে একটা ইন্ডিয়ান বেহালা কিনতে পারা যায়। একটু দেখে-শুনে কেনা ভালো। ভারতের 'মোহিনী'কোম্পানীর বেশ নামডাক আছে বেহালা বানানোয়। (আরে ভাই, সায়েন্সল্যাব তো আর আলাস্কায় নয়, পরিচিত কাউকে সঙ্গে নিয়েই যান না!) শিখতে গেলে দুটি ঝামেলায় পড়বেন, প্রথম প্রথম টিউন করায় আর প্রথমবার গোটা বারো স্বর চিনে নেয়ায়।
একটা কথা সাফ সাফ বলে রাখি, 'হামকো হামিসে চুরালো' বাজিয়ে রাতারাতি শাহরুখ ...সাড়ে ৩ হাজার টাকার মধে একটা ইন্ডিয়ান বেহালা কিনতে পারা যায়। একটু দেখে-শুনে কেনা ভালো। ভারতের 'মোহিনী'কোম্পানীর বেশ নামডাক আছে বেহালা বানানোয়। (আরে ভাই, সায়েন্সল্যাব তো আর আলাস্কায় নয়, পরিচিত কাউকে সঙ্গে নিয়েই যান না!) শিখতে গেলে দুটি ঝামেলায় পড়বেন, প্রথম প্রথম টিউন করায় আর প্রথমবার গোটা বারো স্বর চিনে নেয়ায়।
একটা কথা সাফ সাফ বলে রাখি, 'হামকো হামিসে চুরালো' বাজিয়ে রাতারাতি শাহরুখ খান হওয়ার ইচ্ছে থাকলে অন্য রাস্তা ধরুন। এখানে সেই উপায় দেয় নেই। (আরে ভাই জানলে তো দেব!)
বলছিলাম কি, আপনার নিশ্চয়ই একটু আধটু আজাইরা সময় আছে। তো সেই সময়ে বেহালার ছড়ে দু একটি টান দিলে ক্ষতি কি! একটা বেহালা কেনা তো আর চাষা হওয়া নয় যে ম্যট্রিক পাশ করেছি বলে ও কাজে জাত যাবে! আর মাঝে মধ্যে বেহালার ছড়ে দু একটি টান দিতে দিতে যদি একদিন সত্যি সে আপনার কান্না-হাসির সঙ্গে গলা মিলায়, তাহলে সে খবর জাহির করতে প্রেস রিলিজ মানুষের বাড়ি বাড়ি পাঠালেও কেউ আহামরি ডুকরে উঠবে না! (সেই একদিনটি আসতে খুব একটা দেরি হওয়ার কথা নয়! আর আপনার তো আর বেহালা শিখে ট্রেন ধরতে হচ্ছেনা! এতো তাড়াহুড়ো কিসের!)
তাই বলছিলাম কি, একটা বেহালা বরং শখ করে কিনেই ফেলুন। খুঁজলে আপনার বাড়ির আশেপাশেই যে দু'একজন বেহালাবাদক পাওয়া যাবে সে নিশ্চয়তা আমি দিচ্ছি। আর তার কাছে বেহালাটা টিউন করিয়ে প্রথম স্বরগুলো চিনে নিতে পারলে বাদবাকি কায়দাগুলো না হয় ব্লগেই পোস্ট করা যাবেখন...
[ একখানা ভালো বই পড়ে সমমনা মহলে আয়েশ করে জাবর কাটতে না পারলে সেটি ঠিক হজম হয়না। একখানা ভালো কবিতা পড়লে, সিনেমা দেখলে, গান শুনলেও তাই। 
কেন জানি মনে হল, এরকম একটা লেখা পড়ে এই ব্লগের বোকাসোকা লেখক-পাঠকদের অনেকেই এক মূহুর্তের জন্যে হলেও ভাববেন, 'তাই তো! না হয় পড়েই থাকলো বাসায়! বেহালা একটা কিনেই ফেলি!' আর তারপর কোন একদিন এই ব্লগে আমি একটা পোস্ট দিতে পারব, 'হংসধ্বণি রাগটা শুনেছেন! কোন ঝক্কি নেই অথচ কিরকম আবেদন সুন্দরীর, বাজিয়ে দেখুন! আমি স্বরলিপিটা দিয়ে দিচ্ছি...' ]
অনার্য সঙ্গীত

