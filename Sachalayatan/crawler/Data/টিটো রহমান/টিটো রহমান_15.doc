নতুন টাকার পাঁচকথা




১.
ভাই টাকাটা ভাংতি হবে?
দোকানদার রাগত দৃষ্টিতে প্রশ্নকর্তার দিকে তাকালনে। তারপর গর্জন করে উঠলেন, ইস! শখ কত? পাঁচশ টাকাই ভাংতি হয় না আবার উনি এসেছেন এক হাজার টাকা নিয়া।
আসলেই। ভাঙতির বড় আকাল। ভাংতি নিয়ে কত যে হয়রানির মধ্যে পরতে হয় তা আমাদেও প্রত্যেকেরই জানা। আপনি একটি নোটের পরিবর্তে কয়েকটি নোট নিয়ে যাবেন এটা যেন কারোই সহ্য হয় না।
ভদ্রলোক আর এক দোকানে চেষ্টা করলেন তিনি। তিনি অতি উদার মানুষ। হাসি মুখে দুটি কচকচে ৫০০ টাকার নোট ধরিয়ে দিলেন। কিন্তু তারপর? রকিশা ভাড়া তো মাত্র দশ টাকা।
এই মিনি ফিকশন গল্পটা একটি এক হাজার টাকার নোট বিষয়ক গল্প।
২.
বাজারে নতুন এক হাজার টাকার নোট আসছে। আমার মত অনেকেই এই বস্তুটি দেখার জন্য উদগ্রীব। আসলেই তাহলে ১০০ টি ওই টাকার নোটে এক লাখ টাকা হবে! এবং সেই টাকা মানিব্যাগেও রাখা যাবে!১০০ খানা নোট রাখাই যায়। কি মজা! এক লাখ টাকা নিয়া ঘুরলেও এখন কেউ টের পাবে না। অল্প নোটে এখন অনেক জিনিস কেনা যাবে। 
আগে দেশের সর্বোচ্চ একটি নোটে নোটে পাঁচশ চকলেট পাওয়া যেত। এরপর সর্বোচ্চ সেই নোটে এক হাজার চকরেট পাওয়া যাবে। বাচ্চালোক তালিয়া। আগে বাবার পকেট থেকে অনেকগুলি নোট সরাতে হত, তাতে ধরা পরার চান্সও ছিল বেশি। এখন থেকে অল্পতেই কাম সারা যাবে। বাজারে এক হাজার টাকার নোট আনাটা তাই খুবই ভালো একটা উদ্যোগ।
৩.
আমরা বাচাল জাতি। কথা বলবই। এবং প্রতিটি ব্যপারেই আমাদের একটা মতামত থাকা চাই। সেটা ভাল উদ্যোগই হোক আর খারাপ উদ্যোগই হোক। অনেকেই তাই বলাবলি করছে, জনগনের উপর ভার কমাতেই সরকার এমন উদ্যোগ নিয়েছে। লাইনটা শুনে মনে হয় তারা যেন সরকারের প্রশংসাই করছে। আসলে কাহিনী ভিন্ন। তারা যা বলতে চাচ্ছে সেটা খুলেই বলি। আজকাল আপনি যাই কিনতে যান না কেন কোনটাতেই হাত লাগাতে পারবেন না। দামের কারণে। 
আপনি কাড়ি কাড়ি টাকা নিয়ে বাজারে যাবেন আর অপেক্ষাকৃত কম ভারি ভারি জিনিস নিয়ে বাড়ি ফিরবেন। তাদের বক্তব্য আপনার কাড়ি কাড়ি টাকা বহন করতে কষ্ট হয়, তাই সরকার আপনার প্রতি সহানুভুতিশীল হয়ে এক হাজার টাকার নোট বাজারে এনেছে। এখন আপনার টাকা বহন করার কষ্ট অনেক কমে গেল। ইস!সরকারের কত দরদ জনগনের প্রতি! নাকি? ঠিক বললাম না রাইট বললাম? 
৪.
আমাদের এলাকায় একবার এক সংসদ সদস্য প্রার্থি ঢাকা থেকে হেলিকপ্টারে এসে বেশ হৈচৈ ফেলে দেন। বলাই বাহুল্য তিনি সেবার নির্বাচনে বিপুল ভোটে জয়ী হন। তার মূল জাদুর কাঠি ছিল ঐ হেলিকপ্টার। যেখানে অন্য প্রার্থিরা স্থল পথে যাতায়াত করেন সেখানে তিনি উইড়া উইড়া যাতায়াত করেন। ভোট তো পাবেনই? শো অফে তো সেই এগিয়ে।
সামনের নির্বাচন সেই জাদুর কাঠি হবে বোধ হয় এক হাজার টাকার নোট। পরিবহনে সহজ আর অল্পতেই কাজ সারা যাবে। সরকারকে টাকার ডিস্ট্রিবিশনের জন্য সরকারি ভাবে আর কিছুই করতে হবে না। জনগনের টাকা আপনা আপনিই জনগনের হাতে পৌঁছে যাবে।
৫.
তবে এক হাজার টাকার নোট আসায় আমি ব্যক্তিগত ভাবে শঙ্কিত।
আমার প্রায়শই টাকা হারায়। এক একটা নোট হঠাৎ করে খুঁজে পাই না। মানি ব্যাগে রাখি কিন্তু ঠিক জানি না কেমন করে এদের পা গজায়। আপনা আপনি তারা উধাও হয়ে যায়।
আরে যাবি ব্যাটা যা। সারক্ষণ মানি ব্যাগের মধ্যে থাকিস, দম বন্ধ দম বন্ধ লাগতেই পারে। গেলি না হয় একটু হাওয়া খেতে। কিন্তু ফিরে তো আসবি! কিন্তু বিশ্বাস করুন বন্দি জীবন শেষে তারা মুক্তির আনন্দে আর ফিরে আসে না। আর আমাকে যায ফাসিয়ে। পরিবারের কাছে কথা শুনতে শুনতে হয়। সব দোষ নাকি আমার! আমার এ্যাবসেন্ট মাইন্ড..আমার কোন কান্ডজ্ঞান নেই, ইত্যাদি ইত্যাদি।
আবারও তো নোট হারাব। আর তা যদি হয় এক হাজার টাকার নোট??!!

