কেউ কি আছেন  দয়া করে ঘুড়িগুলো খুঁজে দিন



আমার আকাশে কয়েকটা ঘুড়ি ছিল
লাটাইয়ের টানে পতপত করে উড়ত লাল নীল  ঘুড়িগুলি
মানুষের সমাজে ঘুড়িগুলোই  বন্ধু ছিল আমার।
আজ সকালে ঘুড়িগুলো হারিয়ে গেছে
নিমিষে আকাশটা ফাঁকা হয়ে পড়েছে আমার
ঘুড়িহীন আকাশ নিয়ে ঘুরে বেড়াচ্ছি
আকাশও ঘুড়ি না পেয়ে ঝেটাচ্ছে আমায়
ঘুড়িহীন আমি যেন তরঙ্গিত নদীতে বাঁধ হয়ে পড়ে আছি
বাধাগ্রস্ত হচ্ছি , বাধা দিচ্ছি
কেউ কি আছেন
দয়া করে ঘুড়িগুলো খুঁজে দিন ।

