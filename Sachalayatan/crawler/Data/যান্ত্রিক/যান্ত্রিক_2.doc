যারা কুয়াশাকে মেঘ  বলে জানে 



কুয়াশাকে আমি মেঘ ভেবেছি অনেক দিন । আমি যখন কুয়াশাকে মেঘ ভেবেছি তখন কেউ বলেনি কুয়াশা মেঘ নয় । কারন তারা চেয়েছে আমি কুয়াশাকে মেঘ ভাবি , কুয়াশাকে মেঘ বললে তারা  খুশি হয়েছে । কুয়াশাকে মেঘ ভাবলে কিছু হয় না , বিশেষত আমি যখন উড়োজাহাজের পাইলট নই , এমনকি নই পাখিও যারা আকাশের ভয়ে বেশী উপরে উঠতে পারে না , তারপরও আমি আপনাদের , মহামান্য শহুরেদের অনুরোধ করব , দয়া করে আপনারা কুয়াশাকে মেঘ বলবেন না , এনং কুয়াশাকে মেঘ ডাকলে যারা অখুশি হয় তাদের সাথে মিশবেন , কারন কুয়াশা মেঘ নয় এটা জানা আপনাদের এখন বড় প্রয়োজন , বড় প্রয়োজন ।

