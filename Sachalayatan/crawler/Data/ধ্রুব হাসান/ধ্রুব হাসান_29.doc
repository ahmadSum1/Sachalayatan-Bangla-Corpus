গল্পঃ কবিতার মতো সুন্দর আর বাস্তবের মতো (-)0(+)



Francis Picabia, Hera, c. 1929
হঠাত করেই ফোন পেলাম এক কোম্পানী থেকে, “আপনি কাল থেকে জয়েন করতে পারবেন?”। আমার বেশ ভালো লেগেছিলো চাকরীটা পেয়ে।পরের দিনই গেলাম জয়েন করতে। যথারীতি আমার লাইন ম্যানেজার আমাকে নিয়ে চললেন জব রেসপনসিবিলিটি বোঝাতে। আমরা হাসপাতালের মতো একটা জায়গায় গিয়ে পৌঁছালাম। আমি ঠিক বুঝে উঠতে পারছিনা এইটা আদো কোন হাসপাতাল কিনা! থাক ধরে নিই যে এটি একটি হাসপাতাল। যাইহোক হাসপাতালের করিডোর ধরে আমরা হেটেঁ চলেছি, লম্বা এই করিডোরটি সামনে গিয়ে দু’দিকে চলে গেছে। আমরা হাতের ডানদিকে মোড় ঘুড়তে ঘুড়তেই আমার চোখ গিয়ে আটঁকে যায় একটা ঘটতে যাওয়া ঘটনা দিকে। দেখি হৃষ্টপুষ্ট তেজী একটা ষাড়কে বেশ ক’জনে মিলে জবাই করতে চেষ্টা করছে। আমি আতঁকে উঠের আগেই দেখি ঠিক আমার সামনে করিডোরের মেঝের উপর আরেকটি সুন্দর শুভ্র পশমের ষাড়কেও জবাই করতে এগিয়ে গেল বেশ ক’জন। আমি অবাক হয়ে দেখতে পেলাম, শুভ্র ষাঁড়টি চোখে টলটল জল নিয়ে শুয়ে পড়লো মেঝেতে; কেউ তাকে ঝাপটে ধরার আগেই! নিজের লম্বা সুন্দর গলাটাকে এমনভাবে বাড়িয়ে দিলো যেনো কোন আপত্তিই নেই তার মরণে!তার আচরণে মুগ্ধ, আশ্চর্য, মর্মাহত ও দুঃখিত হওয়ার আগেই কসাই সাহেব শুভ্র ষাড়টির গলায় সঝোড়ে চালিয়ে দিলেন হাতের ধারালো অস্ত্রটি!ষাঁড়টির গলা দিয়ে রাস্তার ধারে ফেটে যাওয়া নলের পানির স্রোতের মতো ফিনকি দিয়ে বের হয়ে আসলো রক্ত। সাদার উপর লাল রক্ত তৈরী করে যাচ্ছে ভয়াবহ সব জৈবিক ফর্ম অতি দ্রুত লয়ে; যা নিয়ত পরিবর্তিত হচ্ছে অন্য আরেকটি ফর্মে এবং একসময় রক্তগুলো শুকাতে থাকলে জানি একটি স্থির ফর্মে দাঁড়াবে।
মাহবুবুর রহমান "ME AND MY LITTLE MAN"
চোখ দু’টো ছলছল করতে থাকে আমার, অনেক কষ্টে কান্নাটা গলার কাছে আটকে রাখি। কিন্তু লাল হয়ে উঠা শুভ্র গরুটি তা বুঝতে পেরে হঠাত সে নিজের বিষাদ চিহ্ন মুছে ফেলে ক্ষুদ্ধ হয়ে উঠে তাকায়! সে তার সামনের পায়ের দু’আঙ্গুলে মেঝেতে পড়ে থাকা ভাঙ্গা ছুরির টুকরোটা তুলে নিয়ে শরীরটাকে একটু বাকিঁয়ে ছুড়ে মারে আমার দিকে!ততক্ষণাত আমি আমার কান্না কান্না ভাব থামিয়ে একটু দূরে সড়ে যায়। যদিও সড়ে দাড়াঁনোর কোন প্রয়োজন ছিলো না; কেননা ওটা করিডোরে হাটঁতে থাকা লোকজনের গায়ের সাথে লেগে ছিটকে পড়েছে দূরে কোথাও! শুভ্র ষাড়টি আমার দিকে দু’চোখ পাকিঁয়ে তাকাঁনো অবস্থাতে লাল হয়ে মরে গেল; একটু পর সে একটি স্থির ফর্মে থিতু হবে।
Duchamp "Fountaine"
আমি সম্বিত ফিরে পেয়ে আমার বসের দিকে তাকাতেই সে বললো, “বুঝলেন তো আপনার কি করতে হবে? এরকম শুধু তাকিঁয়ে থাকলে হবে না, অতি দ্রুততার সাথে ঘটে যাওয়া ঘটনার স্কেচ করে ফেলতে হবে এবং পরে জন্তুটি মারা গেলে কালার চাপাবেন। বুঝলেন?” আমি ধীরে ধীরে বললাম, আচ্ছা। তিনি বললেন, “এক্রেলিক কালার ব্যবহার করবেন; ওতে কাজে যেমন আরাম পাবেন, শুকাবেও জলদি”। এরপর আমরা মূল অফিস ঘরের দিকে এগুতে থাকি, আর পড়তে চেষ্টা করি আমার মগজে ঘটতে থাকা ভাবনাগুলো!ব্যাপারটাকে দেখা যাক শব্দ দিয়ে ধরা যায় কিনা!
Carolee Schneemann performing her piece Interior Scroll
আমি একঃ মানুষ কেন ভালবাসে? আবার কেন দূরে সড়ে আসে বা কেনই বা একা থাকে?
আমি দুইঃ যখন আমি ভালবাসি বা ভালবাসার চেষ্টা করি বা যা করি ঐ টাইপের তা, তখন কিছুক্ষনের জন্য আমি বা আমরা নিজেদের আইডেনটিটি ভুলে যেতে থাকি; ভাবতে থাকি আমরা যেন হরিহর আত্মা, আহা! কিন্তু একটা পর্যায়ে যখন ভালবাসার বর্জপাত বা বীর্জপাত হয় তখন থামি, মনে পড়ে নিজেদের স্বকীয় স্বত্তার কথা; দু’জন জাষ্ট দূরে থাকতেই ভালবাসি।......এই তো?
আমি একঃ কোন এক ষ্টেশনে পড়েছিলাম, “Life is Laugh”। হু, জীবনতো হাসিই বটে! আমরা বহু কারনেই হাসি তারমধ্যে দু’টি বেশ মজার! এক. শিশুর মতো নিষ্পাপ কিন্তু বোধহীন স্বার্থপর টাইপ। দুই. নিজের জীবনের দশা দেখে হাসা; ভাবি কেন মরিনা! মরে গেলে কিছু নাই মিলিয়ে যাওয়া ছাড়া, তাই তেমন ইন্টারেষ্টিংও লাগে না।
আমি দুইঃ ......হু, জীবন এই রকমেরই এক তামাশার নাম। যে তামাশা নিজে দেখবা এবং দেখাবা। মানে নিজে হাস এবং অন্যকেও হাসাও। এই তো জীবন??
আমি একঃ তাই ভাবলাম, কাজটা শুরু করে দেই আর না ভেবে। যাইহোক ডেড-বডিগুলো মডেল হিসেবে বেশ ভালোই; নড়ে-চড়ে না!!
মাহবুবুর রহমান "ARTIFICIAL REALITY"

(বিঃদ্রঃ কৃতজ্ঞতা জানাই তাদের যারা জীবনের নিগূঢ় অর্থ অনেক আগেই আমাদের চোখের সামনে মেলে ধরেছেন; আমরা কখনো দেখেছি এবং বুঝেছি আবার কখনো দেখেছি কিন্তু না বুঝে ছুড়ে ফেলেছি। যাদের ছবি ব্যবহার করেছি এই লেখাটাকে বোধগম্য করতে তাদের কিছুই দেয়ার নেই আমার কৃতজ্ঞতা জানানো ছাড়া। কি অদ্ভূত, কিভাবে মিলে যায় কিছু কিছু মানুষের চিন্তা বা স্বপ্ন!)
 
