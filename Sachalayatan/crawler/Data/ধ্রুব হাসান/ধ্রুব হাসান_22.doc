জিপ্‌সী জীবনের প্রথম অধ্যায় কিন্তু জীবনের তৃতীয় বে-সম্ভব প্রেম!



ফ্রীডম, অনলি ফ্রীদম কেন্‌ মেইক য়ু হ্যাপি......
(গতকাল ছিলো আর্জেন্টিনার স্বাধীনতা দিবস, আমার এই ক্ষুদ্র লেখাটি আর্জেন্টাইন বীরদের জন্য উতসর্গিত। ১৮১৬ সালের ৯জুলাই আর্জেন্টিনা স্পেনিশ উপনিবেশ থেকে মুক্ত হয়।
লেখাটা লেখার আগে অনেকক্ষন ভেবেছি কাজের ফাকেঁ ফাকেঁ, রান্নার ফাকেঁ। ভাবছিলাম লেখা আদো উচিত কিনা? উচিত্যবোধ কিছু সময়ের জন্য তাড়িত করে ক্ষ্যান্ত দিলো। ঠিক করলাম লিখেই ফেলি তৃতীয় প্রেম কাহিনী এবং তাও লিপিবদ্ধ! তাছাড়া লিখতে এতো সাহস পাওয়ার বড় কারণ হলো সচলে যারা আমার লেখা পড়বেন তাদের কারো সাথেই আমার হঠাত দেখা হয়ে গেলে বাড়তি বিরম্বনায় পড়তে হবেনা! এই এক ভরসা এখানে লেখা পোষ্টানোর!
এবার লং ষ্টোরি সর্ট (এক পাকি এইডা খুব বলে, আমার ওর যাবতীয় কর্মকান্ড কুতসিত লাগলেও এই ডায়ালগটা মনে ধরেছে!),আমি ফাইনালি আজ রিয়্যালাইজ করলাম এক আর্জেন্টাইনের প্রেমে পড়ে গেছি আমি। ওর সাথে প্রথম পরিচয় বৃক্সটনের এক ক্লাবে ojos de brujo-এর কনসার্টে। একটা অসম্ভব এনার্জেটিক মানুষ ফ্লামিঙ্গো নেচেঁ যাচ্ছে অনবরত! আমি মুগ্ধ হয়ে তাকিঁয়ে থাকি...একটা সোনালী চুলের মেয়ে নেচেঁ যায় মাতালের মতো! সঙ্গীত ওর অঙ্গের প্রতিটি বাকেঁ বাকেঁ নেচেঁ চলে, আমি অবিভূত হই! পরে আবিষ্কার করি ও আমার বন্ধুদের বন্ধু। যাই হোক ওর লগে পরিচয় হইলো, প্রথম প্রথম ব্যাপারটা খুবই বিদঘুটে টাইপের ছিলো। আমি ওরে অনেক বাল বুঝাইতে চাইতাম, ও কিছুই বোঝে না, নট এ সিঙ্গাল ইংলিশ ওয়ার্ড! দেখলাম, আমার অতি আবেগ-রে তার ভুল বোঝার সম্ভাবনা বেশী, রনে ভঙ্গ দিলাম। ওর দিকে মনোযোগ কমাই দিলাম। কিন্তু মুশকিল হলো পরে এসে, ও আমার সাথে অনেক ছোট বাজেটের ফিল্মে কাজ করে এস আ অডিও ইঞ্জিনিয়ার। সে সুত্রে তার লগে বেশ ঘনিষ্টতা হয়ে গেল। আমার অলমোষ্ট বন্ধু হয়ে গেল। কিন্তু তাও আমি বুঝিনা ওরে কি করে বুঝায় যে ওরে আমি একটু বেশী পছন্ধ করি অন্য সকলের চেয়ে? 
দিনে দিনে বেলা অনেক গড়ালো, আজকে হঠাত সুযোগ এলো ওরে বুঝিয়ে দেওয়া যে আমি তারে অনেক অনেক চাই-ই! ও ভালো কথা, এই মানুষটারে তো আপনাদের সাথে পরিচয় করিয়ে দেওয়াই হলোনা। ওর বয়স কত আমি জানিনা, মাস আটেক হলো ও লন্ডন এসেছে। আর্জেন্টাইন, সোনালী চুলের মিষ্টি কিন্তু বেশী রাগী ও তেজী মেয়ে। আর্জেন্টিনা থেকে সিনেমাটোগ্রাফীর উপর অনার্স করে এখানে আবার এনএফটিএস(ন্যাশনাল ফিল্ম এন্ড টেলিভিশন)-এ অডিও ইঞ্জিনিয়ারিং-এ পড়ছে। এই কয় মাসে কিছু ইংরেজী শিখেছে, তা দিয়ে মোটামুটি আমি এখন কমিউনিকেইট করতে পারি। তবে এটুকু ফিল করি ওর মাঝে যে আর্জটা আছে তা ওকে বহুদুর নিয়ে যাবে...। যাইহোক আজকে হঠাত করে ওর ছোট বোন এসেছে আর্জেন্টিনা থেকে। আমার বন্ধুরে ফোন দিলো মিট আপ করার জন্য। বন্ধু বল্‌লো আমাদের ভাঙ্গা ঘরে চলে আসতে রাতে ডিনার করার জন্য কারন আমি রান্না করছি। আমি শুধু ঐ প্রান্ত থেকে ওর চিল্লানি শুনলাম, বুঝলাম ও আসছে...।
ভাবছিলাম একটা ডিশ রান্না করবো (লাউ এর সাথে ডাল আর চিংড়ী), কিন্তু এখন হঠাত আমার সেক্স বেড়ে গেল! তরিঘরি করে বের হয়ে কিছু স্পাইস কিনে আনলাম আর কিছু মাংস (খাসির)।  এই বাসায় আসার পর থেকে যে জিনিষটা আমি তীব্রভাবে মিস করি তা হলো ভাত খাওয়া! ভাত যে আমার এতো প্রিয়, তা আগে বুঝিনি! যাইহোক আমার নিজের সুবিধার্তে আর তাদের খুশি করতে বা মজা দিতে ক’দিন আগে চিংড়ী’র দো’পেয়াজা করলাম। ঐটা রান্না করে বুঝেছি কার কি সমস্যা স্পাইসে। আমার বন্ধু’র শত্রু হলো করিয়েন্ডার বা ধন্যেপাতা, তার এক্স গার্ল ফ্রেন্ডের ভাই-এর সমস্যা হলো স্পাইস আর আমার আরেক নতুন বন্ধু(?) আন্দ্রেস (ভেনিজুয়েলার প্রসিডেন্ট হুগো সাভেজের পার্ট টাইম পেইড উপদেষ্টা) ওর কিছুতেই সমস্যা নাই। তাই ঠিক করলাম আজকে তিনটা ডিশ করবো, একটি সবার জন্য কমন, একটি যারা একটু এডভেঞ্চারাচ তাদের জন্য এবং আরেকটি আমার জন্য (আমার মায়ের ধাচের রান্না)! প্রথমটি হলো-*লাউ-এর সাথে মশুর ডাল আর চিংড়ী (কোন স্পাইস ছাড়া), দ্বিতীয়টি হলো-*খাসির মাংসের দোপেয়াজা উইথ আলু (মিডিয়াম স্পাইসি), *তিন নম্বর হলো- কচুর লতির সাথে চিংড়ী (ছোট’টা) + প্লেইন আউড়া চাল বা সেদ্ধ চালের ভাত। ভাবলাম তাড়াতাড়ি এসব শেষ করে সেইভটা করে গোসলটা দিয়ে ফ্রেস হয়ে যাব। কিন্তু আমার ভাগ্যটাই একটু ভোতা ধরনের...ওরা একটু আগে ভাগেই চলে এলো। আর আমার এদিকে তখন রান্নাই শেষ হয়নি। আমার সোনালী চুল ঘরে ঢুকেই সোজা চলে এলো রান্না ঘরে, যত্ন করে আমার অপরিছন্ন দু’গালে দু’টো চুমু খেলো, তারপর পরিচয় করিয়ে দিলো ওর কালো চুলের ছোট বোনটিকে। ওর নাম এ্যামি, অনেক কিউট একটা বুদ্ধিদীপ্ত বালিকা। ও খুবই লজ্জিত কেন আমি এতো কষ্ট করে ওদের জন্য রান্না করছি। আমি ওরে বললাম, তোমার সোনালী চুলের বোনের জন্য। ও অবাক হয়ে কিছুক্ষন আমার দিকে তাকালো, তারপর দৌড় দিয়ে গিয়ে ক্যামেরা নিয়ে এলো। ক্যামেরা অন করে বলে, এখন বলো কি বলছিলা! আমার অবস্থা তখন একটু সঙ্গীন...আমি ওরে কইলাম, দেখো ও অনেক রাগ করবে যদি এসব দেখে। ও আমারে প্রমিস করলো, যদি সে রাগ করে তো ডিলিট করে দেবে মেমোরি থেকে। ওর আশ্বাস পেয়ে জীবনে প্রথম ক্যামেরার সামনে নিজের তৃতীয় প্রেম নিবেদন করলাম আমার প্রিয় সোনালী চুলের বন্ধুটির জন্য......।
(এর মধ্যেই একদিন গত হয়েছে) একটু আগে ওর বাসা থেকে ফিরলাম। ভীষন ভয়ে ছিলাম ও কি মনে করে ভেবে! কিন্তু না ওরে আজকে বেশ স্বাভাবিকই লাগলো, আমারে অনেক টিজ করলো কেন আমি এতো সুটেড বুটেড হয়ে গেছি। ওরে বুঝাইলাম দেখ আমি যেভাবে থাকি ঐ ড্রেসে আমাকে পার্লামেন্টের ভেতর ঢুকতে দেবেনা, তাই এই ভুষন। যাইহোক, রাত ৯টায় সাংবাদিকতার কর্ম ছেড়ে প্রায় দৌড়ায় গেলাম ওরে দেখতে কারন ভোরে ও চলে যাবে স্পেনে একটা ফেস্টিভ্যালে যোগ দিতে (প্রায় মাস খানেক দেখা হবেনা)। গিয়েই একটা ভেজালে পড়লাম, কারন তার ইমোশন দেখে বোঝার উপায় নেই সে ভিডিওটা দেখেছে কি দেখে নাই! আমি দ্বিধায় পড়ে ঢকঢক করে কয়েক পাইন্ট বিয়ার গিলে ফেললাম। একটা সময় ও পাশে এসো বসলো, দেখলাম বেচারী বেশ ক্লান্ত। আমারে বললো প্রচন্ড দাতঁ ব্যাথা করছে (আক্কেল দাতেঁর কারণে)। এর মাঝেও আমি তার সোনালী চুল নিয়ে খেলা করা শুরু করলাম। মাতাল হয়ে উঠার এই একটা সুবিধে, সাহস নিয়ে ভাবতে হয়না! তাও একটু ভয়, এই না ও রাগ করে! কিন্তু ও রাগ না করে বরং মাথা থেকে ক্লিপটা খুলে নিয়ে বলে, এখন এলোমেলো করো ইচ্ছে মতো......।
দেখলাম অপর প্রান্ত থেকে আমার বন্ধু তীর্যক নয়নে তাকিয়ে আছে। আমি হেসে দিলাম। আমার সোনালী ক্যাট’রে বললাম, দেখো কি মুশকিল ঐ বেটাও তোমারে পছন্দ করে, এখন আমি যাই কই বলো তো? ও মুচকি হেসে বলে, সময় তোমাকে সাহায্য করবে, চিন্তা করো না। আমি চিন্তা বন্ধ করে ওর চুল দিয়ে একটা গম্বুজ বানালাম।
শালার অনুরাগ এক অদ্ভূত জিনিষ! ব্যাপারটা ব্যাখ্যা করা এতোটা সহজও নয়। একটা জিনিষ বুজে গেছি, কারো দেহ পাওয়া যত সহজ, মন পাওয়াটা ঠিক ততোখানিই কঠিন! এই সোনালী চুলের সাথে ফ্লামিঙ্গো নাচতে নাচতে মাতাল হয়ে কতবার না চুমু খেয়েছি; কিন্তু তাও ঠিক বোঝাতে পারিনি কতোটা ভালবাসি! এমন কি এই কিছুদিন আগেও যখন তার উনিশ বছরের এক পিচ্ছির সাথে রিলেশন ছিলো তখনো তাকে ভালবাসতে একটুও দ্বিধা করেনি আমার। ব্যাপারটা একটা অদ্ভুত ঠেকে বৈকি! আরো অদ্ভূত ঠেকে, যখন দেখি ওকে আমি চাই ঠিকই কিন্তু কোন পযেশন পাওয়ার তাড়না বুকে কাজ করে না (লাইক, ও শুধুই আমার ঐ টাইপ আরকি)! আমরা দু’জনেই ফ্রি বার্ড, কিন্তু যখনি আমরা একসাথে হই; দু’জন একসাথে বসতে, খেতে, আড্ডা দিতে ভালবাসি। আর ঠিক এই কারনেই মনে হয় ওরে আরো ভাললাগে। এখনো আমার সারা শরীরে ওর সোনালী চুলের গন্ধ লেগে আছে, এই গন্ধটা থাকতে থাকতেই ঘুমাতে চাই আজকের মতো......। আমার সোনালী বন্ধুটা যেন সহিসালামতে ফিরে আসে তার সফর শেষে, এই কামনায় করি (আহা একমাস, বড় দীর্ঘ এই সময়!)। আর একটা ছোট্ট নিবেদন তার জন্য.........
ফ্রীডম কেন্‌ অনলী চয়েচ, নাথিং এলস্‌......

‘শব্দ চিহ্নে বন্ধী আমাদের যে ভাষা
আমি তারে ভেঙ্গে ছুতেঁ চাই তোমার হিয়া!
গ্লোবাল এই দুনিয়ায় সবকিছুই আদতে বড়ই লোকাল!
এই লোকালিটির সৌন্দোর্য এতো তীব্র যে আমি বিচ্ছিন্ন হয়ে পড়ি তোমার কাছ থেকে বাড়ে বাড়ে......। আমি আমার এই অসহায়ত্ব নিয়ে কোথাও যাওয়ার জায়গা খুজে পাই না............ তবুও এই অসহায়ত্ব বুকে নিয়ে গড়তে চাই এক নয়া দুনিয়া! আদিঁঅস বন্ধু......তোমার ঘাড়ের টাট্টুটা যেন আমায় চিরকাল টানে.....’।
(পরে কিছু ছবি আপলোড করবো সময়টাকে ধরে রাখতে, আজ এটুকুই।)
 
