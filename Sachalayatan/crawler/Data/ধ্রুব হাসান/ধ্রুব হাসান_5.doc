আসুন সবাই মিলে সমবেত প্রতিবাদ জানাই এই বর্বরতার...



সময়ের বুকে আমার প্রতিবাদের আছঁড় কেটে যাই......
লন্ডন সময় আজ রাত ৬ঃ৩০ মিনিটে ব্রিকলেন সংলগ্ন আলতাব আলী পার্কে এক সমাবেশের আয়োজন করা হয়েছে। এই সমবেত সমাবেশের উদ্দেশ্যে হলো, আমাদের প্রিয় মাতৃভূমির বুকে ঘটে যাওয়া বর্বরতার সম্মিলিত প্রতিবাদ এবং নিহতদের প্রতি গভীর শ্রদ্ধা ও স্বজনহারাদের প্রতি শোক প্রকাশ। এই ইভেন্টটি আয়োজন করেছে লন্ডনের দৃষ্টিপাত নামের এক সংগঠন। তাদের ধন্যবাদ জানাই এই আয়োজনের জন্য। যদিও এই আয়োজন একটি সংগঠনের কিন্তু এই শোক গোটা জাতির! তাই যারা লন্ডনে আছেন তাদের আহবান জানাই আজকে এই সমবেত শোক সমাবেশে অংশগ্রহনের। আমি জানি আমাদের অনেকেই অনেক সংগঠনকে পছন্দ করেননা, কিন্তু আজকের এই ইভেন্ট সকল পছন্দ অপছন্দের উর্ধ্বে। তাই সবাইকে আবারো আহবান জানাই নিজের দেশের এই ক্রান্তিলগ্নে একতাবদ্ধ হয়ে সাপোর্ট জানাতে। আসুন আমরা মোমবাতি জ্বালিয়ে আমাদের স্বজনদের প্রতি শোক প্রকাশ করি! হাজার মাইল দূর থেকে জননী ও জন্মভূমিকে বলি, "মা তুমি নিঃসঙ্গ নও; তোমার রক্তক্ষরণে আমারো ক্ষরণ হয়, আমিও নির্ঘুম জেগে থেকে শান্তির আশায় অপেক্ষা করি"! 
আসুন আমরা সম্মিলিতভাবে এই জঘন্য ষড়যন্ত্রের বিরুদ্ধে রুখে দাড়াই! আমাদের জাতীয় নিরাপত্তা যারা হুমকির মুখে ফেলার চেষ্টা করেছে তাদের দেখিয়ে দেই আমরা একতাবদ্ধ; আমরা দুঃসময়ে এক হয়ে লড়তে জানি......
আসুন আমরা এই বর্বর হত্যাকান্ডের প্রতিবাদ করি! অনতি বিলম্বে হত্যাকারীদের খুজেঁ বের শাস্তি দিতে হবে; এই হত্যা ইতিহাসের দোহাই দিয়ে ধামাচাপা পড়ে যেতে দেয়া হবেনা! এই গণহত্যার বিচার চাই, করতেই হবে।।
বিঃদ্রঃ যারা আসবেন দয়া করে সাথে করে একটি বা একাদিক মোমবাতি সাথে নিয়ে আসবেন। এই লিংকটাও দেখতে পারেন
 
