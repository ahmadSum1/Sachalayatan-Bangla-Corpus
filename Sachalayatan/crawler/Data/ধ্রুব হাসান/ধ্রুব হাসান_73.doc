আমার শহর



যে শহরটাতে আমি ছিলাম
কেউ এখনো হয়তো রিক্সা চেপে
আগ্রাবাদ টু মুরাদপুর আসে
সতেরোয়ে তিনের উচ্ছলতা হারিয়ে!
যে শহরটাতে আমি ছিলাম
আমার বড় পরিবারটা,বন্ধুরা-শত্রুরা
চেনামুখগুলো এখনো হয়তো একিরকম;
কিছু ঝরে যাওয়া প্রাণবাদে!
যে শহরটাতে আমি ছিলাম
শীতে সকালটা এখনো হয়তো শুরু হয় একিভাবে!
যে শহরটাতে আমি ছিলাম
গাঢ় সবুজের গন্ধ এখনো হয়তো মাতাল!
শিল্পকলার পথ এখনো দুপুরে একা থাকে____
----কেঊ কেঊ এখনো একা ভালবাসে!!
যে শহরটাতে আমি ছিলাম
থাকিনা এখন আর, থাকা হবে কি আর---???
তবুও আমি যে শহরেই যাই, আমার শহরটা আমিসহ ঢুকে পড়ে!!!

