সৌদি ও কুয়েত কর্তৃপক্ষের এ কেমন বর্বরতা?



ছবিঃ সমকাল থেকে নেয়া
আজকে দেশের সংবাদ মাধ্যমগুলোতে দেখা গেল মধ্যপ্রাচ্য থেকে প্রায় ১১৮ জন শ্রমিককে প্রথম দফায় ফেরত পাঠানো হলো। এই সমস্ত শ্রমিকভায়েরা ফেরত আসলেন আহত অবস্থায় এক কাপড়ে। দেখে মনে হচ্ছিলো কোন যুদ্ধ ক্ষেত্র থেকে তারা ফিরছেন। এসমস্ত শ্রমিকের মধ্যে অনেকে আবার বেশ বয়স্ক; এতো বয়স্ক কোন মানুষকে যখন বাচ্চার মতো কাদঁতে দেখি তখন বোঝা যায় কতটা অসহায় ইনারা! হায় আমার স্বদেশ, না দেশে না পরবাসে কোথাও কাজের যোগান তো দূরের কথা এতটুকু নিরাপত্তাও দিতে পারলেনা এসকল মেহেনতী মানুষগুলোর! উলটো বর্বর আরবরা তাদের দিয়ে দাসের মতো চাষ করালো নিজেদের মরু প্রান্তর, আর দিনশেষে ন্যায্য পাওনার দাবীর মুখে পশুর মতো বস্তা বন্ধী করে ফেরত পাঠিয়ে দিলো স্বদেশ! বছর শেষে না করতে পারলো এতটুকু সঞ্চয়, না আনতে পারলো নিজের পায়ের চটিজোড়া! যে স্বপ্ন বুকে নিয়ে বেচেঁ থাকার লড়াইটা লড়তে গেছিলো দূর মরু প্রান্তরে সে স্বপ্নের অতি নিষ্ঠুর পরিসমাপ্তি ঘটলো! শূন্য থেকে শুরু করে এতোগুলো বছর পর আজ আবার শুন্যতেই দাড়াঁনো! হে অসহায় পিতা, আমার ভাইয়েরা তোমাদের অসহায়ত্ব আমাকেও অসহায় করে দেই; আমি বাকরুদ্ধ হয়ে তাকিঁয়ে দেখি ষ্টীল আর ভিডিও চিত্রে তোমাদের অসাহয়ত্ব। আর কতো মানুষের জীবন কোরবানি হলে পরে আমার স্বদেশ থিতু হবে? আমাদের শাসকদের মেরুদন্ডখানা কতযুগ পরে সোজা হয়ে দাড়াঁবে? পৃথিবীর এতো এতো মানবাধিকার সংগঠন, জাতিসংঘ, শান্তির দূতেরা কোথায় আজ? এরা কিসের জন্য, কার জন্য, কার স্বার্থে বিলিয়ন বিলিয়ন টাকা খরচ করে মানবাধিকারের জন্য গলা ফাটায়? এদিকে তাবত দুনিয়ার প্রান্তিক মানুষেরা যুগ যুগ ধরে গোলামীর শেকল টেনে যায়! আশ্চর্য এই রঙ্গ! 
এই নিয়ে বিস্তারিত পাবেন এখানে।  সমকাল ১ ,  সমকাল ২ , প্রথম আলো 
কর্পোরেটের পেটের চাহিদা মেটাতে গিয়ে যেন আমরা গোটা দুনিয়াটাকেই গিলে খাচ্ছি! এ নিয়ে বানানো কিছু ভিডিও আপনাদের সাথে শেয়ার করছি। বড় বেশী অসহায় লাগে এইসব দেখে!

 
