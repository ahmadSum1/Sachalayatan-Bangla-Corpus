কি নাম দেয়া যায় তার...??



একটু আগে আমার ঘুমটা ভেঙ্গে গেল...এখনও আমার আমার শরীরটা কাঁপছে...হাঁপিয়ে উঠেছি আমি, এই মাত্র একটা ঠান্ডা শীতল ফ্যাসফেসে খসখসে চামড়ার...চামড়াটা বুড়োদের মতো গিট ধরা, নাকি হাতির গোড়ালির দিকের মতো !!......নাকি ঘোড়ার খুড়ের মতো একটা জন্তুকে হত্যা করলাম...হত্যা কি করলাম(?)......কি জানি,তবে প্রাণপনে দু'হাতে হত্যা করার চেষ্টা করেছি...আমার নিঃশ্বাস ভারী হয়ে আস্‌ছে, মুখ ভরে ওঠে থু-থুতে। আমার ঘরে একটা হিম-হিম ভাব...একটু আগে একমাত্র খোলা জানালাটাও বন্ধ করে দিয়েছি, ভাবছি ড্যাবলগ্লেইজ মিরর্‌ ভাঙ্গাটা সহজ হবেনা...আমি অনেক কষ্টে চোখদুটো ফাঁক করে পর্দাটা একটু সরিয়ে দেখার চেষ্টা করি ওরা আস্‌ছে কিনা !!...অথচ এখনো আমার ঘরের মেঝেতে পড়ে আছে জন্তু বা জানোয়ারটা বা আমি যে নাম দিয়েছি তা-ই...ওটার কোন মুখ নাই, শুধু কোমর থেকে নীচ পর্যন্ত, অথবা হয়তো মুখ আছে যা আমার হাতের মুঠোয় ছিলো,এখন দেখা যাচ্ছেনা......চিকন লিকলিকে জিনিষটা কি করে ফুঁসতে ফুঁসতে এতো মোটা লম্বা চাবুকের মতো হয়ে গেল ঠিক আমাদের অইটার মতো !...এবং চাবুকের মতো লম্বা...আমি ঘাড় ঘুরিয়ে দেখলাম, দরোজা জানালা বন্ধ করে এ কাকে নিয়ে সংসার যাপন আমার ?? পার্থিব জানোয়ারের ভয়ে এ কোন জানোয়ারের (বা যা-ই বলেন) ওই জিনিষটার সাথে বসবাস আমার ? যা আমাকে হত্যা করতে পারে যেকোন সময়! কিন্তু তবুও আমার তার সাথে বাস......একসময় আমি ভুলে যেতে থাকি তার কথা...আমার বাথরুম যাওয়া দরকার.........ঘুম আসছে খুব...এই পৃথিবীতে থু থু ফেলার আর কোন জায়গাও কি অবশিষ্ট নেই ?? ওটা সাপের মতো কুন্ডলি পাঁকিয়ে পড়ে থাকে...যাই,আবার একটু ঘুমাই বা ঘুম ঘুম খেলা করি !!!

