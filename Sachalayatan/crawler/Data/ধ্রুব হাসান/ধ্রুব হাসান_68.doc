ক্ষণের অন্তঃস্বর



আজ সারাদিন পাতাল রেলে কিংবা বাসে
শুধু তোমার সাথে একান্ত আলাপন,
প্রয়োজন ছাড়া চোখ দু'টো জাগতেই চায় না আর
পার্শ্ব কলরবে! 
একসময় ক্লান্তি আমায় টানিয়া লয় অ-ত-লে,
একান্তে আর তোমায় নিয়ে গাংশালিকের পাখায়
ভর করে নীল নদ পাড়ি দেয়া হলো না......!
"মনে হয় যে আমারে দিয়াছে বুক ভরা দম
পৃথিবীর প্রান্তরে এক লম্বা দৌড় দিতে,
চকিতে ফিরিয়া দেখি সে চলিছে ভিন্ন পথে,
আমি ডেকেছি তারে বার বার সুতীব্র চিতকারে,
দৃশ্য কিংবা অদৃশ্য দূরত্বে দাঁড়িয়ে;
কিন্তু তাচ্ছিল্য ও ঘৃণায় উপেক্ষা করেছে সে আমায়,
তবুও সাধনা ছিল একদিন - এই ভালবাসা।"

