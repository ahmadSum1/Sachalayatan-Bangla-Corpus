স্বপ্ন দৃশ্যঃ নামহীন সর্পের জন্য ক্রন্দন!



সর্প_০১
বেশ মাথাব্যাথা নিয়ে ভোরে ঘুম ভেঙ্গে ছিলো আজ। তারপর আবারো ঘুমিয়ে পড়ি, উঠি বেশ বেলা করে। কিন্তু তবুও অস্বস্থি যাচ্ছেনা; যাচ্ছেনা প্রচন্ড মাথাব্যথাও! ভাবছিলাম এসব ফালতু স্বপ্ন নিয়ে বেশী পাত্তা দিতে নাই। পাত্তা যে দিচ্ছি তাও না, তবে মাথা থেকে ব্যাপারটা সরানোও যাচ্ছেনা বলে হয়তো দীর্ঘ সময় ধরে মাথাব্যাথা হচ্ছে! যাক আর প্যাচাল না পাইড়া ঘটনা বলি।
বয়স ও সময়টা সমসাময়িক কিন্তু লোকেশনটা হলো আমার প্রিয় শহর চট্টগ্রামের একটি পাড়া। বেশ মুষলধারে বৃষ্টি হচ্ছে। আমি, বাবা, আরো কয়েকজন একটা হলুদ রঙের অটো রিক্সার ভেতর আটকা পড়েছি। বৃষ্টির কারনে বের হতে পারছিনা। এমন সময় দেখি প্রচন্ড বাতাসের তোড়ে ট্যাক্সিটা দুলে দুলে উঠছে! আশে পাশে লোকজন প্রায় দিকবিদিক শূণ্য হয়ে দৌড়াচ্ছে। ঐ লোকজনের মধ্যে আমি আমার মেজো ভাইকেও দেখি একটা বিরাট ধনুক নিয়ে দৌড়াতে! বেশ অবাক হয়ে ট্যাক্সি থেকে একাই নামতে যাই, দেখতে ব্যাপারখানা আসলে কি! কিন্তু যেই নামতে যাব অমনি দেখি সাইঁ সাইঁ করে ট্যাক্সির দু’দিকে হাজার মাইল স্পীডে কি যেন গেল! ট্যাক্সি একদিকে হেলে পড়তে না পড়তেই অন্যদিকে আবার! অল্প কিছু সময় পর অবশ্য তান্ডব থামলে আমরা সবাই ট্যাক্সি থেকে বের হই। তখনো বাইরে অবিরাম বৃষ্টি হচ্ছে! মেঝো ভাইরে জিজ্ঞেস করি ঘটনা কি? ও জানায় একটা বিশাল বড় সাপ বাতাসের বেগেঁ এদিক ওদিক ছুটে বেড়াচ্ছে! জিজ্ঞেস করলাম কি সাঁপ? ও উত্তর না দিয়ে শ’য়ে শ’য়ে মানুষের সাথে খুন্তি হাতে ঐ আশ্চর্য সাপটিকে খুজেঁ চলেছে। আমিও ওদের সাথে যোগ দিলাম, কিন্তু কোন অস্ত্র ছাড়া। একসময় অবিরাম বৃষ্টির কারনে যখন চোখেমুখে অন্ধকার দেখছি ঠিক তখনি পাড়ার বড় ড্রেনটির হোলের একদিকে সাপটার মাথা দেখতে পাই। আমি যাষ্ট হা করে তাকিঁয়ে থাকি......সাদা-ধূসর-কালো ডটে অপূর্ব সুন্দর তার ত্বক! সরাসরি আমার চোখের দিকে তার চোখ! আমার ভাই (যাকে আমি খুবই অপছন্দ করি শুধুমাত্র বিএনপি সাপোর্ট করে বলে) আমার দৃষ্টি অনুসরণ করে খুন্তি হাতে এগিয়ে যায় ওকে আঘাত করতে। আমি ঝাপটে ধরে ফেলি ভাইকে, “ আমাকে একবার সুযোগ দাও, ও তোমাদের আঘাত করবেনা”। মাছ ধরার একটা বিশাল জাল নিয়ে ভয়ে ভয়ে আমি সাপটার মুখের দিকে এগিয়ে যায়। ও আমার চোখ থেকে চোখ ফিরিয়ে নিয়ে মাথাটা কেমন করে যেন ভেতরে গুজেঁ শরীরটা সামনের দিকে বাড়িঁয়ে দেয়। আস্তে আস্তে ওর গোটা শরীরটা জালের ভেতর চলে আসে! আমি ক্রেনওলাকে চিতকার করে বলি, জালটাতে লাগানো হুক ধরে টেনে তুলতে। ড্রাইভার সাহেব ধীরে ধীরে বিশাল সাপটাকে টেনে উপরের দিকে তুলে নেয়। আমরা দুজন শহরের বাইরের দিকে (মনে হয় ভাটিয়ারি এলাকা) রওয়ানা হই। একটা সময় বৃষ্টিও থেমে যায়, আমরা পাহারের বেশ গভীরে গিয়ে ক্রেনটা থামায়। আমি আলতো করে সর্পটার শরীরের নীচে হাতঁ রাখি, আমার গোটা শরীর যেন একটা অস্বাভাবিক শক্তিতে আন্দোলিত হয় ক্ষনিকের জন্য! ড্রাইভারকে ধীরে ধীরে নামাতে বলি, পুরোপুরি মাটিতে নামানোর পর জালের বাধঁনটা খুলে দিই। ও বিশাল বড় মুখটা বের করে আমার মুখের সামনে এনে জিবটা বের করে কি যেন বলে (আমি ঠিক বুঝিনা)! তারপর চোখটা নামিয়ে যেইনা সে রওয়ানা দেয় পাহাড়ী জঙ্গলের ভেতর তখনি হঠাত করে আবারো দমকা হাওয়া শুরু হয়। পলকের মধ্যে সে হাওয়া যেন হেরিকেনের রুপ নেয়! দূর থেকে অদ্ভূত এক শব্দ ভেসে আসতে থাকে! যেই আমি পেছন ফিরে তাকাই, এমনি দেখি হাজার হাজার নানা বর্ণের সাপের বাচ্চা উড়ে উড়ে আস্‌ছে আমার দিকে। আমি ভয় পেয়ে যে লুকাবো সে সময়ও নেই। সেকেন্ডের মধ্যে ওরা আমাকে পাশ কাটিয়ে উড়ে উড়ে যেতে থাকলো জঙ্গলের ভেতর......! একটা সময় ঐ সাপঝড় থামলো, সবাই চলে গেল। ড্রাইভারের চিতকারে সম্বিত ফিরে পেলাম! দেখি তখনো কেন জানি আমি নিঃশব্দে কেদেঁ চলেছি!!
সর্প_০২
(আহা লেখাটা শেষ করার পর যেন মাথাব্যাথাটা একটু কমেছে!)
 
