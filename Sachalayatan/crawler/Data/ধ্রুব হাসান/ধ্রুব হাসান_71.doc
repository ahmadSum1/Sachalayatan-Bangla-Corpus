কোন এক অপরাহ্নে



কি যেন খুজঁছি, আহা কি যেন ভাবছিলাম!
০৯৮৭৬...৮৯৪...২......০...এটা কি তবে
শর্ট টাইম মেমোরি ফেইল !
শিরদাড়াঁ বেয়ে গড়িয়ে পরছে নোনতা জল,
সামনে একগাদা কাগজের স্তুপ।
জেগে উঠলাম শ্যামল উষ্ণ ভেজা ত্বকের
মৃদু অতচ তীব্র স্বাদে!
জেগে কি উঠলাম...!
দুর্গার মতো কোমরের দখল নিয়ে বসে
এতটা অনুরাগে কেন ভিজিয়ে
চলেছো আমার তনুর প্রতিটি রোমকূপ??
যেন ক্লিনিক্যালি ড্যাথ কোন এক ব্যক্তিকে
প্রচন্ডভাবে শক্‌ দিয়ে জাগানোর চেষ্টা...!
ঘুমের ভেতরে "বোবা ধরা"-র মতো আমার
অনুরাগের তীব্রতা যেন আটকে গেছে...
একটি আছঁড়, একটি ইমেজ তৈরীর সেকি
তীব্র সংগ্রাম; মুশকিল হলো
রঙ্গের ইনটেনসিটি যদি শূণ্য হয়
তবে কি তৈরী হয় কোন আকার...??
কিন্তু আমি পারি, যেমন ঈশ্বর পারে!
তোমার কান্না আর কামনার ভেতর জেগে উঠি হঠাৎ ,
দেখি, দু'গালের দু'ধারে জমে আছে
কালো দু'টি জলপথ আর ধুলোমাখা কাগজের স্তুপ...!!!

