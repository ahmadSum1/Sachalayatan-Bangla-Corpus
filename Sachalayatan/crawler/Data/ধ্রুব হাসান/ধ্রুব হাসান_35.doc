প্রিয় ফিল্ম-০১: ১৯৭১



প্রিয় ফিল্ম-০১: ১৯৭১১৯৭১:যে কাহিনী কখনো বলা হয়নি, শোনা হয়নি কিন্তু শুধুমাত্র দেখা গেছে! যে চোখ দেখেছে তা, ইতিহাসের অন্ধকারস্তুপে ধীরে ধীরে মারা গেছে সে একদিন। বলা হয় ইতিহাস লেখে ক্ষমতাবানরা, তাই হয়তো আমাদের ক্ষমতাবানদেরো দরকার ছিলোনা ঐ ঘটনা স্বীকার করার, অথবা ইতিহাসের পাতায় লিখে রাখার। যারফলে জানা ইতিহাস থেকে আমাদের ইতিহাস আজ নিশ্চিহ্ন। ১৯৭১-এ ভারত আর পাকিস্তানের মধ্যে এক যুদ্ধ হয় যাকে ‘বাংলাদেশ ওয়ার’ নাম দেয়া হয়েছিলো। ঐ যুদ্ধের হারকে পাকিস্তান কোনদিন মেনে নিতে পারেনি, আমরাও ঐ যুদ্ধকে কখনোই ভুলতে পারিনি; কারণ ঐ যুদ্ধ আমরা কাধেঁ কাধ মিলিয়ে লড়েছি আমাদের প্রিয় মাতৃভূমির পক্ষ থেকে।
প্রায় এমনটিই আছে ফিল্মটির ভূমিকায়। ছবিটি নিয়ে আলোচনা-সমালোচনায় যাওয়ার আগে গভীরভাবে শ্রদ্ধা জানাই ৩০ লক্ষ হারানো প্রানের প্রতি, বীরাংগনাদের প্রতি, যুদ্ধাহত মুক্তিযোদ্ধাদের প্রতি এবং সর্বোপরি সেসব ভারতীয় বীরযোদ্ধাদের প্রতি যারা আহত ভাইয়ের পাশে দাড়িঁয়ে লড়েছেন কাধেঁ কাধ মিলিয়ে, অকুতভয়ে – যাদের কেউ শহীদ হয়েছেন, কেউবা পঙ্গু , কেউ কেউ পাকিস্তানে আটকা পড়ে নিঃশ্বেষ করেছেন নিজের জীবন। সালাম তোমাদের সবাইকে এই বিজয়ের মাসে।
আমার প্রিয় ফিল্মের তালিকা অতি দীর্ঘ, শুধু সচলের পাঠকদের সাথে শেয়ার করবো বলে এই পর্যন্ত ৮ থেকে ১০ রিভিউ ভালোলাগা থেকে লিখেছি কিন্তু কোনটাই শেষ হয়নি শেষ পর্যন্ত। দেখতে দেখতে ডিসেম্বর এসে গেল, হঠাত ক’দিন আগে হাতে আসলো অম্রিত সাগরের ১৯৭১ ছবিটি। ফিল্মটি মুক্তি পেয়েছে ৯ মার্চ ২০০৭, মানে এ বছর। কিছু দিন আগে একটা ইন্টারভিউ পড়ছিলাম অপর্ণা সেনের, উনি দেখলাম ভীষন ক্ষেপা কেনো অস্কারের জন্য এতো ভালো ভালো ফিল্ম থাকতে একলব্য পাঠানো হলো! তার মুখেই জানতে পারি এই ছবিটার কথা। সেই থেকে জোগারের চেষ্টা করে শেষমেষ পেলাম এবং দেখলাম। না ছবিটা হতাশ করলো না আমাকে। কোনদিকে শেষ হলো ঠেরি পেলাম না; কোথাও মনে হয়নি ঝুলে গেছে, একেবারে শেষ পর্যন্ত উত্তেজনাটা ধরে রাখতে পেরেছেন পরিচালক। অনেক জায়গায় পরিচালক কোনরকম রিস্কে না গিয়ে জাম্প কাটের ব্যবহার করেছেন, এতে ব্যক্তিগতভাবে আমি একটু হোচট্‌ খেলেও পরিচালক বুদ্ধিমানের মতো অনেক খরচ বাচিঁয়েছেন। যদিও তখনো জানতাম না এটা তার প্রথম ছবি; পরে যখন জেনেছি তখন তার দুঃসাহসের তারিফ না করে পারিনি।
1971যাইহোক এবার একটু আলাপ করি ছবিটা দেখার অভিজ্ঞতা নিয়ে।গল্পটা হলো, ১৯৭১: বাংলাদেশ(ভারত)-পাকিস্তান যুদ্ধে বন্ধী ছয়জন যুদ্ধবন্ধীকে ঘিরে; মেজর সুরজ সিং (মনোজ বাজপাই), ক্যাপ্টেন জেকব (রবি কিষন), ফ্লাইট লে.টে. গুরটু (দীপক দবরিয়াল),ক্যাপ্টেন কবির (কুমুদ মিশ্র), সুবেদার আহমেদ (চিত্তরঞ্জন গিরি) এবং ফ্লাইট লে.টে. রাম (মানব কাউল)। এদের সবাই একসাথে বন্ধী ছিলো একই প্রিজন ক্যাম্পে, নানা অবস্থায় প্রায় এক দেড় বছর বন্ধী হতাশ জীবন কাটানোর পর ওরা বুঝে গেল তাদের নিজ দেশে ফেরার সম্ভাবনা অতিক্ষীন বা প্রায় নেই! ফেরার জন্য যা কিছু করার নিজেদেরই করতে হবে, বসে না থেকে নিতে হবে পালানোর সুযোগ। পাকিস্তানভিত্তিক কিছু মানবাধিকার সংঘঠন আর আন্তর্জাতিক রেড ক্রস সোসাইটির চাপে পড়ে তদানিত্তন পাক সরকার নানাভাবে এসব বন্ধীদের লুকিয়ে রাখার চেষ্টা করে পাক বর্ডারের বিভিন্ন সেনা ঘাটিঁতে। আর এই সুযোগে এই ছয়জন বন্ধী বারবার চেষ্টা করে পালানোর; কয়েকবার পালাতে গিয়ে ধরা পড়লেও একবার তারা ঘটাতে সক্ষম হয় এক প্রলয়ের! এখানে মিশনের সফলতা বা ব্যর্থতা অপ্রাসংগিক, প্রাসংগিক হলো ঘটে যাওয়া ইতিহাস! নিষ্ঠুর ও আবেগশূন্য এই ইতিহাস দর্শককে যেন ঠেলে দেয় এক ভয়াবহ অর্থহীনতায়!এই ঘটনাকে উপজীব্য করে আসে ততকালীন পাক-ভারত রাজনীতি, দেশপ্রেম, ধর্ম, ব্যক্তিগত প্রেমসহ নানা মানবিক উপাদান। ছবিটির মূল প্লট ৭১ কে ঘিরে, যা আমাকে স্বরন করিয়ে দেয় হলিউড ক্লাসিক ‘দ্য গ্রেট এসক্যাপের’ কথা। এমন কি মনের অজান্তে কিছু কিছু মিল খুজেঁ পাই ‘সেভিং প্রাইভেট রাইয়ান’ বা ‘ব্ল্যাক হক ডাউনের’ সাথেও। তবে ১৯৭১ নিজ মানবিক গুনেই ভিন্নতার ছাপ ফেলে হৃদয়ের অনালোকিত আবেগের ঘরে।
এবার আসা যাক ফিল্মটির নির্মান নিয়ে। পরিচালক অম্রিত সাগরের সাহসের তুলনা না করে পারিনা, কারন তিনি প্রথম ফিল্ম বানাতে গিয়ে এমন একটা প্লট বেছে নিলেন যা একি সাথে ব্যাপক,বিতর্কিত ও ঝুকিঁপূর্ণ। হয়তো তিনি এই সাহস পেয়েছেন তার দাদা বিখ্যাত পরিচালক রামানন্দ সাগর এবং তার বাবা মতি সাগরের কাছ থেকে। অবশ্য মতি সাগর ৭১ যুদ্ধের পর এই গল্পটি লিখে রেখেছিলেন নিজে ছবি করবেন বলে, তার আর পরিচালনার সুযোগ না হলেও এই ছবিটির প্রডিওসার কিন্তু তিনি, মানে ষ্টুডিও ১৮। তবে অম্রিত তার ফিল্ম পরিচালনার উপর কোর্সটি শেষ করেন ক্যালিফোর্নিয়া থেকে; ধরে নেয়া যায় এতে তার হলিউড ঘরানার চোখ তৈরী হয়েছে। যার ফলে তার ছবি তথাকথিত মুব্বই ছবির বাহুল্য বর্জিত। চিত্রনাট্য, কষ্টিউম, অভিনয় বা সংলাপ, সেট, এমন কি ভি.এফ.এক্স ইফেক্ট প্রয়োগেও দেখা যায় বেশ চিন্তাশীলতা। আমার সবচেয়ে বেশী ভালো লেগেছে সিনেমাটোগ্রাফী আর কালার কারেকশন বা সেপারেশনের কাজ, একেবারে ম্যাটালিক টোনটা ধরে রাখতে পেরেছে শেষ পর্যন্ত; অনেকটা কমান্ডো গেমসের কালার পেলেইট! তবে কালারিষ্টের নাম না জানার কারনে আপনাদের জানাতে পারছিনা (পরে জেনে সংযুক্ত করে দেব)। তবে এক্ষেত্রে দু’জনের নাম না জানালেই নয়, এক হলো সিনেমাগ্রাফার চিরত্তন দাস, যার সুন্দর সিনেমাটোগ্রাফী ছবিটিকে নিয়ে গেছে গ্লোবাল ফিল্মের মানে। দ্বিতীয়জন হলেন ব্যাকগ্রাউন্ড মিউজিক ডিরেক্টর অম্রিত সাগরের ভাই আকাশ সাগর, যার অতি প্রাঞ্জল মিউজিক কম্পোজিশনের কারণে কোন কোন জায়গায় জাম্প কাটগুলোকেও সহনীয় লাগে। ছবির প্রতিটি ট্রানজিশনে এর ব্যাকগ্রাউন্ড মিউজিক অন্তরালে থেকে দর্শকদের এমনভাবে ধাবিত করে পরবর্তী ধাপে, আমি দর্শক হিসেবে যাষ্ট ভেসে যাই! চিত্রনাট্যটির সবচেয়ে বড় মজার দিক হলো, ছবির শেষ পর্যন্ত দর্শক পরিণতিটা আগাম ধারনা করতে চেষ্টা করেও সুবিধে করতে পারেন না; নানা রকম সম্ভাব্য পরিনতি উকিঁ মারে শেষ অবধি! আর স্ক্রিনপ্লেটির শক্তিশালী দিক হলো, টার্গট থেকে বিচ্যুত না হওয়া, শেষ পর্যন্ত ফোকাস ঠিক থাকা! তবে পাশাপাশি দুর্বল দিক হলো কোন কোন জায়গায় মনে হয়েছে প্রয়োজনীয় ডিটেলেস্‌-এ যাননি পরিচালক; অবশ্য এ নিয়ে মন্তব্য করার আগে কততম স্ক্রীপট্‌ নিয়ে কাজ করা হয়েছে জানতে পারলে ভালো হত।যুদ্ধের ছবির আরেকটি বড় বিষয় হলো এ্যাকশন। ১৯৭১ এর এ্যাকশন ডিরেক্টর স্যাম কুশলের কাজ সত্যিই দারুন! সিনেমাটোগ্রাফার-এ্যাকশন ডিরেক্টর-ডিরেক্টর, এই ত্রয়ীর যথাযত সমন্বয়ে একটা প্রোডাকশনের ৫০% সফলতা চলে আসে; এরপর বাকী কাজ বর্তায় পোষ্টপ্রোডাকশন টিমের উপর। সে বিচারে এই ছবি দারুনভাবে সফল (সমকালীন হিন্দি ছবির বিচারে)।
group picরাজপুতানা রাইফেলস্‌ এর মেজর হিসেবে ৭১-এ যুদ্ধকালীন সময়ে এ্যামনিশন শেষ হয়ে যাওয়ায় পাকিস্তান আর্মির হাতে ধরা পড়েন মেজর মেজর সুরজ সিং (মনোজ বাজপাই)। বন্ধী হওয়ার পর দুই দুইবার পালানোর চেষ্টা করেন তিনি। ব্যর্থ হওয়ায় তার উপর নেমে আসে ভয়ঙ্কর নির্যাতন। একসময় তাকে নিয়ে আসা হয় বর্ডারের কাছাকাছি এক পাহাড়ি ক্যাম্পে। অনেকদিন পর মনোজ বাজপাই-এর অসামান্য অভিনয় দেখলাম (এমনিতেই এই লোকটার অভিনয় আমার দারুন লাগে)! আরো আশ্চর্য হয়ে দেখলাম তারকাহীন এবং নায়িকাহীন এই ছবিতে কি করে এতো দুর্দান্ত অভিনয় করলেন ছোট-মাঝারি-বড় প্রতিটি অভিনেতা; প্রতিটি চরিত্র যেন এখানে নিজ নিজ মহিমা নিয়ে উদ্ভাসিত! বিশেষ করে দুই ফ্লাইট লে.টে. জুটির অভিনয় চমতকার, এদের একজন গুরতু অপরজন রাম। ছবির শুরুর দিকে দেখা যায় প্রতি রাতে নিয়ম করে এদের পেটানো হয়, আর সকালে প্যারেড। নিয়ম অনুযায়ী ঈদের আগের রাতেও তাদের পেটানো হলো তাদের, মেজর সুরজ বাদে। পরদিন মানে ঈদের দিন পিকআপ ভ্যানে আসছে আরেকদল যুদ্ধবন্ধী, সবাই ক্লান্ত, অবসন্ন। এর মাঝে গুরতু (ফ্লাইট লে.টে.)রামকে((ফ্লাইট লে.টে.)লক্ষ্য করে জিজ্ঞেস করে,
গুরতুঃ ‘এই সুন্‌না’
রামঃ ‘কিয়া হে?’......ঘুম জড়ানো কন্ঠে।
গুরতুঃ‘এই সুন্‌ না...’
রামঃ ‘কিয়া হে?’
গুরতুঃ ‘আরে ইয়ে পাকিস্তান মে পাঞ্জাবী রেহতে হে?’
রামঃ ‘হু, রেহতে হে’
গুরতুঃ ‘আরে ইয়ে সিন্ধি?’
রামঃ ‘আরে য়ুওভি রেহতে হে বাবা’ (বিরক্ত সে)
গুরতুঃ ‘তো সুননা, ইয়ে আপনে মুসলমান ব্রাদারতো হ্যায়ই...?’
রামঃ ‘হে,...তো কিয়া হুয়া?’
গুরতুঃ ‘নেহি ইয়ার, মাই সোস রাহা তাহ্‌ ইয়েতো হামারা হিন্দুস্তান মে বি তো হে!’
রামঃ ‘হে, তো হুয়া কিয়া?’ (ক্ষেপে গিয়ে)
গুরতুঃ ‘আবে তো পাকিস্তান বানায়া কেউ থাহ্‌?’ (ক্ষেপে গিয়ে)
রামঃ ‘গলতি হো গেয়ি, আগে সে নেহি বানায়ে গা’
গুরতু এবং রামপুরো আলাপটা এতো আবেদনময় যে আপনার মনটায় হাসতে হাসতে খারাপ হয়ে যাবে। ঘটনা আগাতে থাকে বন্ধী ক্যাম্পের নানা মানবিক টানাপোড়ন নিয়ে।সবচেয়ে টাচি হলো মেজর সুরজের ডায়েরী লেখা! তার ধারাভাষ্য থেকে জানা যায় ‘......হিন্দুস্তান্‌নে হামে কিউ ভুলা দিয়া হামে মালুম নেহী, পাকিস্তান হামে কেউ ভুলা দেনা চাহ্‌তা হে হামে পাতা নেহী ! বেহেরহাল উমিদ কি এলাওয়া জিন্দা রেহ্‌নেকা কোয়ি ওর সাহারা নেহী হো, হাম ভি ইস্‌ উমিদ কি সাহারে জিন্দা হে কে হাম কভি হামারে আপনো সে...কভি মিল পায়ে গে! লেকিন মাই ইয়ে ভি জানতা হো কে ইয়ে উমিদ হাত পর হাত রাখকর বয়েটনেসে নেহি হোতি...মাই একবার ফের আনে ওয়ালে কাল কা ইন্তেজার করুঙ্গা’। এভাবেই মেজর সুরজ খুজেঁ ফিরে পালানো পথ। ছবির প্রথম টার্নিং পয়েন্ট দেখি সুবেদার আহমেদকে দিয়ে। সে তার মুসলমানিত্ব পুজিঁ করে মোটামুটিভাবে ধারণা করতে সক্ষম হয় তারা বর্তমানে ঠিক কোথায় বন্ধী! বুঝতে পারে তারা আহমেদা বাদে বন্ধী, যা ইণ্ডিয়ান বর্ডারের কাছে। এ নিয়ে মেজর সুরজ ও তার সিনিয়র অফিসারসহ সবাই মিলে বসে পালানো উপায় খুজঁতে; বাগরা বসায় সিনিয়র অফিসারটি। এদিকে যখন নিজেদের মধ্যে চলছিলো তুমুল বাকবিতন্ডা, ঠিক তখন মুলতান জেলে আনর্জাতিক রেড ক্রস নিয়ে মেজর সুরজের স্ত্রী হাজির। পুরো জেল ঘুরে পাওয়া গেল না একজনো ৭১ এর বন্ধী (কারন আগেই বন্ধীদের সরিয়ে নেয়া হয়েছে চকলালা ক্যাম্পে)! মেজরের স্ত্রী তা মানতে রাজী নন, কেননা তিনি চেনেন তার স্বামীর হাতের লেখা! কিন্তু আনর্জাতিক রেড ক্রসকে পাকিস্তান বুঝাতে সক্ষম হয় যে এখানে কোন ৭১ এর বন্ধী নাই। এই পরিকল্পনানুযায়ী স্ক্রীপ্টের দ্বিতীয় টার্নিং পয়েন্ট আসে যখন মুলতান থেকে কর্ণেল ছুটে আসে এক সুখবর নিয়ে যে, ৭১ এর বন্দ্বীদের রিপার্টিশনের মাধ্যমে ফিরিয়ে দেয়া হবে ভারত। এই আনন্দে পুরো ক্যাম্প আত্বহারা হলেও ষড়যন্ত্রের গন্ধ খুজেঁ পেলেন মেজর সুরজ,সুবেদার আহমদ, ক্যাপ্টেন কবির, ক্যাপ্টেন জেকব; পরে এদের দলে যোগ দেন ফ্লাইট লে.টে. গুরতু ও রাম। এই ষড়যন্ত্র প্রকাশ হয়ে যায় যখন সুবেদার আহমদ খুজেঁ পান নিউজ পেপারের ঐ দিনের তাজা খবর, ‘......ইন্ডিয়ার পাচঁবার চিন্তা করে কথা বলা উচিত কোনরকম দোষারোপ করার আগে, কারণ আন্তর্জাতিক রেড ক্রস গোটা পাকিস্তানের জেল ঘুরেও কোন ৭১ এর বন্ধী বের করতে পারেনি’। উল্লেখ্য তখন জিয়াউল হকের সামরিক সরকার ক্ষমতায়। তো এই ষড়যন্ত্র আচঁ করতে পেরে ঐ রাতে পালানোর পরিকল্পনা নিয়ে কাজ শুরুর সিদ্ধান্ত নেয় মেজর সুরজ গ্রুপ, যাতে তারা রেড ক্রস পাকিস্তান থাকতে থাকতে তাদের মনোযোগ টানতে পারে! ছবির এই অংশের আরেকটি দৃষ্টিনন্দন দিক হলো একষ্টিক সুরের পাঞ্জাবী গান, দারুন কম্পোজিশনের খেলা দেখিয়েছেন এতে আকাশ সাগর।
পালানোর পরিকল্পনাপরিকল্পনা অনুযায়ী পালানোর সিদ্ধান্ত হয় ১৪ঠা আগষ্ট পাকিস্তানের স্বাধীনতা দিবসের দিন। সাজানো পরিকল্পনানুযায়ী ঘটনা এগিয়ে যায়, এই ঘটনায় সবচেয়ে উল্লেখযোগ্য ভূমিকা রাখে সুবেদার আহমদ। জেকবের বোমা যখন পানিতে ভিজে অকেজো হয়ে পরে তথন সুবেদার বুদ্ধিমত্তার পরিচয় দিয়ে নিজের জান কোরবানি করার সিদ্ধান্ত যদি না নিত তাহলে ঘটনার মোড় একবারে উলটো দিকে ঘুরে যেত। ফিল্মের পুরো প্রথম ভাগের এইটা একটা বড় মোচড়, যা নির্ধারণ করে দেয় পরবর্তী পরিণতি। এই জায়গায় দারুন বিকল্প বেছেঁ নেন স্ক্রীপ্ট্‌ রাইটার! আহমদ নিজে শহীদ হয়ে সু্যোগ করে দেয় তার বাকী সাথীদের। মেজর সুরজ গং সুলতানা খানমকে সাথে নিয়ে এগিয়ে যায় মুজ্জাফরাবাদের দিকে (বর্ডারের দিকে)।এই অংশে মেজর মালিকের (পাকিস্তানের) ইন এবং চেক পোষ্টের ঘটনা ছবির দ্বিতীয় পর্বের প্রথম টার্নিং পয়েন্ট। এখন পর্যন্ত ছবি কোথায় একফোটাও ঝুলেনি, একেবারে টান টান উত্তেজনা! ৫ জনের গ্রুপ পৌছেঁ যায় মুজাফফরাবাদ। এই অংশে ক্যাপ্টেন জেকবের বিচক্ষনতা, দূর্দান্ত অভিনয় এবং আত্ববলিদান যোগ করে আরেকটি নতুন মাত্রা। পাকিস্তান আর্মি ঘিরে ফেলেছে মুজাফ্‌ফরাবাদ, পালানোর পথ রুদ্ধ! এই অংশে রামের স্বতস্ফূর্তভাবে আত্মবলিদানের দ্বায়িত্ব নেয়া ছবিটিকে পৌছেঁ দেয় তার চরম পরিণতির দিকে, যেন মনে হয় স্বতীর্থদের একের পর এক বলিদানই তাকে দুঃসাহসী করে তুলে। এই অংশের দারুন মনোমুগ্ধকর এ্যাকশন দেখে এ্যাকশন ডিরেক্টর সাম কুশলের তারিফ না করে পারা যায় না !বিশেষ করে রামের নিজেকে ব্লাষ্ট করার দৃশ্য অপূর্ব মাত্রা এনে দেয় পুরো ছবির কোয়ালিটিতে। রিয়েলিটিটাই এমন যে শোকের মাতম করারই সুযোগ পেলনা গুরতু, রামের পরম বন্ধু!
বেচেঁ যাওয়া তিনজনএই পর্যায়ে আমরা প্রায় ছবির শেষ পরিণতির দিকে ধাবিত, দর্শক হিসেবে আকাঙ্ক্ষা, একজন হলেও যেন পৌছেঁ যায় ভারত! টানটান উত্তেজনা! এই অংশের নতুন কিন্তু গুরুত্ত্বপূর্ণ সংযোজন হলো সাবিনা জাহাঙ্গীর তথা রেডক্রসের নতুন করে ইনবলভ্‌মেন্ট! এটাই কি সুলতানা খানমের একিন তথা বিশ্বাস রাখার ছোট অথচ গুরুত্বপূর্ণ তোফা! যাইহোক এই ঘটনা নতুন মাত্রা যোগ করে ছবির; যদিও এই পর্যায়ে এসে ভারতীয় কর্তৃপক্ষেরও খানিকটা ইনফরমেশন যোগ করতে পারতেন পরিচালক! বেচেঁ যাওয়া তিন যুদ্ধবন্ধী (যাদের একজন নতুন করে আবার আহত) তাদের বাইক ফেলে এগিয়ে যায় বারমোল্লা ইন্ডিয়ান বর্ডারের দিকে, এই জায়গা বড় রূঢ়, বরফের আস্তরে ঢাঁকা চারদিক। এদিকদিকে স্বজন হারানোর শোক, আহত সাথী আর দীর্ঘ পথের ক্লান্তি ভেঙ্গে ওরা তিনজন ৪০ কিমি পথ পায়ে হেটেঁ পারবে কি পৌছঁতে আপন বাসভূমে? না ভাগ্য মনে হয় তাদের সাথে নেই, মনের জোরে আর কতোখানি পারা যায়! এতো দীর্ঘ বরফের পথ ক্যাপ্টেন কবির মেজর সুরজের কাধেঁ চড়ে পাড়ি দেয়া পর হঠাত নিঃশব্দে মারা যায়। ভোরের আলোতে একদিকে যেমন ভারতীয় সিমান্তের আবিস্কার এনে দেয় নতুন প্রাণশক্তি, অন্যদিকে কবিরের মৃত্যু যোগ করে নতুন মাত্রা। বাকী দু’জন নেমে আসে পাহাড়ের গা বেয়েঁ, কিন্তু তাদের সাথে নেমে আসে পাকিস্তানি হেলিকপ্টার, আহত করে দেয় ওদের দু’জনকে। এই প্রথম ইন্ডিয়ান আর্মি আর পাক আর্মি মুখোমুখি, তবে ইন্ডিয়ান আর্মি ফায়ার চিজ্‌ করে দেয় যখন বুঝতে পারে এই ফায়ারিং তাদের জন্য নয়। এই ধাপে এসে ছবিটি তার চরম পরিণতির দিকে ধাবিত! অসাধারন এ্যাকশনের কাজ, ম্যাকআপ আর মেজর সুরোজ সিং তথা মনোজ বাজ পাইয়ের অসাধারণ অভিনয় দক্ষতা মোহিত করে ফেলে আমাকে। মূহর্মুহ ফায়ারিঙ্গের ভেতর গুলিবিদ্ধ অবস্থায় শেষ পর্যন্ত সে পৌছেঁ যায় ইন্ডিয়ান সীমান্তে, অসাধারন ব্যাকগ্রাউন্ড মিউজিক পরিণতিটাকে পোক্ত করে; মেজর শেষ বারের মতো উঠে দাড়িঁয়ে হাত বাড়িয়ে দেয় আপন ভূমের পতাকার দিকে...একটি বুলেট এসে বিদীর্ণ করে দেয় মেজরের বুক! টানটান উত্তেজনার অবাসান, মেজরের পকেটে থাকা আইডি দেখে তার লাশ ফিরিয়ে দেয়া হয় পাকিস্তান কর্তৃপক্ষকে; একজন গাদ্দার হিসেবে মেজরের নিথর দেহ পড়ে থাকে পাকিস্তান সীমান্তে!
ওরা ছ'জনপরবর্তীতে মুলতান জেলে বন্ধী বেচেঁ যাওয়া গুরতুর কাছে সংরক্ষিত ডায়েরী থেকে জানা যায়, ৭১-এর যুদ্ধ বন্ধীর কথা যেমন জানতো পাকিস্তান-ইন্ডিয়া সরকার তেমনি জানতো আন্তর্তাজাতিক রেড ক্রসসহ দুনিয়ার তাবত পত্রিকা। তাহলে প্রশ্ন উঠে এই নিঃশব্দে ঝরে যাওয়া জীবনের জিম্মাদার কে ?? এই প্রশ্নের উত্তর কেউ জানে আজ পর্যন্ত! তবে ধারণা করা হয় ৭১-এর যুদ্ধে বন্ধী ৫৪ জন ভারতীয় সেনাদের শেষ ১৯৮৮ সালে দেখা যায় পাকিস্তানের বিভিন্ন জেলে, এরপর তাদের আর কেউ দেখেনি!
আপনাদের যদি এই ছবিটি দেখতে ইচ্ছে করেতো চেষ্টা করুন অরিজিনাল প্রিণ্ট যোগার করে দেখতে, কারন এতেই শুধুমাত্র ছবিটির কোয়ালিটির স্বাদ পাবেন। আর যারা অপারগ তাদের য়ুটিউবের লিংক দিলাম, যা চৌদ্দ পর্বে ভাগ করা, দেখে নিতে পারেন এখানে। ডানদিকে রেইটেইড ভিডিওস টেবের নীছে দেখবেন একে একে চৌদ্দটি পর্ব দেয়া আছে।
 
