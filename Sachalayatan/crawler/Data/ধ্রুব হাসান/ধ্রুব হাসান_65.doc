শুধুই বিস্মৃতি



গতরাতে একটা আস্ত লেখা শেষ করেছিলাম প্রচন্ড মাথা ব্যাথা নিয়ে। আচ্ছা লেখাটা কি পুরোটা শেষ করতে পেরেছিলাম?......তবে ঘুম থেকে উঠে পড়ে ছিলাম বার কয়েক...! সেকি টান টান উত্তেজনা ছিল প্রতিটি শব্দে!...অবশ্য বিষাদেরও একধরনের উত্তেজনা থাকে। আমি প্রতিবার একেকটা বাক্য শেষ করতে করতে ক্লান্ত হয়ে পড়ছিলাম, যেন সংগম যুদ্ধের পর একেকটা ছোট্ট বিরতি! কিন্তু তবুও শব্দের সৌন্দর্য আমায় মুগ্ধ করছিলো খুব; খুব অবাক হচ্ছিলাম কীরকম অবলীলায় জীবনের প্রতিটি সম্বন্ধ ঠিক ঠিক বুঝে যাচ্ছিলাম!......একসময় বুঝতে বুঝতে ক্লান্তিতে ঘুম আসছিলো, একসময় আর মনে নেই,কি মনে হচ্ছিলো......!!
......ভোরে উঠে প্রচন্ড মাথা ব্যাথা নিয়ে লেখাটা খুঁজলাম খুব; পেলাম না, কিন্তু রাতেতো ঠিকঠাক পেয়েছিলাম...এখনো মনে আছে কাগজের শেষের দিকটা ছেড়া ছিলো! কি আশ্চর্য!মনেই করতে পারলাম না পুরো ব্যাপারটা স্বপ্ন ছিলো কিনা! এখনো পারছিনা; যদিও কখনোই পারিনি মনে করতে,গত হওয়া জীবনটা কি ছিলো; কিংবা এই জীবনটা ??
(রেডব্রীজ,লন্ডন,সেপ্টেম্বর'২০০৭)

