প্রথম বৃটিশ বাংলাদেশী ফিল্ম THE LAST THAKUR



ছবি_০১
আজ অনেক দিন পর প্রায় ১২ থেকে ১৪ ঘন্টা টানা ঘুম দিলাম। মুখহাত না ধুয়েই পিসি খুলে সচলেও ঢুকলাম অনেক দিন পর! লাস্ট ঠাকুর নিয়ে আমাদের মির্জা সাহেবের পোষ্টখানা পড়ে মনে হলো এ সম্পর্কে কিছু বলা উচিত। যদিও এই ছবির সাথে গোড়া থেকেই নানাভাবে নিজেও জড়িত থাকার কারনে আরো কিছুদিন পরে সচলে বিস্তারিত জানাবো ভেবেছিলাম! কিন্তু এখনি কিছু তথ্য জানানো জরুরী মনে হলো। এটি প্রথম বৃটিশ বাংলাদেশী চলচ্চিত্র এবং বাংলাদেশের প্রথম হাইডেফিনেশনে বানানো ছবি! ছবিটির প্রযোজনা সংস্থা বিশ্বখ্যাত ডিস্ট্রিবিউটর কম্প্যানী আর্টিফিশিয়াল আই এবং এন এফ টি এস। আর সহযোগী প্রযোজনা সংস্থা হলো এইম ইমেজ (কেমডেন স্টুডিও),  ব্রেক থ্রু, ফিল্মস্‌ ফোর এবং স্ক্রিমিং গার্ল (এডকম, বাংলাদেশ)। তবে মজার ব্যাপার হলো এই ছবি দিয়ে আর্টিফিশিয়াল আই প্রথম বিশ্ব বাজারে তাদের ছবির ব্যবসা শুরু করলো! সেই বিচারে এটি তাদের প্রথম ফিচার ফিল্মও বটে! তবে এখানে এইম ইমেজের দুঃসাহসী প্রচেষ্টারও প্রশংসা করতে হয়। ছবিটির কস্টিউম ডিজাইন ও প্রথম দিকে ছবিটির সম্পাদনার কাজ করতে গিয়ে এইম ইমেজের প্রযোজক আতিফ’কে বেশ কয়েকবার জিজ্ঞেস করি, কেন তোমরা এরকম একটি প্রজেক্টে ইনভেষ্ট করতে গেলে! যে দু’টি উত্তর পাই তাতে আমার মন ভরে গেছিলো। এক. যদি লন্ডনের অন্যান্য প্রযোজনা সংস্থা আর্জেন্টিনাসহ ল্যাটিন আমেরিকান দেশগুলোতে ফিল্ম বানাতে পয়সা ইনভেষ্ট করতে পারে তবে বাংলাদেশে নয় কেন? তাছাড়া যুক্তরাজ্যে বিপুল পরিমানে বাংলাদেশীসহ দুই বাংলার বাঙ্গালী বসবাস করার কারণে একটা ছোটখাট বাজারো তৈরী হয়ে আছে। দুই. লো-বাজেটের একটা ছবির এক্সপেরিম্যান্ট হিসেবে বাংলাদেশ একটি ভালো প্লাট ফর্ম (১১০-১২০ হাজার পাউন্ডের বাজেট বলে কথা!)। 
3
যাইহোক এবার আসি ছবি বানানোর শুরুর দিকের পটভূমিতে। বাংলাদেশে এই প্রোডাকশনটি সফলতার সাথে শেষ করতে যে কম্প্যানিটি বিশাল পরিমানের সাপোর্ট দিয়েছে তার নাম ‘স্ক্রিমিং গার্ল’। এটি বিজ্ঞাপনী সংস্থা এদকম লিমিটেডের একটি সিস্টার অর্গানাইজেশন। আর পুরো ব্যাপারটা মানে বাংলাদেশ ও লন্ডনের যোগাযোগের ব্যাপারটার সার্বিক তত্ত্বাবধানে ছিলেন রুনি খান। তিনি এর সমন্বয়কের দ্বায়িত্ব পালন করেন। ফারহান ভাইয়ের নামও উল্লেখ করতে হয় তার সর্বাত্বক সহযোগীতার জন্য। তাছাড়া ছবিটির পরিচালক সাদিক আহমেদ’কে যে ছেলেটি সারাক্ষন এসিস্ট করেছিলো সে আমার প্রিয় বন্ধু পিপ্‌লু। আবার ছবি বানানোর গোড়াতে ফেরা যাক, প্রথম দিকে সাদিক’কে বেশ সমস্যায় পড়তে হয়েছিলো অভিনেতা অভিনেত্রী নির্বাচন করতে গিয়ে। এমন কি তারেক ভাই প্রথমদিকে রাজি হয়েও উলটে যান ক্যারেক্টার’টা পড়ে! পড়ে অবশ্য ছবিটির মূল চরিত্রে তিনি এমনভাবে ঢুকে পড়েন যে, সত্যিই হয়ে উঠেন ‘শেষ জমিদার’! ছবির পুরো শুটিং শেষ হয় গত বছরের নবেম্বর-ডিসেম্বররে (কোরবানি ঈদের সময়)। সাদিকের যে ব্যাপারটা সবচেয়ে ভালো লেগেছিলো তা হলো পুরো ফিল্মটাই ছিলো ওয়ার্কশপ বেইজড্‌ এবং ব্লক ব্লক করে শুট করা (যদিও এর বেশ কিছু বাজে দিকও বের হয়েছে)। প্রায় মাস-দেড়েক অভিনেতা-অভিনেত্রী সবাইকেই ঢাকার জগত থেকে আক্ষরিক অর্থেই বিচ্ছিন্ন রাখা হয়, তাদের সেল ফোনও বন্ধ রাখা হয়। ঢাকার বাইরে ব্রাক্ষন বাড়িয়ায় নির্মাণ করা হয় ছবিটির সেট। এ সম্পর্কে পড়ে আরো বিশদ লেখার ইচ্ছে আছে, তবে এটুকুই বলি ছবিটির গল্পে অনেক দুর্বলতা থাকলেও শুধুমাত্র অসাধারন অভিনয় দক্ষতা ও অনন্য সুন্দর সিনেমাটোগ্রাফির কারনে এই ছবি নির্ঘাত বেশ কিছু পুরস্কার ছিনিয়ে নিতে যাচ্ছে! এই ছবির মাধ্যমে এই প্রথম বিশ্ব-দর্শকের সামনে আমরা প্রমাণ করবো, আমাদের অভিনেতা-অভিনেত্রীরা বিশ্বমানের! এদের দক্ষতা অনন্য! এমনকি মিরপুরের যেসব সাধারন মানুষ অভিনয় করেছেন তাদের অভিনয়ও দেখার মতো!
4
‘দ্য লাস্ট ঠাকুর’  সম্পর্কে অনেক কিছুই লেখার আছে আমার। তবে ছবিটি বাংলাদেশে মুক্তি পাওয়ার আগ পর্যন্ত বিশদভাবে কিছু বলতে চাইনা। মজার ব্যাপার হলো গত মাসে বাফটাতে ছবিটির প্রথম প্রাইভেট স্ক্রিনিং ছিলো ছবির ক্রু ও বিশেষ ব্যক্তিদের নিয়ে, দূর্ভাগ্যক্রমে ঐ স্ক্রিনিং-এর প্রথম বাঙ্গালী মিডিয়া কাভারেজ করতে হয় আমাকে। এ টি এন ইউরোপ সংবাদে এর উপর প্রথম সংবাদ প্রচারের পর সবাই দেখি বেশ আগ্রহী হয়ে উঠতে (যদিও এ সম্পর্কে অনেকেই আগে থেকে জানতেন!)। তবে সামান্য একটু দুঃখ পেয়েছিলাম এটিএন বাংলার (বাংলাদেশ) এক প্রখ্যাত রিপোর্টারের ভূমিকা দেখে! তাকে সমস্ত ফুটেজের যোগান দিয়ে দেখি তিনি আর সংবাদটি প্রকাশ করেন না। জিজ্ঞেস করলাম ভাই কি ব্যাপার, ইচ্ছে না করলে বলেন আমি অন্য জায়গায় দিয়ে দিই। তিনি আমার ঐ শেষ মেসেজের কোন উত্তরও দেয়ার প্রয়োজন মনে করলেননা; তবে এর আগের উত্তরে জানালেন, এখন বাংলাদেশে নির্বাচন নিয়ে বেশ হইচই এখন এই ব্যাপারটা প্রচার করা যাবেনা!...হা হা হা...হাসলাম কতক্ষন। যাক বাফটার প্রদর্শনী নিয়ে করা এটিএন ইউরোপের সংবাদটা এখানে দিলাম সবার জন্য। তাছাড়া এনটিভি গ্রেট ব্রিটেনের দর্শক স্কাই ৮৩৪-এ গেলে দেখতে পাবেন এর ট্রেইলর’টা। চেষ্টা করছি আগামী বছর বাংলাদেশে ছবিটি যাতে সকল শ্রেনীর দর্শকের জন্য মুক্তি পায় সে ব্যবস্থা করতে। কথাবার্তা চলছে দেখা যাক কি হয়।
(নোটঃ এই রিপোর্টিতে কিছু সংশোধনী আছে। যেমন ছবিটির এ বছর মুক্তি পাওয়ার কথা থাকলেও মুক্তি পাচ্ছে মূলত আগামী বছর।) 

Synopsis of The Last Thakur
প্রতিশোধ আর ব্যক্তিগত আইডেনটিটি খোজাঁর পটভূতিতে নির্মিত প্রথম ব্রিটিশ-বাংলাদেশী ফিল্ম ‘দ্য লাস্ট ঠাকুর’। ৭১এর যুদ্ধ পরের সময়, বাংলাদেশের একটি মিথিক্যাল গ্রামের নাম দৌলতপুর, এরকম একটি গ্রামে হঠাত একদিন লম্বা চুলের এক তরুন হাতে রাইফেল আর একটি মলিন জীর্ন বার্থ সার্টিফিকেট নিয়ে হাজির হয় তার আইডেনটিটি খুজঁতে! কালা নামের এই চরিত্রটি ছবির এন্টি হিরো হলেও চরিত্রটিতে পাওয়া যাবে এমন এক বিষন্নতা ও গভীরতা যা সত্যিই হৃদয় ছুয়ে যাওয়ার মতো! কালা তার আইডেনটিটি খোজাঁর মাধ্যমে মূলত পেতে চাই তার জন্ম অধিকার। ইন্ডিয়ান সিনেমার বুহল পরিচিত এই গুনটি বা থিমটি দ্বারা ছবিটি বেশ প্রভাবিত। ছবির সেট দেখে মনে হবে মডার্ন কোন এক ওয়েস্টার্ণ সেট স্থাপন করা হয়েছে বাংলার কোন এক গ্রামে। যার ফলে ছবিটি বাংলায় নির্মিত হলেও এতে পাওয়া যাবে ওয়েস্টার্ণ ছবির ছাপ; বিশেষভাবে ডার্ক ওয়েস্টার্ন গড ফাদার ফিল্মের স্বাদ!
ছবির অন্যান্য মূল চরিত্র হলো, গ্রামের চেয়ারম্যান এবং ঠাকুর। মূলত ঠাকুর আর চেয়ারম্যানের দ্বন্ধকে ঘিরে গোটা ছবি আবর্তিত। ঠাকুর একসময় ঐ গ্রামসহ অত্র এলাকার মালিক হলেও যুদ্ধ পরবর্তী সময়ে তার সমস্ত জমি ও ক্ষমতা চলে যায় চেয়ারম্যানের হাতে; যদিও যুদ্ধে চেয়ারম্যানের ভূমিকা ছিলো পাক বাহিনীর পক্ষে! এদিকে ঠাকুরের গোটা পরিবার ওপারে চলে গেলেও ঠাকুর থেকে যায় বাংলাদেশে নিজের ভিটে মাটি আকঁড়ে ধরে। সে তার প্রিয় মানষীর স্মৃতি নিয়ে দৌলতপুর গ্রামে নির্মাণ করতে যায় একটি মন্দিরের; যাতে দেবীর মূর্তি হিসেবে মূলত স্থাপন করতে চায় নিজের মানবীটিকে।
‘দ্য লাস্ট ঠাকুর’ ছবিটির উল্লেখযোগ্য দিক হলো এটির সময়কাল মাত্র একটি দিন। যার ফলে ছবিটি ভোর ৬টায় শুরু হয়ে সন্ধ্যে ৭টায় শেষ হয়। একই দিনে কালা’র দৌলতপুর গ্রামে প্রবেশ, ঠাকুরের মন্দির নির্মাণ এবং চেয়ারম্যানের ঠাকুরকে খুনের পরিকল্পনা সবি আগায় একই তালে। দিনের শেষে দেখা যায় কালা তার বাবা’কে খুজতে গিয়ে ঠাকুরের বুকে রাইফেল তাক করে। তার ধারনা ঠাকুরই তার মায়ের শীলতাহানি করে যুদ্ধের সময়। কিন্তু যখন সে জানতে পারে ঐ বার্থ সার্টিফিকেটে নামের যে দু’টি আদ্যখর (A…..R…) এখনো মুছে যায়নি তার সাথে যেমন মিলে ঠাকুরের নাম, ঠিক তেমনি তা মিলে যায় চেয়ারম্যানের নামের সাথেও। ছবিটির শেষ দৃশ্যের এই নাটকীয়তা বেশ উপভোগ্য! এই নাটকীয়তার মাঝেই জন্ম নেয় নতুন এক চরিত্রে; উঠে দাড়াঁয় আরেক নতুন নেতা! 
THE LAST THAKUR
Running time: 80 minutes
Language: Bangla
Shooting format: High Definition
Delivery: HDCam
Aspect Ratio: 1:2:35
CREW
Writer/Director/DOP: Sadik Ahmed
Producers: Atif Ghani &   Tasnim Lyons
Co-writer: Heather Taylor
Designer: Byron Broadbent
Camera Operator: Matt Fisher
Sound Recordist: Ayush Ahuja
Editor: Hugh Williams
Sound Designer: Kieron Teather
Composers: Birger Clauser & Kishon Khan
Bangladesh Production Consultant: Runi Khan
Associate Producers: Ahmed Ahmadzadeh, Nazim Farhan Choudhury, Hugh Welchman
Executive Producers: Philip Knatchbull, Nik Powell, Daniel Chamier
Cast
Thakur: Tariq Anam
Kala: Tanveer Hassan
Chairman: Rubel Ahmed
Mustafa: Jayanto Chattopadyahay
Tarun: Anisur Rahman Milon
2 
WRITER /DIRECTOR - SADIK AHMED
Writer, director and cinematographer Sadik Ahmed’s short film Tanju Miah was screened in the official selection of Toronto and Sundance Film Festivals and brought him to the attention of Artificial Eye. The film went on to win a Royal Television Society Student award and the NAHEMI/Kodak Prize for Cinematography, and was nominated for Amsterdam Int. Doc Festival, Grierson Doc. Awards, Satyajit Ray Awards, Munich Festival of Film Schools. The film was screened at Curzon Soho and was also shortlisted for the Film Four MyMovieMashup competition. Sadik is a trained cinematographer and fine artist,
studying at the prestigious National Film & Television School under Brian Tufano and at Central Saint Martins School of Art and Design. He works in features, music videos and commercials and has also received several awards as a cinematographer including Best Cinematography for the Kodak Student Commercial Awards 2006.
নতুন তথ্যঃ
এই ছবির ভবিষ্যত যাইহোক সাদিক ইতিমধ্যেই তার দ্বিতীয় ছবির গল্পের কাজ শুরু করেছে। ঢাকার পুলিশ আর চাইল্ড ট্রাফিকিং তার পরবর্তী ছবির বিষয়বস্তু। আমি ভীষনভাবে আশা করছি ও তার দ্বিতীয় ছবিতে আগের ছবির অনেক দুর্বলতা কাটিয়ে উঠবে। তাছাড়া এই ছবির বাজেটও বেশ ভালো। দেখা যাক কি হয়...
 
