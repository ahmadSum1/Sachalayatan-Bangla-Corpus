এই পরাজয়ের শেষ কোথায়? বাংলাদেশ কি ব্যর্থ রাষ্ট্রের উদাহরন হয়ে উঠছে ক্রমশ?



গতকালের প্রথমআলোসহ কয়েকটা পত্রিকা মারফত জানতে পারি জাহাঙ্গীরনগর বিশ্ববিদ্যালয়ে যৌন নিপীরন বিরোধী আন্দোলন মার খেয়ে গেছে। অসুস্থ, দূষিত শিক্ষক রাজনীতির কাছে হেরে গেল নতুনের মুখ! এসব দেখতে দেখতে আর ভালো লাগেনা। রাজনীতিবীদ, শিক্ষক, ডাক্তার, আমলা সবার দলীয় স্বার্থের কাছে একে একে হেরে যাচ্ছে গোটা জাতি! 
ছাত্র জীবনে এক বন্ধু ও ছোট ভাইয়ের গলা এক অভিজ্ঞ সার্জন অবহেলায় কেটে ফেলার কারনে বিশাল আন্দোলন গড়ে তুলেছিলাম। আন্দোলনের একটা পর্যায়ে দেখলাম সমস্ত ডাক্তার সম্প্রদায় আমাদের বিরুদ্ধে দাড়িঁয়ে আছে; এমন কি আমার বোনের স্বামীজিসহ! ঐ আন্দোলনে প্রবল সম্ভাবনা জাগিয়েও, ঐ ডাক্তার'কে দেশ ছাড়া করার পরও আমরা হেরে গিয়েছিলাম। আবীরের মায়ের সামনে যাওয়া বন্ধ করে দিলাম চিরদিনের জন্য! 
গোলাম আযম নাগরিকত্ব পাওয়ার পর যখন চট্টগ্রাম গেল, আমরা প্রতিরোধ গড়ে তুলেছিলাম; সেই প্রতিরোধে আমার বন্ধু লাশ হলো; নিজেদেরই গুপ্ত হামলায়। আমরা আমাদের শ্রদ্বেয় রাজনীতিবিদদের হঠকারীর কারনে হেরে গিয়েছিলাম!
বিশ্ববিদ্যালয়ের ছাত্র জীবনে তিল তিল করে গড়ে তুলেছিলাম সেশনজ্যাম বিরোধী আন্দোলন । সেই আন্দোলনের কথা মনে পড়লে এখনো মন ভারাক্রান্ত হয়ে উঠে। সেদিন আমার রাজনৈতিক সহকর্মী ও প্রিয় শিক্ষকরাই সবচেয়ে বেশী নিরুতসাহিত ও বাধাঁ দিয়েছিলেন! আমরা দলীয় ও গোত্র স্বার্থের কারনে হেরে গিয়েছিলাম!
চট্টগ্রামের বটতলী রেল ষ্টেশনে আমার আরেক প্রিয় বন্ধু সঞ্জয় যখন মাথায় লাঠির আঘাতে রক্তক্ষরণজনিত কারনে মারা গেল, আমার প্রায় হপ্তা খানেক চোখের ঘুম হারাম হয়ে গিয়েছিলো। অবশেষে খুনি গোষ্ঠি চিহ্নিত করে যখন মাঠে নামলাম সন্ত্রাসবাদের বিরুদ্ধে কথা বলতে, আমাদের বাধাঁ দেয়া হলো। এরপর আমরা বৃহত্তর ছাত্র আন্দোলন গড়ে তুলেছিলাম কোন দলের সাহায্য ছাড়াই। কিন্তু সেদিন সেই ৭ হাজার ছাত্র-ছাত্রীদের বিশাল স্বতস্ফূর্ত মিছিল পরিকল্পনা করে আমাদের প্রগতিবাদী ছাত্র সংগঠনগুলো নস্যাত করে দিয়েছিলো। আমাদের মঞ্চ থেকে কলার চেপে পিঠে পিস্তল ঠেকিয়ে নামিয়ে বলা হয়েছিলো এইটা ঠিক সময় নয় সন্ত্রাসবাদের বিরুদ্ধে আন্দোলন করার!...হা হা হা , আজকের মতো সেদিনও আমার খুব হাসি পেয়েছিলো। হায়রে রাজনীতি লাশেরও প্রয়োজনের কথা ভেবে চুপ থাকতে হবে; হোক সে লাশ বন্ধুর! হোক সে খুনি নিজের দলের! সেবারও আমরা হেরে গিয়েছিলাম!
এবার ২০০৮ সালে এসে শত চমক দেখিয়ে নব্য মিলিট্যান্ট তত্ত্বাবধায়ক সরকারও আপোষের পথই খুজেঁ নিলো নিজেদের *** বাচাঁতে। আমরা আরো বড় মাপের ধরা খেলাম! আরো একবার নিঃশব্দে দেখলাম আইন সবার জন্য কোন ভাবেই সমান নয়; তৃতীয় বিশ্বে জোড়টাই শেষ কথা। এখন শুধু এর সাথে যুক্ত হলো মেধা! মানে মেধাযুক্ত গুন্ডারাই ঠিকবে ভবিষ্যতের বাংলাদেশে। আমরা জাতি হিসেবেও হয়তো হেরে যাব একদিন............ 
আর ভালো লাগেনা এতো ভাবে নিজেদের হারতে দেখতে। দুঃখিত!

