আ লুসার লাইক মি......



আ লুসার লাইক মি....: Francis Berry, Postmodern Self-Portrait, Lucky
“ আ লুসার লাইক ইউ হেভ নাথিং এলস্‌ ইন দেয়ার লাইভস্‌ আদার দেন্‌ ফাকিং এরাউন্ড......তোমার মতো নর্দমার কীটরা বেচেঁ থাকারি কোন অধিকার রাখেনা...তোমার যেন একটা ভয়ঙ্কর মৃত্যু হয়......তোমার আত্মাতো কবেই মরে পচেঁ গলে...গন্ধ ছড়াচ্ছে...এখন গন্ধ ছড়ানো ছাড়ো...”
.....জীবনে সফলতার জন্য তোমার মতো করে কখনো ইচ্ছে জাগেনি রোজা মানতের, এমন কি কোন সংস্কার-কুসংস্কার কোনটাতেই আমার ভরসা ছিলোনা কোন কাল! তোমার মতো আত্মাবাদী বিজ্ঞানী না হয়েও আমি ইশ্বর বিরোধী নই, ফলে আত্মার পচনের তত্বই অসাড় আমার জীবনে; যেমন অসাড় লাগে ইশ্বরবাদী/আত্বাবাদী মনোগামী ভালোবাসা। আজ হঠাত এদ্দিন পর মনে পড়ে তোমার একসময়কার তুখোড় বামপন্থী ও মুক্তিযোদ্ধা বাবার কথা......মনে পড়ে তার তাবিজবাদী হয়ে উঠার ইতিহাস...মনে পড়ে আমার শৈশবের আইডল এক নেতার হঠাত টুপিওয়ালা হয়ে উঠার কাহিনী......মনে পড়ে আমার আপাত নিরপেক্ষ শিক্ষকদের নিরবিচ্ছিন্ন লবিং-এর এক্রোবেটিক দৌড়, নিজের পুত্র/কন্যাদের বিশ্ববিদ্যালয়ের শিক্ষক পোষ্টে নিয়োগদানের জন্য!......না, দু’একবার চেষ্টা করেও এদের কাউকেই শ্রদ্ধা করতে শিখিনি; শিখিনি রক্তের আর শিশ্নের সম্পর্ক থাকলেই শ্রদ্ধায় নত করতে মস্তক! এভাবে শেখা হইনি অনেক কিছুই...মনোগামীতার মনোলগ ডায়ালগ ও আচরণবিধি!
“তোমার যেন একটা ভয়ঙ্কর মৃত্যু হয়”......তোমার অভিশম্পাতের ধরনটা দারুন! কোরানে এক সূরায় (‘তাব্বাত ইয়াদা আবি লাহাবিউ ও তাব্বা...’দিয়ে যে সূরার শুরু...নাম ভুলে গেছি) আল্লাহ্‌ আবু লাহাব কে অভিশাপ দিচ্ছিলো এই বলে যে, “আবু লাহাবের দুই হাত ধ্বংস হয়ে যাক, তার দুই চোখ.........”......একেবারে আল্লাহ্‌পাকের ডায়ালগের মতো হয়েছে তোমার ডায়ালগ! কৈশোরে নামাজে দাড়িঁয়ে এই সূরা শোনামাত্র আমার ব্যাপক হাসি পেত, আজো তোমার অভিশম্পাত পড়ে অনেক্ষক হাসলাম......আবু লাহাব, তুমি কোথায় আমার ভাই?......হা হা হা হা...কিন্তু তবুও কেন জানি তোমার মেসেজটা খোলার আগে, আজো বুকের ভেতর একিভাবে কি করে যেন সেই পুরোনো চিকন ব্যাথাটা ফিরে আসলো......আমি পুরোনো অভ্যেসবশত টয়লেট খুজঁছিলাম......আহা কি আশ্চর্য প্রেম!!
 
