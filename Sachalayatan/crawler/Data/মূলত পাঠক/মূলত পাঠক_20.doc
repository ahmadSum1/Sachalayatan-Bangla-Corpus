তৃণসম...



 শান্তি বজায় রাখতে যাঁরা আগ্রহী তাঁদের মতামতকে হেয় করতে এই লেখা নয়। আমি তাঁদের সদুদ্দেশ্য নিয়ে সন্দিহান নই। কিন্তু তার পরেও লিখছি, তার দুটি কারণ আছে। 
এক, শান্তি রক্ষার চেয়েও বেশি গুরুত্বপূর্ণ অমানবিকতার প্রকাশ রোধ। বিশদে বলবো সে কথা। 
দুই, সচলায়তনের পরিবেশকে নিষ্কলুষ রাখা। একজন সচল হিসেবেই সেটা আমার কর্তব্য বলে মনে করি। এই কাজ মডারেটরদের ঘাড়ে ফেলে দিয়ে নিশ্চিন্তে বসে থাকবো না। 
অন্যের রেসিজম নিয়ে কথা বলার আগে খোলসা করে বলা ভালো, আমিও এর থেকে পুরোপুরি ঊর্দ্ধে উঠে গিযে়ছি এমন ভ্রান্তিতে ভুগি না। সে উত্তরণ বোধ হয় সম্ভবও না কারোরই পক্ষে। কিন্তু সাম্প্রদাযি়ক মন্তব্য করে অপরকে আহত করার মতো কাজ যাতে না করি সে প্রচেষ্টা থাকে। এই প্রচেষ্টাটুকু করা খুব কঠিন কাজ নয়, সামান্য সংবেদনশীলতা থাকলেই এটার প্রযো়জন ভেতর থেকে অনুভূত হয়। নিজেকে সভ্য বা শিক্ষিত দাবি করার আগে এইটা করা জরুরী।
সচলে আমি সব লেখা পডি় না। আগে একবার লিখেছিলাম সে কথা, নিজের লেখাই উদ্ধৃত করছি নিজের অবস্থান বোঝাতে। "যে সব লেখককে কখনও রেসিযা়ল মন্তব্য করতে দেখেছি, তাদের লেখা পডি় না। দু-একবার ব্যতিক্রম হয়, কোনো ভাবে পডে় ফেললে এবং খুব ভালো লাগলে প্রশংসাও করেছি, তবে পারতপক্ষে পডি় না। এদের লেখার সমালোচনা একেবারেই করি না। শাসন-বারণ তো নিজের লোকের জন্যেই, তাই না?"। সে বাবদই কালকের নীরবতা। কিন্তু এ লেখার শিরোনামে বলতে চেয়েছি সরব হলাম কেন।
রেসিজম অনেক ভাবে হতে পারে, এমন নয় যে তার স্বরূপ আমাদের একেবারে অজানা। যে উপমহাদেশে আমাদের বাস (বা উৎপত্তি) সেখানে রাজ্যে-রাজ্যে ও রাষ্ট্রে-রাষ্ট্রে সংস্কৃতি, সংস্কার, লোকাচার, খাদ্য, ধর্ম, ভাষা, এমনকি মানুষের চেহারাতেও এতো বৈচিত্র্য রযে়ছে যে বিভেদমূলক মন্তব্য না করাটাই একটা সাধনার কাজ। তুলনা হিসেবে বলি, আমেরিকানদের মধ্যে রাজ্যে রাজ্যে কিছু পার্থক্য আছে, এ ছাডা় সাদা কালোর বিভেদ তো রযে়ইছে। কিন্তু স্থানভিত্তিক পার্থক্যটা ততো বেশি নয়। আমাদের জন্য তাই কাজটা কঠিন, এবং প্রযো়জনীয়ও বটে। আমি যে পূর্ববঙ্গের মানুষের পাডা়য় বডো় হযে়ছি সেখানে সবাই হিন্দু, আজকাল খুব কম সংখ্যক শিখ দেখতে পাওযা় যায়। কাজেই সেখানে বয়স্করা এ জাতীয় আলটপকা মন্তব্য করলেও সেটা সরাসরি কাউকে গিযে় আঘাত করে না। কাজটা তার পরেও খারাপ, এবং প্রতিবাদের দরকার সেখানেও আছে (এবং করা হয়)। কিন্তু সচলায়তনে সতর্কতার প্রযো়জনটা অনেক বেশি। রেসিজম মানে অনেক কিছু হয়, এবং এই অভিযোগ উঠলে চরম উদাহরণগুলোর কথাই প্রথমে মনে আসে। কিন্তু এই বস্তুটি আরো সুদূর (ও গভীর) প্রসারী। যারা দাঙ্গার নামে মানুষ খুন করে তারা রেসিস্ট ঠিকই, এবং যারা আলগা মন্তব্যে অপরকে আহত করে তারা সে গোত্রের নয় এ কথা বলার অপেক্ষা রাখে না এ-ও সত্যি। কিন্তু তাতেই আলগা মন্তব্যকে হালকা করে না দেখার দরকার ফুরোয় না। 
এই জাতীয় মন্তব্য যারা করে, তাদের স্বপক্ষে দেওযা় যুক্তিগুলো আপাত দৃষ্টিতে খুব ফেলনা মনে হয় না। উদাহরণ দিই সচলের বাইরের জগত থেকে। অ্যাফ্রো-অ্যামেরিকানদের কথা বলতে গিযে় দেশিরা (আমার দেখা-মতে ভারতীয়রাই, তবে বাকিরা বাদ দেয় এমন রিপোর্ট পাই নি) কেউ কেউ খুব হালকা চালেই কিছু বাছাই-করা বাংলা শব্দ (বা ভারতীয় অন্য ভাষাতেও) ব্যবহার করে। বলার টোন-টা অনেক সময়ই ঠাট্টামুখর হয়, ফলে ভুল ধরানোর সুযোগ কমে যায়, আড্ডার মাঝে পলিটিক্যাল কারেক্টনেসের কথা বলে বেরসিক সাব্যস্ত হতে কে-ই বা চায়। রেসিজমের এই ঢালটা আপাত দৃষ্টিতে খুব নিরীহ, কিন্তু খুব ফলপ্রদ। সিরিযা়স কথার প্রতিবাদ সঙ্গত দেখায়, কিন্তু ইযা়র্কির ছলে কিছু বললে তার প্রতিবাদ করাটা শুধু বেরসিক হওযা়ই নয়, অনেকে উল্টে এ-ও বোঝাবে আপনাকে, তুই বড্ডো বাডা়বাডি় করিস, ও কি আর মীন করেছিলো সেটা?
মীন না করলে বলবেন না। বৈঠকীরস নিজের পয়সায় কিনুন, অপরকে হেয় করে নয়। আঘাতপূর্ণ রসিকতা না করে থাকতে একান্তই যদি না পারেন, নিজেকে নিয়ে করুন।
ধর্ম নানা কারণেই অতি সংবেদনশীল এলাকা। মানুষ নিজে ধর্মপালন করে কি করে না সেটাতেই শেষ হয় না ব্যাপারটা। পাঠক তাঁর ধর্ম কতো দূর প্র্যাকটিস করেন তা দিযে় তাঁর সত্ত্বা সংজ্ঞাযি়ত হয় না, হলে ভালো হতো হয়তো। যে মুহূর্তে কেউ তাঁর ধর্ম নিযে় কিছু বলে, গাযে় লাগার সম্ভাবনা তৈরি হযে় যায় যেহেতু তাঁর পরিবার-পরিজন সেই ধর্মভুক্ত। কাজেই এমন কাজ করাটা কি খুব জরুরি? এমন দাযি়ত্বহীন মন্তব্যে কেউ আহত হলে সেই আহতকেই কেন পরিবেশের শান্তি রাখার কাজটা করতে হবে, এমন তো নয় যে সে উল্টে গাল পেডে়ছে। এই পথেই আসে আরো তিন খানা কুযুক্তি। 
এক, আমি তো নাস্তিক কাজেই সব ধর্মকে সমালোচনা করা (পডু়ন আলগা মন্তব্য করা) আমায় সাজে। 
দুই, আমি তো নিজের ধর্মকেও ছেডে় কথা বলি না। তোমার ধর্ম নিযে় বললেই দোষ? 
তিন, আমি তো তোমাকে অন্য ধর্মের ভাবিই না, মানুষ হিসেবেই জানি, তাই তুমি আক্রান্ত বোধ করবে এ কথা মনে আসে না কখনো।
আস্তিক নাস্তিক অজ্ঞেয়বাদীদের জটিলতায় যাবার প্রযো়জন নেই, আসল যুক্তিটা অনেক সহজ। আত্মসমালোচনা করার জন্য অনুমতি লাগে না, করতে হয় করুন। অন্যের ধর্ম নিযে় কথা বলার হকটা ঠিক সেই রকম সহজলভ্য জিনিস নয়। কাজেই সেখানে সতর্ক হতে হবে। বিশেষত যদি মনে করেন আপনি মানুষকে ভালোবাসেন, তাহলে আরো বেশি সতর্ক হওযা় দরকার। আর না মনে করলেও মুক্তি নেই, নিজেকে সভ্য মানুষ দাবি করলেই এটা জরুরী। আর মানুষকে স্রেফ মানুষ হিসেবে ভাবলেই গল্প ফুরিযে় যায় না। আমার বৌদি বাংলাদেশের মেযে়, ভাবছি তার সামনে গিযে় বাংলাদেশের চাট্টি নিন্দে করে বলি, তুমি তো ফ্যামিলি!
তার মানে কি এই দাঁডা়লো যে ধর্ম এমন একটা জিনিস যা নিযে় আদৌ কথাই বলা যাবে না? অথবা অন্য জাতের (যে কোনো অর্থেই) মানুষের সঙ্গে মেপেজুপে কথা বলতে হবে? এর উত্তরও সহজ। ধর্মে প্রচুর কুপ্রথা ঢুকে যায়, তার সমালোচনা করা যাবে না এমন নয়। কিন্তু ধর্ম মানুন আর নাই মানুন, যাঁরা মানেন তাঁদের প্রতি শ্রদ্ধাশীল হওযা়টা জরুরী। কাজেই তার সমালোচনা করতে গেলে তার প্রকাশ ও পদ্ধতি সেই রকম হতে হবে। প্রাণের বন্ধুকে আলগোছে অনেক কিছু বলা যায়, তার সাথে ঠাট্টার সম্পর্ক। বাবা কিম্বা ঠাকুর্দাকে তাঁদের ত্রুটি নিযে় বলতে গেলে তার প্রকাশভঙ্গি আলাদা হযে়ই যায়। এও সেই রকম। যদি মনে হয় নিজের স্বভাবচাপল্যের কারণে ঐ সব গাম্ভীর্য্য বজায় রেখে কথা বলা যায় না, তাহলে না হয় নাই বললেন। প্রকাশভঙ্গি অনায়ত্ব হলে কিছু বিষয় না হয় অধরাই থাক, ঐ দু চারটি কথা আলগোছ না বললেও মহাবিশ্ব নিজের ছন্দেই চলবে। তাছাডা় অফিসে বসের সাথে কথা বলার সময় যে সমীহ ও নিয়ন্ত্রণ আপনা থেকেই আসে সেটা এতো চেষ্টা করেও আসছে না অন্যের ক্ষেত্রে, এই কথা বললে তার যে ব্যাখ্যাটা দাঁডা়য় তার কথা বলে আর লজ্জায় ফেলতে চাই না। 
তবে এহ বাহ্য। এতো সব কথার পরেও বাস্তব জগত এর বিপরীতে অবস্থান করে। সেখানে সংখ্যালঘুর নিপীড়ন চলতে থাকে, প্রতিনিয়ত অপমান ও চোখে আঙুল দিযে় তফাত দেখিযে় দেওযা় হয়। সেই পৃথিবীতে দাঁডি়যে় এমন সূক্ষ্ণ সংবেদনশীলতার কথা হাস্যকর শোনাতে পারে। তাও যে কথা ওঠে, তার কারণ আছে। বলি।
এক, যার লাগে, তার লাগে। কিন্তু তাই বলে আমার গাযে় লাগে নি বলে আমি বলবো না, যাক ভাই, ছেডে় দে। এমন তো নয় যে আগে ছেডে় দেওযা় হয় নি। পুরোনো এক লেখায় বীভৎস একটি মন্তব্য এখনো ঝুলে আছে আপত্তিকর অভিযোগ ছাডা়ই। সেখানে হাসান মোরশেদ-সহ আরো অনেকে প্রতিবাদ করেছেন (ওঁর নাম করলাম এই জন্য কারণ ঐ রকম প্রতিবাদ পডে় ভরসা আসে যে সবাই নিজেরটুকু নিযে়ই শুধু ভাবে না)। এটা কাদা ছোঁডা়ছুঁডি় নয়। বরং ভবিষ্যতে এমন ঘটনা আবার যাতে না ঘটে তার প্রতিষেধক। শান্তিরক্ষার গুরুত্ব বুঝি, কিন্তু এ জিনিস অনেক বেশি জরুরী যে! এ কথাও বলি, এ জাতীয় মন্তব্য যে কোনো সম্প্রদায়কে নিযে়ই করা হোক, চোখে পড়লে প্রতিবাদ জানিযে় যাবো।
দুই, সচলের পরিবেশ। এখানে অনেক কারণে পাঠক আসে, ভালো লেখা পড়তে, ভালো পরিবেশে সময় কাটাতে। এখানকার পরিবেশ ঠিক রাখার জন্যই এই প্রতিবাদ জরুরী। সামযি়কভাবে চাপা দিলেও যে তাতে ফল হয় না তার আর প্রমাণ চাই কি? 
সচলে (বা সমাজে) আচরণের গাইডলাইন ঠিক করে দেবার আমি কেউ নই। তবু যে করি তার কারণ আমি ভালো পরিবেশ চাই। একই কারণে সমাজ জীবনে চেনা মানুষেরা মুসলমানদের নিযে় আপত্তিকর মন্তব্য করলে প্রতিবাদ করি, বেরসিক তকমার সম্ভাবনা নিযে়ও। কারণ তাদের চোখে সুরসিক হবার চেযে় একটা স্বাস্থ্যকর পরিবেশ আমার কাছে বেশি কাঙ্খিত, যেখানে মানুষ মানুষকে আঘাত করে পরমানন্দ পাবে না, বরং লজ্জিত হযে় ভুল শোধরাবে। আর অধিকারের প্রশ্নও আছে। তবে সচল হিসেবে সচলের পরিবেশ যাতে ভালো থাকে সে দাযি়ত্ব থেকেই অধিকারবোধ আসে। সেই অধিকারেই উচ্চারণ করি এই সব কথা। এবং আশা ছাডি় না, এক দিন সবাই সৌহার্দের কথা বলবে, সারা পৃথিবীতে না হলেও সচলায়তনের ছোট্টো জগতটুকুতে বলবে। এ চেষ্টা কেন করবো না সে যুক্তি যদি কেউ জানেন তো জানাবেন, আমি কর্ণময়। 

