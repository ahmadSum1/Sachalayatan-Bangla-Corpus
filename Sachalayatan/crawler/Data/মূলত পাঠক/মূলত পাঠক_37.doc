নবপ্রেমচক্র



গল্প লেখার প্রচুর হ্যাপা, একে তো অনেক টাইপ করা, তার উপর কাহিনীরস-টস নিয়ে প্রচুর কিছু ভাবতে টাবতে হয়। নাজেহাল অবস্থা হয় একেবারে, ভূতের গল্প লিখতে গিয়েই বুঝেছি। তাই ঐ পথ আর মাড়াচ্ছিলাম না, কিন্তু মৃদুল আর সুজঞ্চৌধুরি আবার মনে করিয়ে দিলেন। এমন প্রশংসা শুনেও যদি না লিখি তো নেহাত অসভ্যতা হয়। অতএব লিখলাম, তবে অণুগল্প, খাটনি কম। মতামত জানান, এ জাতীয় প্রচেষ্টা আর করা ঠিক হবে কি না ইত্যাদি বিষয়ে।
----------------------------------------------------------
 এই নতুন বাসগুলো বেশ আরামদায়ক করেছে, গদিওযা়লা সীট, পর্দাটর্দা দিযে় সাজানো, তাছাডা় এখন শীতকালে এসি না চালালেও গরমে চলে, সেটা বাঁচোযা়। এই রকম দূর পাল্লার জার্নিতে শরীরের আরামটা খুব দরকারি, এতোটা রাস্তা কষ্ট করে এলে বেডা়নোর শক্তি আর অবশিষ্ট থাকে না। ডাবল সীট সব, আমার পাশে কেযা়, সে বাসে উঠেই বাদামভাজা দিযে় শুরু করে এখন ফ্রুটি খাচ্ছে। প্যাকেটের ভেতরে মাল শেষ হযে় গিযে় ফররর ফররর করে আওযা়জ হচ্ছে, তবু চেষ্টা চালিযে় যাচ্ছে শেষ ফোঁটাটা অবধি গলাধঃকরণ করার। 
এই সময় বাসটা একটা গুমটিতে দাঁড়ালো, ফিরিওয়ালার হাঁকডাক ইত্যাদিতে জায়গাটা সরগরম। এটা একটা মাঝারি মাপের শহর, কাজেই অনেক লোকজন ওঠানামা করবে, বাসটা দাঁড়াবেও কিছুক্ষণ। কেয়া আড়মোড়া ভেঙে এক গাল হাসি দিলো, বললো, নামবে না? আমার সীট ছেড়ে যাবার কোনো ইচ্ছেই নেই, কাজেই সে একা নামলো, আবার নিশ্চয়ই কিনবে কিছু খাবারদাবার। আমি লোকজন জরিপ করছিলাম সময় কাটাতে। 
দু চার জন নেমে গেলো এখানে, কয়েক জন উঠে সীট খুঁজে বসেও পড়লো। বাসের দরজার কাছাকাছিতেই একজোড়া যুবক যুবতী কী সব বাকবিতন্ডা করছে, শোনার চেষ্টা করলাম। মেয়েটির গলার ভল্যুম ভালোই, শুনতে সমস্যা হয় না। ছেলেটির ব্যায়াম করা স্বাস্থ্য, কিন্তু ক্ষীণ ও দুর্বল কণ্ঠে সে অনুনয় করছে মেয়েটিকে, এমন কোরো না প্লিজ। মেয়েটি অবশ্য তাতে বিশেষ পাত্তা দিচ্ছে না, সে বরং দাবড়ে দিলো ছেলেটিকে, এতো প্যান প্যান কোরো না, জার্নির আগে মুড নষ্ট কোরো না আমার। এটা বোধ হয় সী-অফ দৃশ্য নয়, পাকাপাকি ব্রেক আপ। ছোকরা মুষড়ে পড়ে বোঝানোর চেষ্টা চালিয়ে যাচ্ছে দেখলাম, আমাকে কেন ছেড়ে যাচ্ছো সেইটাও কি আমাকে বলবে না? উষ্মা প্রবলতর হলো মেয়েটির, বললেই বুঝবে? অনেক চেষ্টা তো করলাম, কিন্তু তোমার এই মোটাদাগের জীবনে আমি পোষাতে পারবো না। চেহারা আর টাকাপয়সাটাই তো সব না! বুঝলাম ইনি সেই আরো কিছু চান যা গজফিতেয় মাপা যায় না। যাক, আমি ভালো করে চেহারাটা দেখতে লাগলাম। কোমর সরু, পাছা চওড়া, এবং কুচযুগ যথাস্থানে যথাবিধি শোভিত। ভালোই লাগছিলো দেখতে, কিন্তু বাস ছাড়ার সময় হয়ে গেছে বোধ হয়, ছোকরাকে বিদেয় করে কন্যা বাসে উঠে এলো। পেছন দিকে একটা ডাবল সীটে একজন চশমাধারী সিড়িঙ্গে পুরুষের পাশে গিয়ে বসলো যখন অবলীলায়, তখন বুঝলাম ইনিই সেই আরো কিছু। বেশ কথা, এই বার বোধ হয় কামু-কাফকা শুরু হবে, কান খাড়া করলাম আবার। সিড়িঙ্গে বলছে শুনলাম, আর বোলো না, হাজার রকমের সন্দেহ, কোথায় যাচ্ছি কেন যাচ্ছি। এত খোঁজে দরকার কী, বাচ্চা সামলাও না, আমাকে রেহাই দাও। মেয়েটি সায় দিলো, যা বলেছো। 
এই সময় কেয়া উঠে এলো, হাতে খাবারের ঠোঙা। প্রথম আলাপ হবার সময় একবার ওকে বলেছিলাম ওর হাসিটা সুন্দর, সেই থেকে এখন কারণে-অকারণে হাসে। এই হাসিটা অবশ্য কারণেই, যে হারে ফুলছে তাতে এই সব খাবার ওর না খাওয়ার কথা, তবু লোভে পড়ে খাচ্ছে, সেই বাবদ এই অ্যাপোলোজেটিক হাসি। আমিও একটা হাফ-হাসি দিলাম জবাবে। সীটে বসে সে আমার হাতটা তার কাঁধের উপর চাপিয়ে নিলো, বাহুলগ্না হয়ে হুমদো বেড়ালের মতো আহ্লাদে নানা রকম শব্দ করতে লাগলো। আমি একবার ঘাড় ঘুরিয়ে পেছনের মালটিকে ভালো করে দেখে নিলাম। আহা, এই রকম সরু কোমর হলে জাপটে ধরে পেড়ে ফেলা যায়। সে অবশ্য চশমাওলার মেচেতা-মুখের বাণী শুনতে ব্যস্ত, তাতেই অর্গ্যাজমের সুখ পাচ্ছে বোধ হয়, আমি এই ফাঁকে বুকের মাপটাও নিয়ে নিলাম গুছিয়ে। বাকি রাস্তাটা মালটার খোসা ছাড়াবো মাথার ভেতর।
বাসটা ছেড়ে দিলো, রতিস্বপ্নে ডুব দেওয়ার জন্য চোখ বোজার আগে জানলা দিয়ে তাকালাম। সেই হ্যান্ডু ছোকরা ভোম্বল মুখে এখনো দাঁড়িয়ে আছে। কেয়ার ঘামের হাল্কা গন্ধ নাকে আসছে। আমি চোখ বুজে পেছনের মেয়েটার ব্লাউসের হুক খুলতে লাগলাম। 

