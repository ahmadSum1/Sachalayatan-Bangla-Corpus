ফুলছড়ানো পথে ১



পুষ্পকোষ প্রচেষ্টায় একটু হঁেইও জানাতে এই ছড়া সিরিজ। ছড়াগুলো মূলত বাচ্চাদের পাচনযোগ্য ক'রে লেখা, বড়োদের ভালো লাগলে আরো চমৎকার হয়। আজকের ফুলগুলোর উল্লেখযোগ্য রকমের দেশী পরিচিতি রয়েছে। কল্কে ফুলের ইংরিজি নাম যদিও মেক্সিকান ওলেয়ান্ডার, বাংলার যত্রতত্র কল্কেঝাড় ফুল ফুটে আলো হয়ে থাকে। কদম তো বাংলা সাহিত্যের ছত্রে ছত্রে রয়েছে, রবিঠাকুরের দৌলতে কদম্ব আর বর্ষা সমার্থক হয়ে গেছে। ঝুমকোলতা প্রসঙ্গেও তঁার কথা আসে, মৈত্রেয়ী দেবীর লেখায় পড়েছি তিনি এর নাম দিয়েছিলেন নীলমণি-লতা। 
গদ্য এইটুকুই, এবার ছড়ার পালা। ভালো লাগলে আরো আসবে।
১
ঝুমকোলতা কও না কথা
তোমার সাথে আড়ি
চোখ পাকিয়ে তাকিয়ে থাকো
দুষ্টু তুমি ভারি
২
দোল কে দিলো গাছের পাতায়
বাজলো খুশির সুর
কল্কেফুলে ছলকে পড়ে
একফালি রোদ্দুর
৩
বৃষ্টিতে ভেজা মানা, বলেছেন বাবা
সোনামুখ ভার ক'রে ভাবে ব'সে ময়না,
ভিজে ঝুপ্পুস ন্যাড়া কদমের ফুল,
তার বুঝি কোনো দিনও জ্বরজারি হয় না?

