সুরের বৃক্ষ সুরের লতা



কিছু দিন লেখা হয় নি, আর সামনে ব্যস্ত হয়ে পড়বো দু-এক দিনের মধ্যেই। তার আগে একটা পুরোনো জমিয়ে রাখা লেখা দেওয়া যাক আজ। লেখাটা কিন্নরকণ্ঠী লতা মঙ্গেশকরের গান নিয়ে।
মানুষের উপর দেবত্ব চাপিয়ে দিয়ে তাকে দূর আকাশের তারা করে দেয়া আমাদের আমজনতার পুরোনো স্বভাব। এবং তার ফলে অনেক সময়ই সেই সব প্রতিভাবানরাও সেই গুরুদাযি়ত্বের তলায় চাপা পরে পরিপূর্ণ বিকাশের পথে গন্তব্যে পৌছতে পারেন না। কিন্তু এই সব দুর্ঘটনার মাঝে এক উজ্জ্বল ব্যতিক্রম লতা মঙ্গেশকর। অজস্র ভক্তের ভালোবাসা সঙ্গে নিযে় চলা দীর্ঘ যাত্রাপথে সাধনায় কোনো ত্রুটি হয়নি তাঁর। বদলেছে সুরের ধারা, সুরকার শিল্পীরা বদলে গেছেন, লতার জনপ্রিয়তা রয়ে গেছে অবিচল। ওঁর জীবন নিয়ে কথা বলে লাভ নেই, সে সব ইতিহাস বইয়ের জিনিস, তাছাডা় কৌতূহলী পাঠক খঁুজে পড়তেই পারেন। আজ বরং তাঁর যে অসংখ্য গান জীবনকে নানা ভাবে ছঁুয়ে গেছে তার কিছু আপনাদেরও শোনাই। অজানা অচেনা গান নয় এগুলো, কিন্তু আবার (বা বারবার) শুনতে আমার ক্লান্তি আসে না। তবে চেষ্টা করেছি ভয়ঙ্কর বেশী শোনা যায় যে গান গুলো সেগুলো এড়িয়ে যাবার। আর খুব সাম্প্রতিক কালের গানও এড়াবো, সঙ্গত কারণেই।
সমস্যা হলো, এতো ভালো ভালো গানের মধ্যে থেকে কোনটা ছেডে় কোনটা শোনাই! যাক, কিছু শুনি আজ, আরো না হয় শোনা যাবে আরেকদিন। আজ শুধু হিন্দি শোনা যাক, সলিল চৌধুরির সাথে পার্টনারশিপে বাংলা গানেরও যে বিশাল কারবার, তার কথা শুরু হলে একটা গোটা অধ্যায় হয়ে যাবে। সে আজ তোলা থাক। ক্রনোলজি ধরে এগোনোর মতো ধৈর্য রাখাও মুশকিল, একেকটা গান ঝলমল করে ওঠে আর সব ফেলে সেটা শুনতে হয়। কাজেই ঐ সব নিয়মকানুন গোল্লায় যাক, আসুন আমরা স্রেফ গান শুনি। 
১। "রাত অওর দিন" ছবির গান, অনেক পুরোনো হলেও আওয়াজের মান ভালো, সুখশ্রাব্য। একটু অনুবাদ করলাম, পুরোটা না। সহজ-সরল কথা ও গানের সুর।
নিশিদিন জ্বলে প্রদীপখানি, যায় না তবু মনের আঁধার
সে জন কোথায় যার পরশে জীবন আলোয় ভরবে আবার

২। "শোর" ছবির গান এবার। অনুবাদটা তেমন সুবিধের হলো না। লতার সঙ্গে মুকেশ রয়েছেন।
ভালোবাসার গান কিম্বা নদী প্রবাহিনী
জীবন তো নয় অন্য কিছু, তোমার আমার কাহিনী

৩। "আখরি খৎ" ছবির গান এবার। কুলুর পুষ্পিত আপেল বাগানের অনুপম ছবি এবং ভীষণ সুরেলা গান। 

৪। "অনুপমা" ছবির গান। এমন মধুবর্ষী গান আর বড়ো শুনেছি কি?

৫। "লিবাস" ছবির গান, রাহুল দেব বর্মনের সাথে গুলজার হাত মিলিয়েছেন।
আবার ছায়া খসে পড়ে বৃক্ষশাখা থেকে,
শাখা আবার হাত নাড়িয়ে ডাক দিলো আমায়
পথের মোড়ে আবার যখন পথ হারিয়ে যায়
পথই আবার আপন জনের মতো নিলো ডেকে।

আজ তবে এইটুকু থাক, বাকি কথা পরে হবে।

