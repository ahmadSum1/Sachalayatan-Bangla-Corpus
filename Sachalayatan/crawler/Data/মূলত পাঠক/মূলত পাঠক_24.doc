কবিতাকথন ১১: একটি দুটি



একটি দুটি
জলের ফোঁটা
বৃষ্টিধারা চশমা বেয়ে
একটি দুটি
একটি দুটি
অনেক দিনের গল্পকথা
ছন্নছাড়া, বৃষ্টিভেজা,
একটি দুটি
এমন দিনে যায় যে বলা
একটি দুটি প্রেমের কথা
বৃষ্টিদিনে
লক্ষ্মীসোনা, এমন দিনে
একটি দুটি
গোপন আদর
এমন দিনে
বন-বিতান
নলখাগড়া ঝিলের জলে
বৃষ্টি যদি একটু ধরে
একটি দুটি
পল অণুপল
হাজার বছর
এমনি করে জীবন কাটে
এমনি করেই বৃষ্টি ঝরে
স্মৃতির শহর, বৃষ্টিধারা
ধূসর স্মৃতি

একটি দুটি
নতুন সঙ্গী
নতুন আঙুল আদর করে
নতুন শরীর
বৃষ্টি শুধু
আগের মতন
ঝরতে থাকে
একটি দুটি

অনেক দিন কবিতা পোস্টাই না, আজ একখানা দিলাম। খুব সিরিযা়স কিছু না, প্রেম ভালোবাসা এই সব নিয়ে। কেমন লাগলো পড়ে, জানার আগ্রহ রইল। 

