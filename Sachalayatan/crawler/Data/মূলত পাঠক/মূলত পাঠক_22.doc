পূজা বার্তা (বাত্রা নয়) ২



 যদিও আগের লেখাটা মূলত আমার নিজস্ব পেটপুজো নিয়েই ছিলো, জনতার খারাপ লাগে নি মনে হচ্ছে, অন্ততঃ মন্তব্য দেখে সেইরকমই লাগলো। কাজেই পুজোর বাজার গরম থাকতে থাকতেই আরেকটা ছেড়ে দিই। এটার লেখক অবশ্য আমি নই, আমার এক ছোটোভাই যার নাম হলো গোগোল। আমাদের একটা যৌথ ই-মেলামেলি চলতে থাকে, সেখানে আরেক টেকপাগলা বন্ধুকে পুজো উপলক্ষ্যে সে এই আইডিয়াটা দেয়। কেউ এই ব্যবসাটা শুরু করবেন না এই শর্তে ছাপানো গেলো। পড়ে দেখুন কেমন লাগে।

   এই পুজোর বাজারে
আপনাদের বিজয়ার সমস্ত অপূর্ণ সাধাহ্লাদ মেটাতে আসছে   
  শুভ ই-জয়া!! 

প্রাণের বন্ধুর সাথে বিজয়ার কোলাকুলিটা করা হলো না কারণ সে কোলকাতায় আর আপনি ক্যালিফোর্নিয়ায়? নো চিন্তা, এসে গেছে  শুভ ই-জয়া!!  পাঠিয়ে দিন একটা কোল-vite! আপনার বন্ধু আপনার কোল-vite অ্যাকসেপ্ট করলেই আপনার কোলারত ছবি আর আপনার বন্ধুর কুলিরত ছবির মেলবন্ধন ঘটিয়ে আমরা সৃষ্টি করে দেবো আপনাদের কোলাকুলি! তা বলে যে কেউ আপনার সাথে কোলাকুলি করবে এটা তো আপনি চাইবেন না, তাই অপশন থাকবে, “Share my kol with the public”  অথবা “Make my kol accessible only to friends and family”
এই সোয়াইন ফ্লুর বাজারে বাস-ট্রাম ঠেঙিয়ে আবার যাবেন আত্মীয়বাড়ি? তার চেয়ে থাকুন বসে বাড়িতে, টিভির পর্দায় দেখুন পুজো পরিক্রমা, আর আমাদের সাহায্যে সবাইকে জানান  শুভ ই-জয়া! 
বস খুব কড়া? কাজের বড্ড চাপ?  শুভ ই-জযা়!  ব্যবহার করুন, কোলাকুলি খাপে-খাপ!
মনে মনে শুক্লার সঙ্গে খুব যে ইযে়, মন্টুদা? ভটচাযবাবুর কুকুরের কামড় না খেযে় যদি মন ভেজাতে চান, তাহলে সোজা পাঠিযে় দিন  শুভ ই-জযা়!  সাথে বিশেষ মেসেজ পাঠানোর সুবন্দোবস্ত রযে়ছে, লিখে দিন না, "স্যরি মেসোমোসাই, ও দিন সিটিটা মাসিমাকে মারি নি, আপনার মেযে়কে দেখে একটু সিলিপ খেযে় বেরিযে় গেসলো, মাইন্ড করবেন না।"
না বৌদিরা, মন খারাপ করবেন না। আপনাদের জন্যও বিশেষ ব্যবস্থা থাকছে, প্রতিমা বরণ সেরে দশমীর দিনের   ইঁ-দুর খেলা!  
সঁিদুরে অ্যালার্জি? চুল উঠে যেতে পারে সঁিদুরের অত্যাচারে? কোনো চিন্তা নেই! স্বাস্থ্য ও সৌন্দর্য হানি না করেই বজায় রাখুন সংস্কৃতি, সেজন্যই আমরা বাজারে এনেছি প্রতিটি নারীর অন্দরমহলের একান্ত সঙ্গী  ইঁ-দুর খেলা! 
তাহলে আর দেরি কীসের? পুজোর দিনে সবাইকে চমকে দিন সোশ্যাল নেটওয়ার্কিং-এর এই নবতম বিস্ময়কে আপন করে নিয়ে, দুনিয়াকে নিয়ে নিন নিজের কোলে!
[নামকরণ সাইফুলাক্বর্খান]


