বায়োস্কোপের বাক্স ৫: কাল যমুনার বিয়ে



গল্প কিন্তু রেচেলকে ঘিরে নয়, তার বোন কিম ছবির মুখ্য চরিত্র। ঘটনা সব ঘটে বিবাহ-পূর্ব ও পরবর্তী সময়কালে। ছবির কাঠামো Monsoon Wedding-এর মতো খানিকটা, তবে দৃষ্টিকোণ ভিন্ন। গল্প খুব সামান্যই, এবং প্রিভিউতে চলচ্চিত্রকার বিশেষ কিছু লুকোন নি। 
Anne Hathaway একমাত্র চেনা নাম, যাঁর অসামান্য অভিনয় সেরা অভিনেত্রীর অ্যাকাডেমি মনোনয়নে স্বীকৃত। মাদকাসক্তের চরিত্রের অন্য রঙগুলোও তিনি হারাতে দেন নি। ছবিটা হাতে-ধরা ক্যামেরায় তোলা, মেজাজ পুরোপুরিই ইন্ডিপেন্ডেন্ট ছবির। ঢিলেঢালা সম্পাদনার জন্য সে ব্যাপারটা আরো প্রতিভাত। এবং এডিটিং-এর প্রসঙ্গে এটা প্রশংসা হিসেবে বলছি না। 
বিবাহবাসর এক্ষেত্রে প্রেক্ষাপট, ভাঙাচোরা কতগুলো সম্পর্কের কাহিনী শোনানোর জন্য ব্যবহৃত। অপরাধবোধে প্রতিনিয়ত রক্তাক্ত একটি যুবতী যে নেশাকে হয়তো নিয়ন্ত্রণে এনেছে কিন্তু জীবনের ছন্দ আর খুঁজে পায় না, এবং তার পরিবার যারা একটি গভীর দুঃখকে  সহ্য করার আপ্রাণ চেষ্টা চালায়, এদের জীবনের গল্প এটা। সুখের উৎসবে দুঃখের অশ্রু মিশে যায়, অজস্র awkward moments ভেঙে দেয় লৌকিকতার সীমানা। এই সব ঘিরেই ছবিটা এগোয়। আমার প্রিয় ছবির তালিকায় একে রাখবো না, কিন্তু ভালো ছবি নিঃসন্দেহে । 
--------------------------------------------------------------------------------------
Rachel Getting Married (2008)
Direction: Jonathan Demme (Philadelphia, The Silence of the Lambs)
Cast: Anne Hathaway, Rosemarie DeWitt, Bill Irwin

