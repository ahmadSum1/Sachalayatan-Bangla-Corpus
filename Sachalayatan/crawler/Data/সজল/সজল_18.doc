হতাশা



কাদেরীয়া বাহিনীর ভয়ে টাঙ্গাইল এলাকায় পাকিস্তানী খুনীরা তটস্থ থাকত। মুক্তিযুদ্ধের শেষ পর্যায়ে ভারত আমাদের যুদ্ধে যোগ দিলেও, তাদের ছত্রীবাহিণী টাঙ্গাইলে অবতরণ করে কাদেরীয়া বাহিনীর পাহারায়। ষোল ডিসেম্বরের পাকিস্তানী জান্তার আত্মসমর্পণের সময় কসাই নিয়াজীকে কাদের সিদ্দিকীর হাত থেকে বাঁচাতে ভারতীয় বাহিনীকে বিশেষ উদ্যোগ নিতে হয়। তারপর চল্লিশ বছরের অনিবার্য পঁচনের ফলশ্রুতিতে কাদের সিদ্দিকী এক দিন বিক্রী হয়ে যান জামায়াতে ইসলামীর কাছে।
জামায়াত নেতা মুজাহিদের নেতৃত্বে গঠিত বদর বাহিনী বুদ্ধিজীবিদের হত্যা করে মেধাশূন্য বাংলাদেশ গড়ার সূচনা করে। কিন্তু চল্লিশ বছরেও এই মেধাশূন্যতার কাটিয়ে উঠতে পারলাম না এমনি হতভাগ্য জাতি আমরা। আর তাই আমাদের সর্বোচ্চ আদালতে বিচারক হিসাবে নিয়োগ পেয়ে যান সাধারণ মানবিকতা আর যুক্তিবোধ হীন কিছু ক্লাউন। তাদের যুক্তিতে ত্রিশ লক্ষ মানুষ হত্যার মাস্টারমাইন্ড হিসাবে কাজ করে গোলাম আজম একটা মন্দ কাজ করে ফেলেছে বটে, কিন্তু যেহেতু সে একজন ৯০ বছর বয়স্ক বুজুর্গ তাকে ফাঁসির শাস্তি দিয়ে বেয়াদবী করা যাবে না। এত বড় ঘৃণ্য অপরাধ করার পরেও যদি কেউ ৯০ বছর বয়স পর্যন্ত বেঁচে থাকতে পারে, সেটাই মানুষের তৈরী সমস্ত আইনের প্রতি তুমুল উপহাস আর প্রতিটা মানুষের জন্য চরম অপমান হয় না? ৯০ বছর বয়স পর্যন্ত বেঁচে থেকে পুরা মানবজাতিকে অপমান করার দায়েইতো এই কুকুরের হাজার বার ফাঁসি দেয়া উচিত।
সংসদের প্রায় সব কয়টা আসন জনগণ তুলে দেয় আওয়ামী লীগের নেতৃত্বাধীন মহাজোট সরকারের হাতে, যুদ্ধাপরাধীদের বিচারের আশায় তরুণ প্রজন্মের ভোট একটা বড় অবদান রাখে এতে। এই বিপুল সংখ্যাগরিষ্ঠতা নিয়ে এই সরকার বাহাত্তরের সংবিধানকে ফেরানোর নাম করে কার্যত তাকে মেরে ফেলে শুধু মাত্র নিজেদের সুবিধার নির্বাচনী ব্যবস্থা ফিরিয়ে আনে। জনগণ যেহেতু ভোট দিয়ে দেশকে তাদের মালিকানায় দিয়েই দিয়েছে, তাই দয়া করে দায়সারা ভাবে যুদ্ধাপরাধীদের বিচার আয়োজন করেই তাদের কাজ সেরে ফেলতে চাইছে, এ এমনি এক বিচার মাস্টার মাইন্ড প্রমাণিত হওয়ার পরেও গোলাম আজমের কেশাগ্রও ছোয়া যায় না। সরকারের মেয়াদ শেষ হওয়ার আগে আপিল শেষ করে রায় কার্যকর করারও কোন লক্ষণ নেই। দুই তৃতীয়াংশ সংখ্যাগরিষ্ঠতা উপহার দেয়ার প্রতিদান জনগণকে দিচ্ছে অমার্জনীয় প্রতারণা করে।
এবং সর্বশেষ আশার জায়গা জনগণ। পাঁচটা সিটি কর্পোরেশনের নির্বাচনে বিএনপি-জামাতের প্রার্থীকে বিপুল ভোটে জিতিয়ে সামনের সংসদ নির্বাচনের একটা আগাম আভাষ দিয়ে রেখেছে। যা বুঝা গেলো, আরেক মেয়াদে নিজামী আর মুজাহিদকে মন্ত্রী হিসাবে দেখতে জনগণের তেমন আপত্তি নেই। মুক্তিযুদ্ধ, যুদ্ধাপরাধের বিচার এগুলো জনগণের মানসে তেমন বড় কোন প্রভাবক না।
দেশকে নিয়ে হতাশ হওয়া কোন কাজের কথা না। কিন্তু সব কিছুরই একটা সীমা আছে আর আমি সুপারম্যানও না। তাই অসহায়ের মত বলতে চাই, আমি বাংলাদেশকে নিয়ে হতাশ।

