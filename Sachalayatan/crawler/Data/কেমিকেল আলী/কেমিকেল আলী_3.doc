মন বিক্ষিপ্ত একটা দিন



জেয়া
সকালে স্কুলে এসেছিলাম আজ অনেক কাজ করব- এইরকম একটা চিন্তা নিয়ে। এসে শুরুটাও করেছিলাম সেরকম ভাবেই। হঠাৎ একটা ই-মেইল এসে সবকিছু যেন কেমন করে দিল। কোনভাবেই যেন বিশ্বাস হচ্ছে না। আমার এক সহকর্মী মারা গেছে আজ সকালে।
কয়েকবার ইমেল পড়ার পরও আমাদের গ্রুপেরও কেউ-ই যেন বিশ্বাস করতে পারছি না।
জেয়া, এই সামারে মাত্র মাষ্টার্স শেষ করে সবে পিএইচডি শুরু করেছিল। দুই সপ্তাহ আগে পিএইচডি'র কম্প্রেহেনসিভ পরীক্ষা শেষ করেছিল। গতরাতে হঠাৎ করে ভীষন জ্বর আসায়  প্রথমে টরোন্টোর গ্রেস জেনারেল হাসপাতাল পরে মাউন্ট সিনাতে ভর্তি করা হয়েছিল। মাউন্ট সিনাতে ভর্তি করার কিছুক্ষনের মধ্যেই জেয়া আমাদের ছেড়ে সারাজীবনের জন্য চলে গেছে।
 
