যেমন গেল ঈদ



এবারকার ঈদ গতবারের মতই নিরামিষ হবে বলে মনে মনে ঠিক করে রেখেছিলাম। সেই  ধারনা থেকে কিছুটা সরে এসেছিলাম গত কয়েকদিনের ঘটনাগুলোর জন্য।
গত কয়েকদিন ধরে কম করে হলেও দশবার একজন ফোনে জানিয়েছিল রাতে যেন তার বাসায় ছাড়া অন্য কোথাও দাওয়াত না নেই।  আর গতরাতে আর একজন বড় ভাই ফোনে জানিয়েছিল উনি আমাকে সকালে নামাজে যাবার জন্য রাইড দিবেন।
কারন নামাজের স্থান আমার বাসা থেকে বেশ দূরে। কাজে কাজেই গতরাতে মনে বেশ আনন্দ নিয়েই ঘুমিয়ে ছিলাম।
সকাল সাড়ে আট টায় নামাজ হওয়াতে সাড়ে সাতটায় ঘুম থেকে উঠে রেডি হয়ে সেই বড় ভাইয়ের জন্য অপেক্ষা করতে লাগলাম। সময় গড়িয়ে বাসে যাবার সময়ও চলে গেল।  উনাকে ফোন করার রুচি হল না। দশটার দিকে কিছু নাস্তা করে আবার ঘুমিয়ে গেলাম।
দুইটায় ঘুম থেকে উঠে ঝিমাইতে ঝিমাইততে রাত আট টা বাজল। আস্তে আস্তে রেডি হলাম রাতের দাওয়াতের জন্য। উনার বাসা আমার বাসা থেকে সামন্য দূরে। ৫/৭ মিনিট পায়ে হেটেই উনার বাসায় গেলাম। গিয়ে দেখি উনারা বাসায় নাই।
রাগে, দুঃখে, ক্ষোভে ক্ষান্ত হয়ে ফিরে আসলাম।
মনে হচ্ছে ঈদটা না আসলেই বেশি ভাল হত।

