(আরও)একজন হতাশাবাদীর আত্মকথন



আজকে স্বাধীনতা দিবস। আর ঠিক এই দিনটিতে বসেই এই দেশের মাটিতে বড় হয়েই হারিয়ে ফেলছি জীবনের সব অনুপ্রেরণা। খুব হতাশাবাদী হয়ে উঠছি দিন কে দিন। সবজান্তার মত আমিও বলছি- হ্যা, আমিও হতাশ। হতাশ আমার পাশের বাড়ির ছেলেটি।  হতাশ আমার বন্ধুরা। হতাশ আমার রঙ্গিন স্বপ্নগুলো। এই দেশকে নিয়ে বুঝি স্বপ্ন দেখার দিন শেষ হয়ে এল। আমি মাঝে মাঝে ভাবি এই দেশকে স্বাধীন করে সত্যিকার অর্থে কে কি পেল? হ্যা স্বাধীন আমরা খাতা কলমে হয়েছি নিশ্চয় কিন্তু চারপাশে এত হঠকারিতা আর বিচ্ছিন্নতা দেখে আমিও আর স্বপ্ন দেখি না এই দেশকে নিয়ে। আমাকে গালি দিন, আমাকে ভীরু বলুন কিন্তু বাস্তবতা হল আমাদের দেশকে নিয়ে এই প্রজন্ম স্বপ্ন দেখার সাহস মাত্র করে না। করলেও সে জানে সবই তার অলীক ক্ল্পনা মাত্র। 
আমি এখনও মাঝে মাঝে ভাবি এই দেশ স্বাধীন না হলে কি হতাম আমরা? আমাদের সত্যিকার অর্থে কি হারাবার কিছু আছে? ভুল বুঝবেন না, আমি দেশের প্রতি সমস্ত শ্রদ্ধা রেখেই বলছি আমরা একটি ভাষাার অধিকার ছাড়া আক্ষরিক অর্থে কিছু পাইনি। নিজেদের জন্যে জাতিগত ভাবে তেমন কিছুই করে যেতে পারলাম না। পরবর্তি প্রজন্মকে একটি সুস্হ আবহাওয়া, শক্ত  অর্থনীতি কিছুই দিতে পারলাম না। কবে পারব তাও জানি না। তবে এক জনমের এই জীবনে এই দেশে থেকে যদি কেঊ তার হাড় হাড্ডি বৃথা ক্ষয় করতে না চায় তবে তা কার দোয? 
আমাকে হতাশাবাদী বলে দুষবেন তো? তার আগে নিজে বুকে একবার হাত দিয়ে বলুন-- জীবনে কতবার মনে হয়নি এই দেশ ছেড়ে পালাই?
[লেখাটির শুরুতে খেয়ালবশত একটি মারাত্মক ভুল করেছি। একদমই অনিচ্ছাকৃত!  মনটা আরও খারাপ হইল!:-(]

