ইভা ক্যাসেডি ও অন্যান্য



বছরটা ভালোভাবে শুরু হয়নি। তবুও ভালোর মধ্যে অরূপ ভাইয়ের কাছ থেকে পাওয়া The Wonder Years এর ৯০টি এপিসোডের কথা বলতে হয়। বন্ধু বায়েজিদও নিউ ইয়ার গিফট হিসেবে মনে করে The Wonder Years এর  ১১৫ এপিসোড পাঠিয়েছে। সেদিন প্রায় তিন বছর পর রেইনবো গেলাম। দোকানটা আরও ছোট হয়েছে, আভিজাত্য হারিয়েছে। কোনদিন না অস্তিত্ব হারায়! রেকর্ড করালাম Springsteen, Jewel, Passengers OST-1. 
ইশতি ভাইয়ের কাছ থেকে একটা mp3-dvd পেলাম। Dylan, Paul Simon এর ফুল কালেকশান। পিসি এখন ফুল এবং লোডেড। আফসোস গ্র্যাজুয়েশান ইয়ারে এসে এত্ত গান। খুব উৎসাহ পাচ্ছিনা। 
ইশতি ভাইয়ের দেয়া ডিভিডিটা চালাতেই দেখি বোনাস হিসেবে দেয়া ইভা ক্যাসিডির এ্যালবাম। ছেড়ে দিলাম গান গুলো। প্রথম গানটা শুনে থমকে যাই। ইভা ক্যাসিডি খুব পপুলার কোন শিল্পী না। নাম শুনেছিলাম। কিন্তু গান শুনবার পর বায়োগ্রাফি পড়লাম। জ্যাজ, ব্লুজ শিল্পী ইভা ক্যাসিডি নিজের দেশতো দূরের কথা, নিজের স্টেটেও পরিচিত ছিলেন না। তবু ইভা গান গাবেন জানলে ভক্তকূলে ভরে যেত পাবগুলো। ইভার গলায় এমন কিছুই আছে যে, রেডিওতে যখন ইভার গান প্রথম এয়ার হয় চারিদিকে শোরগোল পরে যায়। মাত্র ৩৩ বছর বয়সে ক্যান্সারে ইভা মারা যান। এর মাঝে নিজের পয়সায় বের করেন Songbird খ্যাত এ্যালবামের কিছু গান। এই এ্যালবামের প্রতিটা গানই কোন না কোন কাভার সং। নিজস্ব গায়কিতে, নিজস্ব অনূভুতিতে ইভার গাওয়া গান গুলো একবার শুনলেই মুগ্ধ করবার মতন।
আমার মতন বেশির ভাগ শ্রোতাই নাকি ইভাকে তার মৃত্যুর পর চিনেছে। সাথে তার দুটো জনপ্রিয় কাভার সং চিনেছে-- Fields of gold এবং Somewhere over the rainbow ।  বলতে দ্বিধা নেই, Sting এর গান হলেও ইভার ভার্সনটাই বুঝি বেশি টানে।
গানটি শেয়ার করলাম--
http://rasalgethi.kie.ae.poznan.pl/~marta/mp3/Eva%20Cassidy%20-%20Fields%20Of%20Gold.mp3[i]ই[/iঈ[i]ই

