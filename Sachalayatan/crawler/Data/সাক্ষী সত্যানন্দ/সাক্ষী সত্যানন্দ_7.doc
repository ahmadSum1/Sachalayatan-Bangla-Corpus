বিজ্ঞানময় কিতাব-২ (কাজী নজরুল ইসলাম)



 
[i][ ইদানীং বিজ্ঞানের ভাব খুব বাড়ছে। জাকির নায়েকের মতন মিডিয়া ব্যাবসায়ীদের হাত ধরে এই ভদ্রলোক নির্বিবাদে ওয়াজ মাহফিলেও হাজির হন। গ্যালিলিও-ব্রুনো-হাইপেশিয়ার যুগটাই ভালো ছিল। চার্চের পছন্দ না তো পছন্দ না, ফুলস্টপ। এখন দিন বদলাইছে। এখনকার নানান চার্চের স্বত্বাধিকারীরা চুপচাপ নিজেদের গ্রন্থের অনুবাদ বদলে তাতে বিজ্ঞান ঢোকাবার চেষ্টা করছেন। এসব দেখে বিজ্ঞানুভূতি আহত হলেও কিচ্ছু করার নাই। সেটি, ‘সংখ্যাগরিষ্ঠের’ অনুভূতির বিপক্ষে। এনারা যেভাবে বিজ্ঞানকে অবলীলায় প্ল্যাস্টিক সার্জারী করে স্বীয় ‘অবিকৃত’ গ্রন্থে বিকৃতভাষ্য হিসেবে জুড়ে দেন তার বিরুদ্ধে কিছু বলা দুষ্কর। ইন্টারেস্টিং ব্যাপার হল তাঁদের ধর্মের সাথে জিরাফ জুড়ে দেবার পদ্ধতিটা, কেননা এ পদ্ধতিতে যে কোনও বইয়ের যেকোনো চরণ থেকে আলাদীনের জিনির মতন পুটুস করে বিজ্ঞানের কিছু না কিছু বের করে আনা যায়। ভাবছি আপাতত আমাদের প্রিয় কবিরা কতটা ‘বিজ্ঞানময়’ সেটা লিখে রাখব। সিরিজের শিরোনাম অভিদা’র একটা লেখা থেকে ধার নেয়া। আজকে কাজী নজরুল ইসলামের হেপ্পি বাড্ডে, বেঁচে থাকলে উনাকে নির্ঘাত কান ধরে উঠবস করতে হত। মরে গিয়ে আর বাকরুদ্ধ হয়ে বড় বাঁচা বেঁচে গেছেন। ][/i]


[quote]আমায় ডেকেছে সে চোখ-ইশারায় পথে যেতে যেতে
ঐ ঘাসের ফুলে মটরশুঁটির ক্ষেতে
আমার এ মন-মৌমাছি ভাই উঠেছে তাই মেতে 

অ-কেজোর গান[/quote]

এবার বুঝলেন, গ্রেগর জোহান মেন্ডেল কেন মটরশুঁটি নিয়েই গবেষণা শুরু করেন?


[code]চির দূরে থাকা ওগো চির-নাহি-আসা
তোমারে দেহের তীরে পাবার দুরাশা
গ্রহ হ’তে গ্রহান্তরে ল’য়ে যায় মোরে
বাসনার বিপুল আগ্রহে
জন্ম লভি লোকে-লোকান্তরে

অ-নামিকা[/code]

একেবারে ভয়েজারের প্লুটো পার হবার পরিষ্কার বর্ণনা, তাই না?


[quote]জাগো অনশন-বন্দী, ওঠ রে যত
জগতের লাঞ্চিত ভাগ্যাহত
যত অত্যাচারে আজি বজ্র হানি’
হাঁকে নিপীড়িত জন-মন-মথিত বাণী
নব জনম লভি’ অভিনব ধরণী
ওরে ওই আগত

অন্তর-ন্যাশনাল সঙ্গীত[/quote]

কার্ল মার্ক্স যেখান থেকে দ্যা ক্যাপিটাল লিখেছিলেন।


[quote]জোয়ার জলে ভাসিয়ে ভেলা
বাইবি কি উজান?
পাতাল ফেড়ে চলবি মাতাল
স্বর্গে দিবি টান

অভিযান[/quote]

হোভারক্রাফটের জনক এখান থেকেই আইডিয়া পেয়েছিলেন নির্ঘাত।


[quote]যেদিন আমি হারিয়ে যাব, বুঝবে সেদিন বুঝবে
অস্তপারের সন্ধ্যাতারায় আমার খবর পুছবে
বুঝবে সেদিন বুঝবে

অভিশাপ
[/quote]
কাজী সাহেব জানতেন, ভয়েজার আর পৃথিবীতে ফিরে আসবে না।


[quote]আজ সৃষ্টি সুখের উল্লাসে
মোর মুখ হাসে মোর চোখ হাসে মোর টগবগিয়ে খুন হাসে
আজ সৃষ্টি সুখের উল্লাসে
আজকে আমার রুদ্ধ প্রাণের পল্ললে
বান ডেকে ঐ জাগল জোয়ার দুয়ার-ভাঙ্গা কল্লোলে

আজ সৃষ্টি-সুখের উল্লাসে[/quote]

কি বুঝলেন? এটাই কিন্তু বিগ-ব্যাং এর প্রমাণ! তবে এ কবিতায়ই “আসল উদাস, শ্বসল হুতাশ/সৃষ্টি ছাড়া বুক ফাটা শ্বাস” এই কথা কবি কেন বলেছেন সেটা উদাস দাই ভাল বলতে পারবেন।


[quote]আমার আপনার চেয়ে আপন যে জন
খুঁজি তারে আমি আপনার
আমি শুনি যেন তার চরণের ধ্বনি
আমারি তিয়াসী বাসনায়

আপন-পিয়াসী[/quote]

নিশ্চয় নিজের ক্লোন করার কথা বলা হয়েছে।


[quote]আমি যদি আরব হতাম মদিনারই পথ
এই পথে মোর চলে যেতেন...

আমি যদি আরব হতাম
[/quote]
এটা ঠিক বিজ্ঞান না, অর্থনীতি। কেন জানতে এই হপ্তার পত্রিকায় ইউএস বন্ড সংক্রান্ত খবর ঘাঁটুন।


[quote]বর্তমানের কবি আমি ভাই, ভবিষ্যতের নই ‘নবী’
কবি ও অকবি যাহা বলো মোরে মুখ বুজে তাই সই সবি

আমার কৈফিয়ৎ[/quote]

হুমম, ‘লাইট কোন’ এর মাঝে আমাদের অবস্থানকে কি সুন্দরভাবে ব্যাখ্যা করা হয়েছে তাই না? গ্রাফটা আঁকতে পারছেন কি?


[quote]আমি হব সকাল বেলার পাখি
সবার আগে কুসুম বাগে
উঠব আমি ডাকি

আমি হব সকাল বেলার পাখি[/quote]

এই হল এলার্ম-ঘড়ি আবিস্কারের ছহীহ কাহিনি।


[quote]সকলের মাঝে প্রকাশ তাঁহার, সকলের মাঝে তিনি
আমারে দেখিয়া আমার অদেখা জন্মদাতারে চিনি

ঈশ্বর[/quote]

ডি.এন.এ. টেস্ট? হুমম?


[quote]নাচে ঐ কালবোশেখী
কাটাবি কাল বসে কি
দেরে দেখি ভীম কারার ঐ ভিত্তি নাড়ি
লাথি মার ভাঙ রে তালা
যতসব বন্দীশালায় আগুন জ্বালা

কারার ঐ লৌহকপাট[/quote]

আপনারা তো নজরুলের কবিতা পড়েন না, জেএমবি’র জঙ্গীরা তো ঠিকই এই কবিতা স্টাডি করে জেল ভেঙ্গে পালায়।


[quote]দিদিমা কি দাদুর নাকে টাঙাতে আলমানাক
গজাল ঠুকে দেছেন ভেঙ্গে বাঁকা নাকের কাঁখ
মুচি এসে দাদুর আমার নাক করেছেন ট্যান
অ মা! আমি হেসে মরি নাক ড্যাঙা ড্যাঙ ড্যাঙ

খাঁদু দাদু[/quote]

প্ল্যাস্টিক সার্জারীর ধারণা কোথা থেকে এল, বলুন তো?


[quote]পাইনি বলে আজও তোমায় বাসছি ভাল রানী
মধ্যে সাগর, এপার ওপার করছি কানাকানি
আমি এপার, তুমি ওপার
মধ্যা কাঁদে বাধার পাথার
ওপার হতে ছায়া তরু দাও তুমি হাতছানি
আমি মরু, পাইনে তোমার ছায়ার ছোঁয়াখানি

গোপন প্রিয়া[/quote]

স্কাইপে’র ভিডিও কনফারেন্স, ঠিক না?


[quote]নব নবীনের গাহিয়া গান
সজীব করিব মহাশ্মশান
আমরা দানিব নতুন প্রাণ
বাহুতে নবীন বল

চল চল চল[/quote]

আইসিইউ আর স্টেরয়েডের প্রয়োগ না তো?


[quote]মোদের স্বর্গপথের আভাস দেখায়
আকাশ-ছায়াপথ
মোদের চোখে বিশ্ববাসীর 
স্বপ্ন দেখা হোক সফল

ছাত্রদলের গান[/quote]

নিশ্চয় হাবল টেলিস্কোপের সুস্পষ্ট ইঙ্গিত।


[quote]যাহাদের চলা লেগে
উল্কার মত ঘুরিছে ধরণী শুন্যে অমিত বেগে!

জীবন-বন্দনা[/quote]

হুদাই আপনারা ব্রুনো-কোপার্নিকাস-গ্যালিলিওর নাম নেন। এদিকে স্বদেশী দুখুকে দাম দেন না।


[quote]কাঁটা কুঞ্জে বসে তুই গাঁথিবি মালিকা
দিয়া গেনু ভালে তোর বেদনার টিকা
গাহি গান গাথি মালা কণ্ঠ করে জ্বালা
সর্বাঙ্গে দংশিল মোর নাগ-নাগবালা

দারিদ্র[/quote]

হুম, টিকা দেয়ার গুরুত্ব এবং পার্শ্বপ্রতিক্রিয়া সম্পর্কে আগাম সাবধানতা!


[quote]আমি যুগে যুগে আসি, আসিয়াছি পুন মহাবিপ্লব হেতু
এই স্রষ্টার শনি মহাকাল ধূমকেতু

ধূমকেতু
[/quote]
ধূমকেতুর জন্য অ্যাজটেক কোন সম্রাটের পতন হইছিল না? খিয়াল কইরা!


[quote]অশান্ত! প্রশান্ত ছিলে 
এ নিখিলে
জানিতে না আপনারে ছাড়া
তরঙ্গ ছিল না বুকে, তখনো দোলানী এস দেয়নি ক’ নাড়া!

সিন্ধু[/quote]

হে হে হে, লাইগো হুদাই ভাব লয় গ্রেভিটেশনাল ওয়েভ পাইয়া। 


[quote]অসহায় জাতি মরিছে ডুবিয়া, জানেনা সন্তরণ,
কান্ডারী! আজ দেখিব তোমার মাতৃমুক্তিপণ!
“হিন্দু না ওরা মুসলিম?” ওই জিজ্ঞাসে কোন জন?
কান্ডারী! বল ডুবিছে মানুষ, সন্তান মোর মা’র!

কাণ্ডারী হুঁশিয়ার[/quote]

এই কবিতা এখন লিখলে কান ধরে ওঠাবসা অবধারিত ছিল।


১১ জ্যৈষ্ঠ, ১৪২৩ 
