আধুনিক ঠাকুরমার ঝুলি (গোলামকুমার- মধ্যপর্ব)



১।
বিহবল ভাবটা তাড়াতাড়িই সামলে নেন গোলাম। আযমীর দিকে অলিভওয়েলের শিশিটা এগিয়ে দেন- “নে বাবা, দু’ফোঁটা খেয়ে নে চট করে। মাথাটা ঠান্ডা হবে। বেশি খাসনে যেন, এটুকুই দেয় জালিমগুলো।” হতাশ দৃষ্টিতে জনকের দিকে তাকায় গোলামকুমার। সেই দৃষ্টি দেখে নরম হন গোলাম, মিন মিন করে বলেন- “কি হয়েছে? চাঁদ ঊঠলে উঠবে, তাতে এত ভয়ের কি আছে? আশ শামসু ওয়াল কামারু বি হুসবান, ওয়ান নাজমু ওয়াশ শাজারু ইয়াস জুদান”। এইবার রাগে ফেটেই পড়ল গোলামকুমার- “আমাকে কি ভারতের শান্তিটিভির দর্শক পাইছেন? পান্তাভাতের মধ্যেও নায়কের মত একখান আয়াত আওড়াবেন আর গলে যাব? আপনার দৌড় কদ্দুর সে তো আমি ভালই জানি।” আবার মিন মিন করেন গোলাম- “আরে, কি হয়েছে ভেঙ্গে বল।” একটু ঠান্ডা হয় গোলাম কুমার, বলে- “কি ভাবেন নিজেকে? দাদাজানকে নাহয় সৌদী রাজ্যের রাজা নিজে উদ্ধার করে নিয়ে গেছিল, আপনাকে তো তাও করবে না।”
গোলাম হেসে বলেন “তাতে কি? there are more things in heaven and earth, Horatio” আবার ক্ষেপে ওঠে গোলামকুমার- “লাল মলাটের সবুজ কালিতে লেখা জাদুবইয়ের কথা বলবেন তো?” এইবার মুখটা চুপসে যায় গোলামের, দুবার আমতা আমতা করে থেমে যান। চোখের ভাষা বলতে চায় ব্যাটা তুই জানলি কিভাবে? গোলামকুমার আবার ফেটে পড়ে- “এইটা কি ২০০ বছর আগের হিন্দুস্তান পাইছেন? ওই বই এখন সবার ঘরে ঘরে। স্কুলে যাবার আগেই কেউ কেউ জানে কি করে অসুর বধ করতে হয়। সারাজীবন তো খালি রাজাকার-গোলাম-গেলমান নিয়ে দিন কাটাইছেন। বাস্তবতা বোঝেন নাই। ৭১ এ ঠ্যালা খেয়েও আপনার শিক্ষা হয় না?” আধ গেলাস ব্রান্ডিতে দু ফোঁটা অলিভওয়েল ছিটিয়ে কোঁত করে গিলে নিয়ে একটু ধাতস্থ হয় গোলামকুমার। বাম চোখটা অর্ধেক মটকে নীলক্ষেত ওভারব্রিজ নিবাসী হকারদের ভঙ্গিমায় বাপকেও অফার করে বসে, “লাগবে নাকি?” গোলামের কোনকালেই আপত্তি ছিল না, কিন্তু তৃতীয় পক্ষের সামনে স্বভাবসুলভ ভাবগাম্ভীর্য ধরে রাখলেন। কে জানে, পাগলটা যদি আবার তালে ঠিক হয়।
২।
 শান্ত হয়ে গোলামকুমার এবার একগাল হেসে বলে- “আগামী কাল রাতে পূর্নিমা। ওরা এম্বুশ করেছে শাহবাগে। অন্তত দুলাখ লোক নাকি একযোগে আপনার নাম নিয়ে ছ্যাড় ছ্যাড় করে মুতে দেবে।” এবার চিন্তায় পড়ে গেলেন গোলাম- “তাহলে উপায়?” গোলামকুমারের মুখে মিটি মিটি হাসি। “আরে আমরা কি খালি সাইমুম সিরিজ পড়ি নাকি? মাসুদ্রানাও পড়ি। বাইরে বলি না যদিও।” গোলাম আগ্রহ ভরে চেয়ে থাকেন। গোলামকুমার বলতে থাকে- “আরে, ফুল্প্রুফ প্ল্যান করেই এসেছি। এই বৃফকেসে আছে হীরক রাজার সেই ব্রেন ওয়াশ যন্ত্রের পকেট এডিশন, আর এইটা গড হেলমেট। আমার আইপ্যাডে ইন্সটল করা আছে অরূপ-মুর্শেদের কনভার্টার। আপনে তো আবার ব্যাকডেটেড। এই পাগলেও ইউনিকোড সাপোর্ট করে- আর আপনে? কি আর বলব! ভাল কথা, এই হল ইউএসবি কেবল। জেলে থাকতে থাকতে আপনার পোর্ট ঢিলা হয়ে যায়নাই তো? তাহলে তো স্পীড কমে যাবে। ব্যাপার না, সাপজিটরিগুলো দিয়ে গোঁজ দিয়ে দিব।” সাপজিটরির কথা শুনে নড়েচড়ে বসেন গোলাম। বড্ড ব্যাথা। একে কোতোয়ালের বদমাশ রক্ষী বাহীনীর অত্যাচার। তার ওপর, গতকাল রাতে চট্টগ্রাম পরগনার নবাবে আমীর লাঙ্গুলসোনা চৌধুরি’র বিশেষ দূত এসেছিল কুশল জিজ্ঞাসা করতে। তারপর থেকেই এই অবস্থা। যাকগে।, জীবন নিয়েই যখন টানাটানি- গোলাময়াজমের মায়া করে আর কি হবে? 
৩।
 চটপট যন্ত্রপাতি সাজিয়ে ফেলে গোলামকুমার। “বাবা, এই হেলমেট টা মাথায় দিন” ডাক শুনে সম্মোহিতের মত এগিয়ে যান গোলাম। বাধ্য বাবার মত মাথায় হেলমেট পড়ে নেন তিনি। ব্রিফকেসের থেকে দুটো ইউএসবি কেবল আর চুশনিওলা তার বের করে চুশনিগুলো পাগলের মাথায় আর বুকে লাগিয়ে দেয় সে। এবার ইউএসবি কানেকশন। গোলাময়াজম এগিয়ে দেন গোলাম। একটু ঢিলে হয় পোর্টটা। নিষ্ঠুর হাতে সেখানে দেড়খানা সাপজিটরি গুঁজে দেয় গোলামকুমার। আইপ্যাডের স্কৃনে লোডিং দেখাচ্ছে তো দেখাচ্ছেই। ওফফ, অসহ্য- ভাবেন গোলাম। কিন্তু মুখফুটে বলেনা কিছু। গোলামকুমারের মেজাজের ঠিক ঠিকানা নেই, রাগ করে আরো দেড়-দু’খানা গুঁজে দিলেই দফা-রফা। লোড শেষে কি জানি একটা বোতামে টিপি দিতেই মাথা অবশ হয়ে আসে গোলামের। তিরিশ লক্ষ রক্তাক্ত মুখ একে একে ভেসে ওঠে। ভয়ে কুঁকড়ে ওঠেন গোলাম। কিন্তু কিছু করার নেই। অল্পক্ষন, নাকি অনেক্ষন পরে গোলামকুমারের ডাকে তন্দ্রা ভাঙ্গে গোলামের। আশ্চর্য হয়ে যান- মাথায় বুকে চুশনি লাগিয়ে ঘরের মাঝখানটায় দাঁড়িয়ে আছেন তিনি- “এ কিভাবে সম্ভব? অজ্ঞান হয়ে গিয়েছিলাম নাকি?” চেয়ারের দিকে চোখ পড়তেই আঁতকে ওঠেন- হুবহু তাঁর প্রতিরুপ মাথায় হেলমেট লাগিয়ে বসে আছে- মুখে অপ্রকৃতিস্থের মতন হাসি। ভয়ে ভয়ে আয়নার দিকে তাকাতেই লাফিয়ে ওঠেন- পাগলটার ছায়া দেখা যাচ্ছে কেন? হঠাৎ মাথাটা পরিষ্কার হয়ে যায় গোলামের- চট করে বুঝে যান গোলামকুমারের ফুল্প্রুফ প্ল্যানের মাজেজা। চটপট বাপবেটা মালপত্র গুছিয়ে বেড়িয়ে আসেন, পাগলটা গোলামের চেহারায় গোলামের সেলে আটকা পড়ে। শাহী কোতোয়ালের রক্ষী পাগলকে দেখেও কিছু বলেনা- তার উপরে কেবল গোলামকে আটকানোর আদেশ আছে, পাগলছাগলকে নয়।  পাগলের মত অদ্ভুত হাসি দিতে দিতে সন্ধ্যার শাহবাগের খোলা হাওয়ায় বেরিয়ে আসে গোলাম। চত্বরে অগুনতি মানুষ, ৫ লাখের কম হবে না- আন্দাজ করেন গোলাম। সবার হাতে হাতে ২ লিটারের পানির বোতল, ঠেসে পানি খাচ্ছে নাস্তিক-নাফরমান গুলো। একটু ভয়ই পান গোলাম। যদি শেষরক্ষা না হয়, তখন?
গোলামকুমার হাত তুলে দেখায়- দূর পূর্ব দিগন্তে ভেসে উঠছে পূর্ণিমার চাঁদ।
(চলবে)

