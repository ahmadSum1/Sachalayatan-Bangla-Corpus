বিজয়দিনের বিচ্ছিন্ন ব্লগরব্লগর + বিজয়মুহূর্তের নিরবচ্ছিন্ন ছবি 




ক) কারো পৌষ মাস, কারো সর্বনাশ

বছরের শেষ মানে মোটেই বিজয় দিবস কিংবা শীতের ছুটি না। চাকুরেদের কাছে বছরের শেষ মানে অফিসের চাপে কুত্তা পাগল অবস্থা। আহা কতদিন ব্লগব্লগাই না। সাকা-মুজাহিদের মতন দাম্ভিক লোকজন দম্ভটাকে পকেটে পুরে নাই হয়ে গেল তবু ব্লগব্লগানোর ছুটি নাই। বিপিএল (বাংলাদেশ-পাকিস্তান লীগ) প্রায় শেষ হয়ে গেল তাও অবসর নাই। ফ্রান্সে গজব পড়ল (আজকাল আকাশ থেকে গজব পড়ে না, ক্যান জানি সুইচ টিপেটুপে গজব ফেলতে হয়) তবু চুপচাপ থাকলাম। দেশে তেল নাই পানি নাই গেস নাই, তবু পদ্মাসেতুর কাজ শুরু হয়ে গেল তাও পাশ কাটিয়ে গেলাম। কিন্তু, বিজয় দিবসে? কাভি নেহি! আজ ব্লগব্লগাবোই। 

খ) কাপালি(কে)র পাকিহনন

এইবারের বিপিএল (বাংলাদেশ পাকিস্তান লীগ) ভর্তি ডাম্পিং করা পাকি পণ্য দেখে খেলা দেখা হয়নি খুব একটা, অফিসের ব্যাস্ততাও এড়িয়ে যেতে টোটকার কাজ করেছে। মজা পাইছিলাম শ্রীহট্টের খেলা দেইখা। বেচারা মুশিরে কইলাম যার তার হাতে দল ছাড়তে নাই, তিনি আমার কথা রাখলেন না, তিনি রাখলেন ডাক্রিদির কথা। আরে বাবা, ডিসেম্বর মাসে কি তাগো মেশিন-পাতি ঠিকমত কাজ করে? ডাক্রিদি আসার আগে সিলেট হারত টানটান খেলায় শেষ বলে ১ রানে। আর ডাক্রিদি আসার পরে হারা শুরু করল এক-আধশ’ রানে কিংবা ৯/১০ উইকেটে। ডাক্রিদির পূর্বসূরী ইমরান খানের চাচা টাইগার নিয়াজিও অবশ্য একই টাইপের খান। ডিসেম্বর মাসে আইসা মান সম্মান খুইলা রাইখা সারেন্ডার কইরা ভাগলবা হইছিল। আর মজা পাইলাম ফাইনাল খেলা দেখে। পাকুদের দেখিয়ে দেখিয়ে খেলল মাহমুদুল্লাহ-নাফিস-ইমরুল। আর বেচারা রিয়াদ, শেষ ওভারে পাকি বোলারের হাতে বল দিয়েই মজাটা দেখাল। আরে, আশেপাশে এত লাল-সবুজের মাঝে কি পাকিস্নায়ু ঠান্ডা থাকে। অলক কাপালিকে এত্তগুলা ধন্যবাদ পেকিপেটন (হোক না বলে) জারী রেখে বিপিএল এর সমাপ্তি টানার জন্য। মুশতাক আর জুয়েল নির্ঘাত গলাগলি করে হাসছেন ওপার থেকে।

গ) ইতিহাসের পুনর্মঞ্চায়ন

সোহরাওয়ার্দী উদ্যানে প্রতিবছর ১৬ ডিসেম্বর বিকেলে জেনারেল আমীর আবদুল্লাহ খান নিয়াজি বিরসমুখে আত্মসমর্পণ করে গম্ভীর জেনারেল অরোরার সম্মিলিত কমান্ডের কাছে। অন্ততঃ গত ক’বছর এই কাজ হয়ে আসছে। কোনবারই সময় হয় না। বিদঘুটে এক ট্রেনিঙের সুবাদে গতবছর ঢাকায় ছিলাম বিজয়ের মাসে। তখন এই দুর্লভ সুযোগ পাই এই ঘটনার ছবি তোলার। সে সংগ্রহ থেকে ১৬টি ছবি বেছে নিলাম। 

[ ১ ]
 তাঁরা আসছেন... টানটান উত্তেজনা


[ ২ ]
 তাঁরা প্রায় এসে গেছেন


[ ৩ ]
 তাঁরা এসে গেছেন


[ ৪ ]
 আচ্ছা, মঞ্চটা কেমন ছিল সেদিন?


[ ৫ ]
 এই শিশুপার্ক সেদিন চ্ছিলনা!


[ ৬ ]
 পিঁয়াজি, সাবধান হবেএএ... সাআবধান!


[ ৭ ]
 ঢং দেখ! ঐ ব্যাটা, এইটা কি তোর কাবিননামা?


[ ৮ ]
 পইড়া লাভ নাই, তাত্তারি ল্যাখ।


[ ৯ ]
 কত সহজে শেষটা হয়ে গেল!


[ ১০ ]
 এই হয়ে এল বলে...


[ ১১ ]
 দ্য মোমেন্ট! ল্যাঙটের গিট্টু খুলে পিস্তল সমর্পন করছেন মার্খোরসেনাপতি


[ ১২ ]
ইসলাম রক্ষার টেণ্ডার বাগিয়ে নেয়া খান-কমান্ডার স্যালুট করছেন বিধর্মী প্রতিপক্ষকে


[ ১৩ ]
 ক্যামেরা কাঁপে নাই রে পাগলা, লেন্সের চোখেও পানি আইসা গেছে...


[ ১৪ ]
 এই এন্টিক গাড়ি কইত্তে পাইছে, কে জানে?


[ ১৫ ]
 সবকাজ শেষ, বাংলাদেশ এখন মুক্ত


[ ১৬ ]
 বিজয়ের আলো

[আপ্লোডানোর সুবিধার্থে ছবি ছোট করে নেয়ায় স্বচ্ছ, নিরপেক্ষ ও আন্তর্জাতিক মানের দুঃখপ্রকাশ করছি]
পুনশ্চঃ আজ শুকনাকাঁথা নিয়ে ব্যাস্ত হয়রানপত্নী স্যামের বাড্ডে। তার জন্য একরাশ লাল সবুজ শুভেচ্ছা!
২ পৌষ ১৪২২/১৬ ডিসেম্বর ২০১৫
বাংলাদেশ, পৃথিবী, সৌরজগৎ

