আপন হতে বাহির হয়ে – ১



কাজের (আর গত একমাসে ফুটবলের) চাপে সুযোগ না পেতে পেতে ব্লগানো প্রায় ভুলেই যাচ্ছিলাম। সচলের জন্মদিনে আধখানা ছড়া লিখেছিলুম, ছড়া শেষ হয়নি, পোস্টও করা হলনা। মহামতি সাকিবাইলের ভূ-পতনে বহুদিন পর আর একখানা ‘আধুনিক ঠাকুরমার ঝুলির’ জম্পেশ প্লট রেডি করছিলুম, দেখি হিমু ভাই বেশ একখানা গপ্প ফেঁদে বসেছেন। তারপর। কি আর করা, সেই অলিখিত প্লটখানাও ফ্ল্যাশের জলে বিসর্জন দিলুম। শেষমেশ, পর্বতের মূষিকপ্রসবই সই। 
তো, যা বলছিলাম, ঘোরাঘুরি আর ফটু খিঁচার ইচ্ছা কি তারেকাণু’দার একার নাকি? আসলে সব বাঙালির হৃদয়েই বাস করে একটি তারেকাণু। কেবল সময়, সুযোগ আর অর্থ- এই ত্র্যাহস্পর্শযোগের অপেক্ষা। চাকুরির অবিচ্ছেদ্য অংশরূপী এক সুদীর্ঘ প্রশিক্ষণের ঠেলায় বোলগ দিয়ে ইন্টারনেট চালানো প্রায় ভুলেই গিয়েছিলাম। তবে সেই প্রশিক্ষণের সূত্রেই সিলেট, চাঁটগা, বান্দরবান আর কক্সবাজার বেশ করে না হলেও আলতো করে ঘুরে এসেছি। সঙ্গে ক্যামেরা থাকায় খোমাসঙ্কুল ছবি তুলনেওয়ালাদের ফাঁকফোকর এড়িয়ে আক্ষরিক অর্থেই হাজারে হাজারে ফোটু খিঁচেছি। তারই এক টুকরো সবার সঙ্গে ভাগ করতে ইচ্ছে হল। তাছাড়া, সামনে আপেক্ষিকতার রাজ্যে ভ্রমণ নিয়ে নয়া সিরিজ শুরু করব কিনা, তাই তার আগে একটু গা-গরমের আলসেমিমার্কা এই ভ্রমণব্লগ (অবশ্য ভ্রমণবৃত্তান্ত ছাড়াই, ভ্রমণবৃত্তান্ত লিখতে গেলে ঐটা সরকারী প্রেসনোট হয়ে যাবার আশঙ্কা আছে)। 
[ বিদ্রঃ এই পর্বের সকল ছবি সিলেট বিভাগে তোলা। ভালো লাগলে আওয়াজ দেন, তাহলে শিরোনামের ল্যাঞ্জা কেটে ২, ৩, ৪... বানিয়ে দেই। ল্যাঞ্জা কাটতে বেশ  লাগে। আর, ভালো না লাগলেও আওয়াজ দেন, তাহলে এই দুঃসাহস ভবিষ্যতে আর করব না। ]

ছবি: 


 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 



