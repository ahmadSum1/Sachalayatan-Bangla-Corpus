ভাইবারজাদা !!





 ভারতের রামলীলা ময়দানে, আন্না
ধ্যানে বসে বলে যান- কিছু নাকি চান না!
( এই দেখে ভাইবারে, বাংলার মান্না,
উত্তুরে ফোনে বলে- 'আমাকেও আন না!' )
ঝাঁটা হাতে দিল্লিতে, ফেসবুকে-ওয়ালে,
আপে কাঁপে কংগ্রেস, মোদী আসে গোয়ালে।
তারপর কটা দিন, কটা রাত পোয়ালে,
কেজরিও মেনে নেন- জোর নেই জোয়ালে।
মতিভাই ছেপে দেয়, চিঠি লেখে বান কি,
( বুমবুম, শুনে কারো, খাড়া হয় কান কি? )
সুশীলেরা মাঝরাতে, একই সুরে, গান কি!
কাওরানবাজারেতে, আলুপোড়া খান কি?
এই দেখে মান্নাও, জোর এনে চোয়ালে,
বলে- "এসো মিলে যাই, গলা ধরে গোয়ালে,
টুক করে খুলে নেব সরকারী তোয়ালে,
একলাফে বসে যাব গদিখানা নোয়ালে।"
"টকশোরা এসে মোরে দুধ দিয়ে ধোয়াবে,
খোকাভাই, তুমি শুধু, জনবল ছোঁয়াবে।
ক্যাম্পাসে, দুই-চার, লাশ কাল শোয়াবে।
তারপর, তুমি-আমি, জেগে রব খোয়াবে!"
সকলেই শুনে ফেলে, কে জানে, তা কি ভাবে!
এই দেখে বানী দেয়, সচলের শেহাবে।
আবারো তা বলে যাই, চেপে, হাসি কান্না-
"এক দুর্ঘটনাই, জীবনের মান্না!"
 

