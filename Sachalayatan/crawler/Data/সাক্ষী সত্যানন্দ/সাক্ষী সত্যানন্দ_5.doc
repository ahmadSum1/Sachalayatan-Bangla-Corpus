মিলিত মৃত্যুর থেকে বেঁচে থাকা ভাল





বরং দ্বিমত হও, আস্থা রাখ দ্বিতীয় বিদ্যায়।
বরং বিক্ষত হও প্রশ্নের পাথরে।
বরং বুদ্ধির নখে শান দাও, প্রতিবাদ করো।
অন্তত আর যাই করো, সমস্ত কথায়
অনায়াসে সম্মতি দিও না।
কেননা, সমস্ত কথা যারা অনায়াসে মেনে নেয়,
তারা আর কিছুই করে না,
তারা আত্মবিনাশের পথ
পরিস্কার করে।
নীরেন্দ্রনাথ চক্রবর্তী



_________________________________________________________________________
পূর্বকথনঃ এই ব্যাপারে কেন আলোচনা দরকার তার চমৎকার সারমর্ম এখানে-

অনেকেই বলেন ইসলামী সন্ত্রাসবাদ লালনপালনে সাম্রাজ্যবাদী আমেরিকার বিশাল অবদান আছে একথা নিসন্দেহে সত্য। ... ... ... প্যালেস্টিনিয়দের বঞ্চিত করে মার্কিন যুক্তরাষ্ট্র সহ অন্যান্য পশ্চিমা দেশগুলো যেভাবে দীর্ঘদীন ধরে ইসরায়েলকে নগ্নভাবে সমর্থন করেছে তাও মুসলিম সমাজকে সংঘাতের পথে ঠেলে দিয়েছে। এই রাজনৈতিক প্রতিক্রিয়া আর প্রতিহিংসার ব্যাপারগুলো ভুলে গেলে কোনও আলোচনাই কখনও সম্পূর্ণ হতে পারে না। কিন্তু তারপরেও কেবল আমেরিকার দিকে অঙ্গুলি তুলে ধর্মগ্রন্থগুলোকে কখনোই ধোয়া তুলসীপাতা বানানো যায় না। ধর্মগ্রন্থের যে অংশে জিহাদের কথা আছে, উদ্ভিন্নযৌবনা হুরীদের কথা আছে, মুক্তা সদৃশ্য গেলমানের কথা আছে, সে সমস্ত পবিত্র বাণীগুলোকে ছোটবেলা থেকে মাথায় ঢুকিয়ে দিয়ে... ... ... বিভিন্ন দেশে তরুণ সমাজের কিছু অংশের মধ্যে একধরণের বিশ্বাসের ভাইরাস তৈরি করা হয়েছে। ফলে এই ভাইরাস আক্রান্ত জিহাদিরা স্বর্গের ৭২টা হুর-পরীর আশায় নিজের বুকে বোমা বেঁধে আত্মাহুতি দিতেও দ্বিধা করে না। 
[ বিশ্বাসের ভাইরাস/অভিজিৎ রায়, জাগৃতি প্রকাশনী। ২য় সংস্করণ-জুন ২০১৪। অধ্যায়-১, পৃষ্ঠা নং-৩১ ]


অভিজিৎ রায় মুদ্রার দুটো পিঠই দেখেছিলেন, লিখেছিলেন। আজ মডারেটনামধারী একদল অদ্ভুত জন্তু মোবিঁয়া স্ট্রিপের মতন একতলীয় মুদ্রা দেখে, দেখায়। যারা উগ্র মডারেট, তাঁরা চিকিৎসার বাইরে। যাঁরা দোদুল্যমান মডারেট তাঁদের জন্যই (শেষ অনুচ্ছেদ বাদে) আমার এ খোলা চিঠি। প্রথম পিঠটি নিয়ে প্রচুর আলাপালোচনাটকশো ইত্যাদি মকশো করা হয়। চায়ের সঙ্গে কুড়মুড়ে বেলা বিস্কুটের মতন আর্থসামাজিহেজেমনি টাইপের ভারিক্কি কথাও মুহুর্মুহ আলোচিত হয় সাউন্ড গ্রেনেডের মতন সশব্দে। ভালবাসার অভাবের মতন কিউউট ব্যাপারগুলোও চর্চিত হয়ে চলে উপর্যুপরি চোবাতে চোবাতে ফ্যাকাশে হয়ে আসা মোস্তাসারী আরিফপুর ট্রিপল চেম্বার টি-ব্যাগের মতন। মুদ্রা উল্টানোর উপক্রম হলে কে বা কাহারা জাঁ ভাল-জাঁ’র মতন দামড়া হাতিমার্কা পা তুলে দিয়ে টুক করে মুদ্রার আরেকপিঠ ঢেকে দেয়। উপন্যাসের ভাল-জাঁ দের অনুশোচনা হয়। বাস্তবতা যেহেতু উপন্যাসের পাতা থেকে উঠে আসে না, তাই বাস্তবের খারাপ-জাঁ টাইপের মানুষেরা অনুশোচনাও করে না। ধর্মগ্রন্থ থেকে অনুচ্ছেদ আবৃত্তি করতে পারলেই সিদ্ধি, এই আনন্দে তাঁরা বাক-বাকুম। আসুন মোবিয়াঁ স্ট্রিপের মতন মুদ্রাটিকে সোজা করে আমরা দুটো পিঠই দেখার চেষ্টা করি, দেরীতে হলেও।


১।


প্রিয় মডারেটস, ইদানীং আপনারা অল্পতেই বড্ড অবাক হচ্ছেন, আহা-উহু করছেন, ভালবাসা দিচ্ছেন এবং নিচ্ছেন, কিউট বাচ্চাদের জন্য আহাজারি করছেন (মমিনা আপ্পেরা শহীদ আফ্রিদিকে ভুলে গিয়ে নিত্য-নতুন ক্রাশ খাচ্ছেন), ইয়াহুদী আর নাসারাদের পিণ্ডি চটকাচ্ছেন, সুরা পারলে কিংবা হিজাব পরলেই দুটো খেতে পাবেন ভেবে তৃপ্তির ঢেকুর তুলছেন, সর্বোপরি খুনিদের কোনও ধর্ম নাই আওড়ে বেশ শান্তি পাচ্ছেন। তা বেশ। অনেকে আবার কিসের যেন উৎস খুঁজতে বেথেলহাম থেকে নিউইয়র্ক, ভ্যাটিকান থেকে লুম্বিনী তোলপাড় করে ফেলেছেন। সমাজ-সংস্কৃতির আন্ডু খুলে দেখছেন, আর্থ-সামাজিক প্রেক্ষাপটের লুঙ্গি উঁচিয়ে দেখছেন। শিক্ষা ব্যাবস্থার ওড়না টেনে দেখছেন, পাশ্চাত্য সংস্কৃতির স্কার্ট খুলে দেখছেন। কেবল দেখতে পাচ্ছেন না নিজের পুটু, আফসোস। 


২।


প্রিয় মডারেটস, আপনাদের শান্তীকামী ধর্মের নাম করে বা নাম ভাঙিয়ে বা বিকৃত করে বা ভুল ব্যাখ্যা দিয়ে বা পিকে আর রামোসের মধ্যে কয়েকশ বার বল চালাচালি করে আপনারা কেবলি ইয়াহুদী-নাছারাদের দোষ খুঁজে পান, মালাউনদের দোষ খুঁজে পান ব্যাপারটা বেশ মজার। যাক গে বিশ্বাসের ব্যাপার স্যাপার যেহেতু, আপনাদের কথাই সই। অবশ্যই সমস্ত কুশংসা ইয়াহুদী-নাছারা সম্প্রদায়ের জন্য, মেনে নিলাম আপাতত। কিন্তু দুনিয়াতে এত এত মমিন বান্দা থাকতে আপনারাই কেন বারংবার ইয়াহুদী-নাসারাদের খপ্পরে পড়েন একটু জানাবেন? আপনাদের পবিত্র গ্রন্থ চাইলেই বিকৃত করা যায় কিভাবে জানাবেন? আপনাদের নিস্পাপ প্রচারকরা ইয়াহুদী-নাসারাদের বিষাক্ত খপ্পরে পরে বারংবার আপনাদেরই ঐশীবানীর ভুল ব্যাখ্যা দিতে উদ্বাহু হয়ে ওঠে কেন জানাবেন? এই ভুল ব্যখ্যাগুলো সাধারণত সহিংস হয়ে ওঠে কেন জানাবেন? আর সবশেষে, এই সহিংস হয়ে ওঠা কথিত 'বিকৃত-ভুল-খণ্ডিত' ব্যাখ্যায় আপনাদের স্বগোত্রীয়রা কাতারে কাতারে ‘সন্তুষ্ট’ হয়ে প্রত্যক্ষ ও পরোক্ষভাবে আমল করতে উঠে পড়ে লাগে কেন এটাও কি জানাবেন? 


৩।


প্রিয় মডারেটস, আপনারা বারংবার পবিত্র ধর্মের ‘ভুল ব্যাখ্যা-বিকৃত ব্যাখ্যা’ বলে ক্যাঁক্যাঁ করে চ্যাঁচ্যাঁতে থাকেন। একই সঙ্গে আপনারা এটাও দাবী করেন পবিত্র ধর্মকে বিকৃত করা যেতেই পারে না। আপনারা ব্রেনওয়াশ-মগজধোলাই ইত্যাদি ভারী-ভারী সাঁজোয়া শব্দের হাডুডু খেলেন অপরিসীম দম নিয়ে। অথচ, তৃতীয়া বিভক্তি যোগে ঠিক কি দিয়ে সেই ধোলাই-ওয়াশ করা হয় জানতে চাইলে আপনারা অর্শরোগীর মতন সিরিয়াস মুখ করে হাইকমোড বিহীন টয়লেটে ঢুকে দরজা আটকে দেন অনির্দিষ্ট কালের জন্য। সত্যি সেলুকাস, কি বিচিত্র আপনারা। 


৪।


প্রিয় মডারেটস, রাম-শ্যাম-যদু-মধু (বিধর্মী নামের জন্য দুঃখিত) নয়, কিছু সহীহ রেফারেন্স দেখাই হ্যাঁ? পালাবেন না, পিলিজ লাগে। ইসলামিক ফাউন্ডেশন এদেশের সর্বোচ্চ রাষ্ট্রীয় চার্চ। তা থেকে মার্চ ২০১১ তে প্রথম প্রকাশিত এবং জুন ২০১৫ তে পুনঃমুদ্রিত এবং সামীম মোহাম্মদ আফজাল অনূদিত ‘কাদিয়ানীবাদের শবযাত্রা’ একটি চমৎকার হালাল বই, মোটেই উগ্র নয়। ভূমিকা অনুসারে এই বইটি মূলতঃ

“কাদিয়ানী মতবাদ সম্পর্কে পাকিস্তান সুপ্রিম কোর্টের একটি ঐতিহাসিক রায়। পবিত্র কুরআন ও হাদিসের আলোকে প্রণীত রায়টি বাংলাদেশ সহ সারা বিশ্বে অত্যন্ত প্রাসঙ্গিক।”

 এতে ঢাকা নারিন্দা মশুরিখোলার জনৈক শাহ্‌ সাহেব হুজুরের বাণীও অন্তর্ভুক্ত হয়েছে যার অংশবিশেষ জানাচ্ছেঃ

“পবিত্র কুরআন, হাদীস, ইসলামী নীতিমালা ও দুনিয়ায় প্রচলিত আইন কানুনের ভিত্তিতে পাকিস্তান সুপ্রীম কোর্টের সম্মানিত বিচারকগণ কাদিয়ানী সম্প্রদায়ের লোকজন মুসলমান নহে, তাহারা অমুসলমান ও কাফের বলিয়া রায় ও সিদ্ধান্ত প্রদান করেন।”

 খুবই ইন্টারেস্টিং কথা, কোনও সন্দেহ নাই। শিক্ষা হল যে হাইকোর্ট চাইলে যে কারও “মুসলমানত্ব” এমনকি দুনিয়ায় প্রচলিত আইনের সাহায্য নিয়েও বাতিল করে দিতে পারে। নিরীহ আহমাদিয়া সম্প্রদায় চাপাতি নিয়ে কারো গলা কাটে বলে কখনও শুনি নি। তবু তাদের ‘মুসলমানত্ব’ এবং ক্ষেত্র বিশেষে তাদের নুন্যতম মানবাধিকার অস্বীকার করতেও আপনাদের জোরাল মডারেট হাওয়ার অবদান অনস্বীকার্য। চাপাতি হাতে ধরা খুনীদের ব্যাপারে আপনারা কেন যেন বড় অশালীন রকমের নীরব। কম বুদ্ধি মানুষেরা যদি আপনাদের এই শক্ত নীরবতা দেখে “পবিত্র কুরআন, হাদীস, ইসলামী নীতিমালা ও দুনিয়ায় প্রচলিত আইন কানুনের ভিত্তিতে” এই চাপাতিওয়ালাদেরকে আপনাদের দাবিকৃত শান্তিময় ধর্মটির সম্পূর্ন রঙ্গিন ব্র্যান্ড এম্বাসাডর ভেবে বসে, তাতে কি খুব ভুল হবে? আর যদি অভ্যাসবশত বলতে চান যে উক্ত প্রকাশক সংস্থাটি “ইহূদী-নাসারা” কবলিত, সেক্ষেত্রে আমার বিনীত প্রশ্ন থাকবে- আপনারা সেটি ঠেকানো বাদ দিয়ে সোনামুখ করে ঠিক কি ছিঁড়ে আঁটি বাঁধছিলেন?


৫। 


প্রিয় মডারেটস, নাস্তিক-কাফির-মুরতাদ ইত্যাদি কতল সহীহ ধর্মটি সমর্থন করেনা বলে আপনারা চোখের, নাকের এবং আরও অনেক কিছুর পানি একাকার করে একেবারে কাদাকাদা করে ফেলেছেন। আন-নূর প্রকাশনী থেকে ১০ মে ২০১৩ তারিখে হাফেজ মাওলানা মুফতী আব্দুর রহমান আজাদ কর্তৃক গ্রন্থণাকৃত “নাস্তিক মুরতাদের শাস্তি” বইটি এই মুহূর্তে আমার হাতে রয়েছে। বইটির ভূমিকায় হাটহাজারী থেকে আহমাদ শফী জানাচ্ছেনঃ

“এর পান্ডুলিপিটি আমি দেখেছি। কিতাবটি বেশ তথ্যসমৃদ্ধ ও সময়োপযোগী। এতে কুরআনের বহু আয়াত ও সহীহ বুখারীর বহু হাদিস দ্বারা নাস্তিক-মুরতাদের শাস্তি ‘মৃত্যুদন্ড’ সাবিত করেছে। সাথে সাথে চার মযহাবের ইমামগনের উক্তি ও গ্রহণযোগ্য ফেকহী কিতাবাদী থেকেও পর্যাপ্ত দলীল পেশ করে নাস্তিক-মুরতাদের শাস্তি (মৃত্যুদন্ড)কে আরও জোরালো করে তুলেছে।”

 ডিয়ার মডারেটস, আহমাদ শফী এত্তগুলা কিউউউট, তাই না? আপনারা নিশ্চয় উনাত্তে বেশি বুঝার দুঃসাহস করেন না। ঠিকাছে, সেক্ষেত্রে এতদিনের আপনাদের ওগরানো বিষাক্ত থুথু-কফ-হাগু-মুতু সোনামুখ করে চেটে খেতে রাজি আছেন তো? দ্বিমত করলেও সমস্যা, সেক্ষেত্রে আহমাদ শফী সাহেবকেও ইয়াহুদী-নাসারা কবলিত ভাবতে হয়। সেটি হয়ে থাকলে উনাকে ইহুদি-নাসারা প্রভাবমুক্ত করতে ঠিক কি প্যারা-কমান্ডো অপারেশনের প্রস্তুতি নিচ্ছেন সেটি জানাবেন কি?


৬। 


প্রিয় মডারেটস, আপনাদের অপ্রিয় লেখক সালমান রুশদী একটি সাক্ষাৎকারে ত্যানা না পেঁচিয়ে সোজাসাপ্টা কথাটা পাটিসাপ্টার মতন সুস্বাদু করে বোধগম্য প্রাঞ্জল ভাষায় বলেছেন, পুরো কথার জন্য এখানে টিপি দেন। আর আদ্ধেক কথা আমি বাংলায় বলে দিচ্ছি। রুশদী বলছেনঃ

“যদি সন্ত্রাসীরাই দাবি করে যে তারা ইসলামের নামে সেটি করছে, সেক্ষেত্রে তার প্রতিবাদ করার আমরা কে? আমি বোঝাতে চাচ্ছি, অবশ্যই তাদের দাবীকৃত ইসলামটি হয়তো অন্য অনেক মুসলিমের দাবিকৃত ইসলাম নয়। কিন্তু দিনশেষে সেটি ইসলামেরই একটি রূপ যেটি গত ২৫-৩০ বছরে অবিশ্বাস্যভাবে শক্তিশালী হয়ে উঠেছে।”

 তিনি আরও বলেনঃ

“এটি ইসলাম নয় বলে দাবি করাটা সমস্যাটিকে ভুল নামে ডাকার নামান্তর। সমস্যা হল ইসলামে একটি মিউটেশন ঘটেছে, যেটি অসম্ভব ছোঁয়াচে ও শক্তিশালী। সমাধানকল্পে আমাদের অবশ্যই এই সমস্যার মুখোমুখি হতে হবে। আর সে প্রক্রিয়ার প্রথম ধাপ হল সমস্যাটিকে সঠিক নামে ডাকা।”

 প্রিয় মডারেটস, এই সাবলীল বোধটা তো আপনাদের মাঝেই আগে আসার কথা ছিল, আসে নি কেন? আপনাদেরই পবিত্র গ্রন্থে উদ্ধৃত হয়েছেঃ ‘হে ইমানদারগণ, তোমরা সত্যের সহিত মিথ্যাকে মিশ্রিত করিও না এবং জানিয়া শুনিয়া সত্যকে গোপন করিও না।’ এই প্রত্যক্ষ আদেশ কি আজকাল আপনারা মেনে চলেন না, নাকি আপনারা যথেষ্ট ইমানদার নন? উত্তরটা দেবেন, প্লিজ!


পুনশ্চঃ একটি বিচ্ছিন্ন দাবী (৭)


প্রিয় প্রধানমন্ত্রী, 
দু’দিন আগে আপনি “বুম-ক্যামেরা-ফুটেজ-অনুভূতিকি” ব্যাবসায়ী একটি প্রভাবশালী মহলকে দুষ্টুমির জন্য হালকা বকে দিয়েছেন। আমরা কেবল বকাতে সন্তুষ্ট নই। জাতীয় নিরাপত্তার স্বার্থে আপনি এই পাইকারি ও খুচরা ব্যাবসায়ীদের একটু কড়া করে বকে দিন, প্লিজ। হালকা পিটুনি দিলেও মনে হয় কেউ আপত্তি করবে না। অনেকদিন আগে প্রিয় রম্যাঞ্চলেখক মাহবুব আজাদ তাঁর সৃষ্ট কনস্টেবল কিংকু চৌধারির মুখ দিয়ে বলিয়েছিলেন- “না স্যার, ঘরে একজনও মানুষ নেই। সব সাংবাদিক।” ভবিষ্যৎদ্রষ্টা কিংকুর সেই অমর উক্তি আজ সকলের মুখে মুখে। ভবিষ্যৎদ্রষ্টাদের কথাকে কক্ষনো অসম্মান করতে নেই, খবরদার। গোয়ালের দুষ্ট গরুগুলো পুরুষ্টু বাইসন কিংবা দামড়া গন্ডার হয়ে উঠবার আগেই মোলায়েম ক্যাস্ট্রেশনের আওতায় এনে ছাগলের খামার গড়ে তুলুন, কিংবা গোয়াল খালি করুন, প্লিজ। অতীতে ইনকিলাব দেশে দাঙ্গা বাধিয়েছে, বিচার হয়নি। প্রথম আলো বারংবার তথ্যবিকৃতি ঘটিয়ে দাঙ্গা বাধানোর উস্কানি দিয়েছে বিচার হয়নি। বহু মানুষের রক্তমাখা আমার দেশএর বিচার এখনও শেষ হয়নি। চ্যানেল আইয়ে জনৈক জিল্লুর রহমান গোপনে বঙ্গবন্ধুর খুনী এবং দন্ডিত ফাঁসির আসামী কর্নেল (অবঃ) রশিদের সাক্ষাৎকার প্রচার করে টিয়ারপি বাড়িয়েছে। জিল্লুর রহমানকে রিমান্ডে দূরে থাক, আইনের আওতায়ই নেয়া হয়নি। গত শুক্রবার রাতের ফারজানা রূপাদের কথা নাহয় বাদই দিলাম, এতজনের কথা লিখে কুলানো যাবে না। প্রিয় প্রধানমন্ত্রী, আপনি আব্বাস ফয়েজ কিংবা সায়িদা ওয়ার্সীদের কান মলে দিতে পেরেছেন সময় মত। আপনি নিশ্চয় বুমধারী এই শিঙ্গালো লাইভ-ব্যাবসায়ীদেরও কান মলে লাল করে দিতে পারবেন। অনেক দিন আগে, “জাতীয় সম্প্রচার নীতিমালা” সম্পর্কে দু’পয়সা যোগ করেছিলাম। এই নীতিমালাটি প্রয়োজনীয় সংশোধনসহ কড়াকড়িভাবে বাস্তবায়ন শুরুর এটিই উচ্চতম সময়। সময় গেলে কিন্তু সাধন হবে না, হয় নি কোনকালে। 

সতর্কীকরণঃ

[ লেখাটিকে আমি অনুভূতি প্রবণ বলে ঘোষণা করলাম। মডারেটবৃন্দের কেউ যদি ক্যাঁক্যাঁ করে লাদি ছড়াতে আসেন তবে জানবেন- আমার কিন্তু অনুভূতি আহত হচ্ছে, সাবধান! বাকিদের যৌক্তিক আলোচনার জন্য অপেক্ষায় রইলাম। ]
০৫.০৭.২০১৬
বাংলাদেশ

