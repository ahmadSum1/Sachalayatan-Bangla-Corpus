স্পীকারজাদা (!)



একদা এক, স্পীকারজাদা জন্মেছিল দেশে,
চাঁটগায়েতে থাকত সে যে সাগরপাড়টি ঘেঁষে।
দেখলে সাগর, মনটা নাকি উদার হয়ে ওঠে,
এই কথাটা অনেক বছর, ভাবত সবাই বটে।
ভুল ভাঙ্গাল চোধুরীদের মদ্দা বড় ছেলে,
ডিপজলও তার কথায় বড় লজ্জা পেয়ে গেলে।
মুখের আগল খুললে তাহার চুপসে যেত নায়াগ্রা।
(মধুর বদলে কেউ বুঝিবা খাইয়েছিল ভায়াগ্রা!)
একাত্তরের নয় মাসেতে, বাপ-বেটাতে মিলে,
মালপাহাড়ের ত্রাসের রাজা, চমকে দিত পিলে।
অত্যাচারের মাত্রা দেখায়, জনক এবং পুতে,
শিউরি’ ওঠে নরক-পারে পাষাণ যমের দূতে।
বলেন জ্ঞানী- “পাপ নাকি ভাই ছাড়েনা  নিজ বাপে”
এইকথাটাই পরের বছর মিলল খাপে খাপে।
মার্খোরেদের সাবেক স্পীকার, ত্যাগিয়া দেহ জেলে,
রাখিয়া গেলেন, আকাঠ-গোঁয়ার, একটি নধর ছেলে।
বাঙ্গালীদের রাউজানে সে হাড় জ্বালিয়ে খেলে,
ভয় দেখিয়ে ভোট বাগিয়ে সংসদেতেও গেলে।
ছয়-ছ’টি বার সেথায় গিয়ে মুখ বাঁকিয়ে বসে-
ইস্পীকারের নামটা ডুবায় দিব্যি হেসে হেসে।
হারামখোরের পুত্র যেমন হবেই হারামজাদা।
ইস্পীকারের পুত্র তবে হবে কেমন জাদা?
এই কথাটাই ভাবত বুঝি অষ্টপ্রহর ধরে,
আজগুবি সব চিন্তা সে তাই করত বছর ভরে।
ছোট্টকালে এট্টুখানি খসিয়েছিলেন চামড়া,
সেই খুশিতে সদাই তাহার মমিন ছিল দামড়া।
(শিশুর লালা ঝরবে যেমন দেখলে কচি আমড়া)
আলাল পেলে, লালার তোড়ে, বলত- “ওরে, কামড়া”
আগে কুকুর ল্যাজ নাড়াত! (এখন কি হয় তবে?)
ধরল মাথা এই কথাটা হঠাত করে ভেবে।
“লেজেই এখন কুকুর নাড়ায়”- এই কথাটা যখন,
আসল মুখে, মাথার ঘা-টা পালিয়ে গেল তখন।
সোনা অনেক দামী জিনিস এই কথাটা মানি,
তবুও কেন সোনা নিয়ে এতই টানাটানি!
এই কথাটা যখন দেশে হলই জানাজানি,
ভাষার ঘা’য়ে মুর্চ্ছা গেল অশ্লীলতার নানি।
তেরোয় এসে লালদালানে আটকে গেল শেষে,
ট্রাইব্যুনালের হাতকড়াটা ধরল জোরে ঠেসে,
সাক্ষী-সাবুদ-বিচারপতি লাগাল জোড় কেসে,
অক্টোবরের পয়লা তারিখ গেলই সে যে ফেঁসে।
পাদটীকাঃ 
নতুনচন্দ্র, নেপালচন্দ্র- ঘুমাও এবার সুখে
আলমগীর আর মোজাম্মেল ও একই মাটির বুকে,
আরও অনেক নাম না জানাও সঙ্গী হয়ো তাদের।
আশা করি ঝুলবে এবার সালাউদ্দিন কাদের।
পাদ-পাদটীকাঃ 
অনেক তো তুই রাগ দেখালি, দাত খিঁচালি ওরে-
শেষ কালে তোর যায়গা হল নাপাক আস্তাঁকুড়ে।
বেলজিয়ামের ভড়ং করেও লাভ হলনা গাধা,
এদেশ আমার, তোর না মোটেই, বুঝলি স্পীকারজাদা?

