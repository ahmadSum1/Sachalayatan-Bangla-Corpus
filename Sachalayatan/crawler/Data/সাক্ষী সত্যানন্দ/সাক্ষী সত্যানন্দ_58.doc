শিরোনামহীন ডিসেম্বর



জানি- 
হাঁটুমোটা পাকিদের, নতশির পরাজয়ে,
রাজাকার আর আল বদরের পচা ঘায়ে,
দগদগে ক্ষতগুলো, ফিরে ফিরে আসে-
প্রতি বছরের শেষ মাসে!
তবু-
পরাজিত শ্বাপদের- উদ্ধত চিৎকারে,
(নিজভূমে পরবাসী বিজয়ীরা একঘরে)
বাঁধা ছিল ইতিহাস, কড়া নাগপাশে,
ঊনত্রিশ খানা শেষ মাসে!
তাই-
এইবারে ছোট মুখে, এতটুকু আশা করি
ব্যাবহার হয় যেন, খসখসে মোটা দড়ি,
চোখ মুছে, সবে যেন, প্রাণ খুলে হাসে-
এই বছরের শেষ মাসে!

