চার দশক স্থগিত রাখা দুঃস্বপ্নের মুখোমুখি পাকিস্তান




০১।

নতুন বছরের পয়লা দিনেই প্রথম আলোর স্পোর্টস ডেস্কে কারবালার চাইতেও ভয়াবহ মাতম। ‘কোথাকার কোন’ কোরি এন্ডারসন বিনা মেঘে বজ্রপাতের মত গেলমান সর্দার শাহেদ আফ্রিদি কে এবারে রেকর্ডের খাতায়ও দুই নম্বুরী মাল বানিয়ে ছেড়েছে। আরে বেটা, তুই হলিগে ‘সেই দেশ দুধের দেশ’ নিউজিল্যান্ডের খেলোয়াড়। কোথায় গরুর যত্নআত্মি করবি তা না, গুঁতো দিতে গেলি কিনা পাহাড়ি ছাগলের দ্রুততায় করা ১৭ বছরের কচি রেকর্ডটায়।
এখন কে দেবে আশা? কে দেবে ভরসা? এক ইমরান খান নিয়াজীর ঠেলাতেই “নীতি ও আদর্শ” বজায় রাখতে প্রথম আলোর সম্পাদনা পর্ষদের ত্রাহি মধুসূদন দশা। এখন হাতের পাঁচ খেলার পাতাটাও মীরজাফরী করলে তো ত্রাহি রবিঠাকুর দশা হবে। যাকগে, শ্বেতপদ্ম ভাইয়ার হ্যাপা শ্বেতপদ্ম ভাইয়াই বুঝবে। আমাদের হ্যাপা পাকিস্তান, আমরা আপাতত সেটাই বুঝি। কি বলেন?

০২।

মজার ব্যাপার হল জামাতীরা (বিশেষত ছদ্ম জামাতীরা) সিমলা চুক্তির কথা বলে অনেক সময় কেঁদে কেটে জারজার হয়ে যায়। সেই সঙ্গে আলতো করে শাক দিয়ে চুক্তিটা কাদের মাঝে হয়েছিল সেটা বেশ করে ঢেকে যায়। লজ্জার সাথে মেনে নিতে আপত্তি নেই যে আমিও বহুদিন পর্যন্ত “সিমলা চুক্তি করে শেখ সায়েব চিহ্নিত ১৯৫ জনকে নিঃশর্ত মুক্তি দিয়েছেন” এই কথাই ভাবতাম। অথচ চুক্তি হয়েছিল ‘ভারত’ ও ‘পাকিস্তান’ এর মধ্যে। ১৯৭২ সালের ২ জুলাই এই চুক্তিতে স্বাক্ষর করেন ভারত প্রজাতন্ত্রের তৎকালীন প্রধানমন্ত্রী ইন্দিরা গান্ধী ও ইসলামিক প্রজাতন্ত্র পাকিস্তানের তৎকালীন রাষ্ট্রপতি জুলফিকার আলী ভুট্টো। যা হোক, তাতে আমাদের কি? আসুন দেখি। চুক্তিটি শুরু হয়েছে এভাবেঃ 



The Government of India and the Government of Pakistan are resolved that the two countries put an end to the conflict and confrontation that have hitherto marred their relations and work for the promotion of a friendly and harmonious relationship and the establishment of durable peace in the sub-continent, so that both countries may henceforth devote their resources and energies to the pressing task of advancing the welfare of their peoples. 



খুব গুরুত্বপূর্ন কিছুনা, গৎবাঁধা কথাই মনে হচ্ছে। আপাতত মোটা অক্ষরগুলো মাথায় রাখুন। চুক্তিটি শেষ হচ্ছে এভাবেঃ


Both Governments agree that the respective Heads will meet again at a mutually convenient time in the future and that, in the meanwhile, the representatives of the two sides will meet to discuss further the modalities and arrangements for the establishment of durable peace and normalisation of relations, including the questions of repatriation of prisoners of war and civilians internees, a final settlement of Jammu and Kashmir and the resumption of diplomatic relations. 


হু, এইবার দূর সম্পর্কের সম্পর্ক আসি আসি করছে। 

০৩। 

আচ্ছা, এইবার ২৮ আগস্ট ১৯৭৩ এ যাই। ওইদিন আবার ভারত-পাকিস্তান একটি যৌথ ঘোষণায় স্বাক্ষর করেন ভারতের প্রধানমন্ত্রীর বিশেষ দূত- পি এন হাকসার এবং পাকিস্তানের প্রতিরক্ষা ও পররাষ্ট্র বিষয়ক প্রতিমন্ত্রী আজিজ আহমেদ। এখানে বলছেঃ 

The immediate implementation of the solution of these humanitarian problems is without prejudice to the respective positions of the Parties concerned relating to the case of 195 prisoners of war referred to in clauses (vi) and (vii) of this paragraph; 


এবং

Bangladesh agrees that no trials of the 195 prisoners of war shall take place during the entire period of repatriation and that pending the settlement envisaged in clause (vii) below these prisoners of war shall remain in India



বাপরে, চিরশত্রু ভারতের ওপর দেখি পাকিস্তানের অগাধ বিশ্বাস! তো শেখ সায়েবের ‘গোঁয়ার্তুমি’ দেখা যায় নিচের অংশেঃ


On completion of repatriations of Pakistan prisoners of war and civilian internees in India; Bangalees in Pakistan and Pakistanis in Bangladesh referred to in clause (v) above, or earlier, if they so agree, Bangladesh, India and Pakistan will discuss and settle the question of 195 prisoners of war. Bangladesh has made it clear that it can participate in such a meeting only on the basis of sovereign equality. 


কি বুঝলেন? কাহিনী তো ঝিরঝির লাগে, বাহে। 

০৪।

প্রসঙ্গতঃ জানিয়ে রাখি, বাংলাদেশের বাস্তবতা তথাকথিত “equality” এর ধারে কাছেও ছিলনা- পাকিস্তানে আটকা পড়া বাঙ্গালীদের জন্য। আন্তর্জাতিক অপরাধ ট্রাইব্যুনাল জাতীয় সংসদে পাস হবার আগে তৎকালীন আইনমন্ত্রী মনোরঞ্জন ধরের সংসদে দেয়া বক্তব্য থেকে একটু কোট করি, তিনি বলছেনঃ


আজকে জনাব ভুট্টো যে গড়িমসি করছেন তার একমাত্র কারণ হল যাতে যুদ্ধবন্দীদের বিচার বিলম্বিত হয় এবং দুর্বুদ্ধি প্রণোদিত হয়ে একটা বার্গেনিং কাউন্টার হিসেবে তিনি ব্যাবহার করতে চাচ্ছেন। জনাব স্পীকার সাহেব, আপনিও জানেন ভারত এবং পাকিস্তান সিমলা চুক্তি করেছিল এবং বাংলাদেশের সাথে পরামর্শ করেই করেছিল। শান্তি প্রতিষ্ঠার জন্য আমরা উদগ্রীব- বিশ্বময় শান্তি প্রতিষ্ঠার জন্য। আজকে তাই উপমহাদেশে শান্তি প্রতিষ্ঠাকল্পে আমরা গনহত্যাজনিত অপরাধী, মানবতা বিরোধী অপরাধী এবং যুদ্ধাপরাধী পাক হানাদার বাহিনীর ১৯৫ জনকে বাদ দিয়ে সকল পাকিস্তানীকে ফিরিয়ে দিতে রাজী হয়েছি। আজকে আমাদের কয়েক লক্ষ ভাইবোন পাকিস্তানে আটকা পড়ে অনেক দুঃখ কষ্টের মধ্যে আছে। প্রায় দুই-আড়াই লক্ষ হবে। পাকিস্তানকে তাদের ফিরিয়ে দিতেই হবে। আমরা বলেছি আমাদের বাঙ্গালীদের ফিরিয়ে দাও এবং অন্যান্য পাকিস্তানীদের ফিরিয়ে দিচ্ছি। কিন্তু ভুট্টো সরকার তাতে সাড়া দিচ্ছে না। এর চেয়ে উদারতা কিছুতেই সম্ভব হতে পারে না। আমি জানি, ইতিহাস দেখলে দেখা যাবে, সব দেশেই যুগে যুগে যুদ্ধাপরাধীদের বিচার হয়েছে এবং তাদের কৃতকর্মের জন্য শাস্তি ভোগ করেছে। কাজেই পাকিস্তানী যুদ্ধবন্দীদেরও বিচার হবে এবং তাদের কৃতকর্মের জন্য অবশ্যই তাদের প্রাপ্য শাস্তি ভোগ করতে হবে। বিশ্বের কোনও চাপই কিছু করতে পারবে না। 


চেনা চেনা লাগে? আন্তর্জাতিক চাপমুখর পরিস্থিতি বিবেচনায় ‘তখন’ আর ‘এখন’ এর মাঝে খুব একটা পার্থক্য টানা কঠিন। ‘১৯৫ জন দানবের’ সাথে ‘লক্ষাধিক মানবের’ অসম এই লড়াইয়ে যা হবার তাই হয়েছিল। সাময়িক ভাবে, হ্যাঁ আবার বলছি ‘সাময়িক ভাবে’ জিতেছিল পাকিস্তানই। 

০৫।

এরপরের ঘটনা নয়াদিল্লীতে, ১৯৭৪ সালের ৯ এপ্রিল। স্বাক্ষরিত হয় বাংলাদেশ-ভারত-পাকিস্তান ত্রিপক্ষীয় চুক্তি। স্বাক্ষর করেন বাংলাদেশের পক্ষে তৎকালীন পররাষ্ট্র মন্ত্রী কামাল হোসেন, ভারতের পক্ষে তৎকালীন পররাষ্ট্র মন্ত্রী শরন সিং এবং পাকিস্তানের পক্ষে তৎকালীন প্রতিরক্ষা ও পররাষ্ট্র বিষয়ক প্রতিমন্ত্রী আজিজ আহমদ। এতে বলা হচ্ছেঃ


The question of 195 Pakistani prisoners of war was discussed by the three ministers, in the context of of the ernest desire of the government for reconciliation, peace and friendship in the sub continent.


অতি উত্তম কথা, শুনতে বেশ লাগে। তা পষ্ট ভাষায় বাংলাদেশের অবস্থানটা কি? দেখা যাকঃ


 The foreign minister of Bangladesh has stated that the excesses and the manifold crimes committed by these prisoners of war constituted according to the relevant provisions of the UN General Assembly Resolutions and International Law, War crimes, Crimes against humanity and Genocide. And there was universal concensus that persons charged with such crimes at the 195 Pakistani prisoners of war should be held to account and subjected to the due process of law.


আচ্ছা, কারো কি মনে হয়- এই স্পষ্ট বক্তব্যের অর্থ “মাপ কইরা দিলাম, যা ভাগ”? যাকগে, স্বচ্ছতা ও নিরপেক্ষতার খাতিরে পাকিস্তানের ভাষ্যটাও দেখুনঃ


The minister of state for defence and foreign affairs of the government of pakistan said that his government condemned and deeply regretted any crimes that may have been committed. 


কি বোজলা মনু? হোমো স্যাপিয়েন্স হইলেই যে মানুষ হতে হবে তা তো নয়, তাইনা? পাকিস্তানীরা এই কথাটা কেবলই মনে করিয়ে দেয়। 

০৬।

আসুন, অসম ভাবে ফিরে আসা এই বিশাল অংশের অল্প কিছু নাম দেখি, এই লিস্টে আছেনঃ
লেঃজেঃ (অবঃ) হুসেইন মুহম্মদ এরশাদ, লেঃজেঃ (অবঃ) আতিক, লেঃজেঃ (অবঃ) নুরুদ্দীন খান, মেঃজেঃ (অবঃ) মজিদ-উল-হক,  ব্রিঃজেঃ (অবঃ) ইউসুফ হায়দার, ব্রিঃজেঃ (অবঃ) সাখাওয়াত হোসেন, লেঃকঃ (অবঃ) এ বি এস সফদর, লেঃকঃ (অবঃ) মোস্তাফিজুর রহমান। 
আরও ছিলেনঃ রিয়ার এডমিরাল (অবঃ) এম এইচ খান, রিয়ার এডমিরাল (অবঃ) সুলতান আহমদ, রিয়ার এডমিরাল (অবঃ) মুহাইমিনুল ইসলাম।  এবং- এয়ার ভাইস মার্শাল (অবঃ) এম জি তাওয়াব, এয়ার ভাইস মার্শাল (অবঃ) এ জি মাহমুদ, এয়ার ভাইস মার্শাল (অবঃ) মমতাজউদ্দিন আহমদ, এয়ার ভাইস মার্শাল (অবঃ) আলতাফ হোসেন চৌধুরী। 
মুক্তিযুদ্ধের মধ্যে গড়ে ওঠা একটি সেনাবাহিনীতে ব্রিগেডিয়ার জেনারেল (অবঃ) আব্দুল্লাহিল আমান আযমী কোন জাদুবলে বছরের পর বছর “One of the finest officer” তকমা সেঁটে চাকুরিরত থাকেন তা বোঝার জন্য কি রকেট সায়েন্টিস্ট হতে হয়? সিরাজ-উদ-দৌলা বাঙালী হোন বা মুর্শিদাবাদী আমার কিচ্ছু যায় আসে না। কিন্তু, এই নাম গুলি দেখি আর মনে মনে ভাবি মীর জাফর আলী খান নির্ঘাত জাতে বাঙালী ছিল। নইলে তার এত বংশধর আসে কোথা থেকে! কেউ কি বলতে পারেন?

০৭।

ওপরে ৫ম অনুচ্ছেদের উদ্ধৃতি দিয়ে আমি কিন্তু জোর গলায় বলতেই পারিঃ “রাষ্ট্রীয় ভাবে আমার প্রাণের দেশ বাংলাদেশ কখনও যুদ্ধাপরাধীদের ক্ষমা করেনি।” এজন্যই ৪র্থ অনুচ্ছেদের শেষে ‘সাময়িক ভাবে’ কথাটা যুক্ত করেছিলাম। আমার ধারণা, পাকিস্তানীরাও এটা জানে- নইলে এত তড়পাত না। ওপরের ৫ম অনুচ্ছেদ উল্লিখিত চুক্তিটি আমার জানামতে (যেহেতু কোনও দেশ বাতিল করেনি) এখনও বহাল। অর্থাৎ, পাকিস্তানও রাষ্ট্রীয় ভাবে আমাদের অভিযোগ (মানুক আর নাই মানুক) গ্রহণ করেছে। এখন সোজা আঙ্গুলে (ইয়ে, মার্খোরের তো আঙ্গুল নেই, কেবলই ক্ষুর) ঘি না উঠলেও কিন্তু পাকিস্তানিদের হেগে আসতে বলা যায়। হুঁ হুঁ বাবা- স্বচ্ছ, নিরপেক্ষ ও আন্তর্জাতিক মান বলে কথা। কবিগুরু কেন বলেছিলেন ‘যখনি দাঁড়াবে তুমি সম্মুখে তাহার তখনি সে/ পথ কুক্কুরের মত সংকোচে সত্রাসে যাবে মিশে’ সেটা এখন বেশ টের পাচ্ছি। মার্খোরের ছাল পড়া পাকিগুলোকে তো আর ওদেশে গিয়ে তাড়া দিতে সবাই পারব না, সেটা রাষ্ট্রের জন্য তোলা থাক। আর বিদেশের ফেলে অন্তত স্বদেশের কুকুরগুলোর সামনেই নাহয় দাঁড়ান। তাদের অপ-তথ্যের কামড় থেকে নিরীহ মানুষকে রক্ষা করুন। দেখবেন আলো-ভীতু পথ কুক্কুর গুলো অন্ধকারে মিশে গেছে। আর তাতেই ধীরে ধীরে শক্তিশালী হবে আমাদের প্রিয় এই দেশটা। কি, দাঁড়াচ্ছেন তো?

