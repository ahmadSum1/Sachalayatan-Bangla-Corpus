কেন যামিনী না যেতে জাগালে না, বেলা হল মরি লাজে (তৃতীয় পর্ব-৩)



যান্ত্রিক সীমাবদ্ধতায় এই পর্বটি একাধিক খন্ডে দিতে হয়েছে। এটি আগের অংশের সরাসরি ক্রমধারা। (এখানে ক্লিক করে আগের অংশটুকু পড়তে পারবেন।)
*****  *****  *****  *****  *****  *****
আলোচিত হাজী গোলাম মোরশেদের পরিচয়ঃ [ পৃষ্ঠা – ২৭৪  ]

তাঁর সাক্ষাৎকার জানাচ্ছেঃ  [ পৃষ্ঠা – ২৭৫  ]

এবং [ পৃষ্ঠা –  ২৭৯ ]

এবং  [ পৃষ্ঠা – ২৮০  ]

খুবই আগ্রহব্যাঞ্জক কথা। হাজী মোরশেদ কিংবা নূরুল হকের কথা আব্দুল করিম খন্দকার বেমালুম চেপে গেছেন। আমীরুল ইসলামের নাম নিয়েছেন অথচ তাঁর অভিজ্ঞতা চেপে গেছেন। আসলে এগুলো চেপে না গেলে তাঁর কথামালার তাসের কেল্লা ভেঙ্গে পড়ে কিনা। নিন্দুকেরা হয়তো বলবেন আহা বুড়ো (!) মানুষ, এত কথা না জানতেই পারেন। তাদের প্রশ্নের জবাব পাবেন পোস্টের একেবারে শেষে। 

*****  *****  *****  *****  *****  *****
হূমায়ুন আজাদের মত আমিও পাকিস্তানীদের আমি কখনই বিশ্বাস করি না। তবে খন্দকার করেন। সেজন্য সিদ্দিক সালিকের “উইটনেস টু সারেন্ডার” (১৯৯৭, ইউপিএল) থেকেও ২৫ মার্চের সেই অপারেশন সার্চলাইটের বর্ণনা একটু উদ্ধৃত করি। 

সালিকের সাক্ষ্য গুরুত্বপূর্ন কারন তখন প্রাতিষ্ঠানিক ভাবে বেতার বার্তা ইন্টারসেপ্ট করার সূযোগপ্রাপ্ত এবং বৈধ কর্তৃপক্ষ কিন্তু তারাই, খন্দকার নন।

*****  *****  *****  *****  *****  *****
নিউইয়র্ক টাইমসের সাংবাদিক সিডনি শ্যনবার্গের “ডেটলাইন বাংলাদেশঃ নাইন্টিন্সেভেন্টিওয়ান” (১ম সংস্করণ, ২য় মুদ্রণ ২০০০, সাহিত্য প্রকাশ) থেকে আমরা ইন্টারকন্টিনেন্টাল (বর্তমান রূপসী বাংলা) হোটেলে আটকা পড়া সাংবাদিকদের অবস্থা জানতে পারি। 
সিডনি ২৫ মার্চ রাতের বর্ণনায় বলেনঃ [ পৃষ্ঠা – ১৮  ]

সিডনি ২৬ মার্চ দিনের বর্ণনায় বলেনঃ [ পৃষ্ঠা – ২০  ]

উল্লেখ্য, ২৭ মার্চ তাদের ঘাড় ধরে বাংলাদেশ থেকে বের করে দেয়া হয়। এর আগের সময়টুকুও তাঁরা খন্দকারের মত আরাম আয়েশে দুধভাত খাচ্ছিলেন না। যদিও নিজের লেখা বইয়ে ৫৮ পৃষ্ঠায় খন্দকার আহা-উহু করেছেন বঙ্গবন্ধু কেন একটা ফোন করে তাদের জানালেন না। আসলে ক্যান্টনমেন্টের নিরাপদ পরিবেশে মান-সম্মানের ঠাট বজায় রাখা খন্দকার বুঝতে পারেননি তাঁর সঙ্গে ২০ বছর ধরে ভাল ব্যাবহার করে আসা পাকিস্তান সেনারা কাউকে ফুলের টোকা দিতে পারে। হাজার হলেও তিনি মানী লোক, তাই আমরা এ নিয়ে আর কথা না বাড়াই।

*****  *****  *****  *****  *****  *****
সবশেষে শারমীন আহমেদের পূর্বোল্লেখিত বইটি থেকে প্রয়াত ট্রান্সমিটার প্রকৌশলী নুরুল হকের কন্যা হাসুর জবানীতে জানা যাচ্ছে বোমাফাটানো এক তথ্য। [ পৃষ্ঠা – ৩০৯  ]

উৎসাহী পাঠক এই পোস্টের শুরুতে উল্লিখিত ৫৩-৫৮ পৃষ্ঠায় খন্দকারের কিচ্ছু-পাইনি/কিচ্ছু-জানিনা সংক্রান্ত দাবিগুলো পুনরায় পড়ে দেখতে পারেন। বিশ্লেষণের ভার আপনাদের হাতেই ছেড়ে দিলাম। শুভেচ্ছা।
*****  *****  *****  *****  *****  *****
পুনশ্চঃ গত পর্বে এ. এম. আব্দুল্লাহ ভাই চমৎকার একটা কথা বলেছিলেন কালুরঘাট বেতারকেন্দ্রের সম্ভাব্য প্রচারসীমা প্রসঙ্গে। হিমু ভাই অনুরোধ জানিয়েছিলেন কালুরঘাটকে কেন্দ্র করে ৫০ মাইলের (৫০ মাইল = ৮০.৫ কিলোমিটার) একটা বৃত্ত এঁকে দেখাবার জন্য। এখানে সেই ছবিটি জুড়ে দিলুম। 

কেন্দ্রটা ঠিক ঠিক কালুরঘাটে পড়েছে কিনা নিশ্চিত নই। কিন্তু বৃত্তটা এতই ছোট যে, কেন্দ্র আরো ৫০ মাইল ডানে-বাঁয়ে সরালেও কিছু আসে যায় না। মানচিত্রের লিঙ্ক এখানে দিলাম, কেউ চাইলে নিজ দায়িত্বে আরো নিখুঁত বৃত্ত এঁকে দেখতে পারেন। ভেবেচিন্তে দেখাবার ভার চিন্তাশীল পাঠকের উদ্দেশ্যে উন্মুক্ত রাখলাম।  
 [তৃতীয় পর্ব সমাপ্ত, সিরিজ চলবে]

