১০১টা ছবির গল্প - ১২, ক্যাথিড্রাল গ্রোভ




 I urge you to travel, as far and as much as possible. Work ridiculous shifts to save your money. Go without the latest iPhone. Throw yourself out of your comfort zone. Find out how other people live and realize that the world is a much bigger place than the town you live in. And when you come home, home may still be the same, and yes, you may go back to the same old job, but something in your mind will have shifted. 
And trust me that change everything.
আমরা এখন ভ্যাঙ্কুভার আইল্যান্ডে। উত্তর আমেরিকার পশ্চিমে সবচাইতে বড় দ্বীপ এই ভ্যাঙ্কুভার আইল্যান্ডের পশ্চিম পাড়ে দাঁড়িয়ে যতদূর দৃষ্টি যায় ঢেউ আর ঢেউ, তারপরও ঢেউ, যেতে যেতে মিশে গেছে আকাশের প্রান্তে। সেই প্রান্তের ওপারে রাশিয়ার দ্বীপ শাখালিন।
উত্তর থেকে দক্ষিণে সাড়ে চারশো আর পূবে পশ্চিমে দেড়শো কিলোমিটারের এত বড় একটা দ্বীপ দুশো বছর আগেও বাইরের দুনিয়ায় অচেনাই ছিল। পুরোটা দ্বীপ জুড়ে ছিল গাছ, বিশাল বিশাল গাছ, হাজার হাজার বয়সী রেড সিডার, বিভিন্ন জাতের ফার আর ওক গাছে ভরা এই জঙ্গলে নির্ভয়ে ঘুরে বেড়াত হরিণ, কালো ভালুক আর নেকড়ে জাতীয় বন্য প্রাণী। মানুষও ছিলো, ওরা থাকত সমুদ্রের পার ঘেঁষে। মাছ ধরা ছিল এদের মূল পেশা, পশু শিকার করত কালেভদ্রে। দুশো বছরের সংস্পর্শেই এই আদি বাসিন্দাদের {কোয়াকিইউটু (Kwakwa̱ka̱’wakw) নূচানেলথ (Nuu-chah-nulth) আর স্যালিশ (Coast Salish peoples )} সংখ্যা কমতে কমতে এখন কড়ায় গোনা যায়। তার চাইতেও কম শোনা যায় এদের ভাষা। ওদের সন্তানেরা এখন আর সেসব ভাষায় কথা বলে না, স্বপ্ন দেখে না এমন কি পড়তেও পারে না।
আমার আজকের ছবির গল্প কিন্তু ওদের নিয়ে নয়। এই আদি বাসিন্দাদের অবস্থা যদি এমন হয় তাহলে দ্বীপের অন্যান্যদের কী অবস্থা হতে পারে একবার চিন্তা করুন! এত বড় দ্বীপে এখন ভালুক আছে প্রায় হাজার সাতেক মাত্র। আচ্ছা থাক, রয়েল বেঙ্গলের দেশের মানুষের কাছে কালো ভালুকের গল্প করে লাভ নেই। এর চাইতে গাছের গল্প করি।
কয়েক বছর আগে আমাদের পাড়ার লাইব্রেরিতে একটা শত বছরের পুরোনো ‘লগিং বুক’ উল্টেপাল্টে দেখেছিলাম। দুশো বারো ফুট লম্বা আর পেটের কাছে আড়াআড়ি সাত ফুট একটা গাছ কাটার পর ছোট গাছ কেন কাটা হয়েছে এজন্যে কোম্পানী মজুরি দিতে গড়িমসি করেছিল। এভাবেই বড় বড় সব গাছ ফেলে দেবার পর তাদের ভাষায় এই ছোট গাছগুলোও রেহাই পায় নি। তার মাঝেও স্বার্থ যখন ফুরিয়ে যাচ্ছিল তখন আমাদের সভ্য মানুষেরা গাছ রক্ষায় কিছু আইন বানিয়ে ফেলে। সেই আইনের বদৌলতে পিসার হেলানো টাওয়ার থেকেও লম্বা আর আটশো বছরের থেকেও বেশি বয়সী কিছু গাছ টিকে যায়।
ভ্যাঙ্কুভার আইল্যান্ডের পূবে নানাইমো ফেরিঘাটে নেমে পশ্চিমে কানাডার সবচাইতে সুন্দর সৈকত টফিনোর দিকে যেতে মাঝপথে ১৩৬ হেক্টরের সংরক্ষিত বনের নাম ম্যাকমিলান (পার্ক/বনের জন্য ম্যকমিলান এই জমি দান করেছিলেন) পার্ক। এই ম্যাকমিলান পার্কের ক্যাথিড্রাল গ্রোভে আছে তেমনই কিছু গাছ। টফিনো যাবার সময় এই ক্যাথিড্রাল গ্রোভে কিছু ছবি তুলেছিলাম। আমাদের আজকের ছবি সেগুলোই। 

ক্যাথিড্রাল গ্রোভে ঢোকার মুখ
610A3613 by Rahman Mohammad Mustafizur, on Flickr
ঢুকতেই স্বাগত জানাবে আকাশছোয়া গাছ
610A3615 by Rahman Mohammad Mustafizur, on Flickr
শ্যাওলা পরা মাটি, গাছ
610A3618 by Rahman Mohammad Mustafizur, on Flickr
গাজী কালু চম্পাবতী
610A3623 by Rahman Mohammad Mustafizur, on Flickr
পাহাড়ি নদী পেরুনোর জন্য গাছের গুড়ি ফেলা
610A3627 by Rahman Mohammad Mustafizur, on Flickr
নদীর উপর গাছের গুড়ি, তার উপর বসে পাথর গোনা
610A3636 by Rahman Mohammad Mustafizur, on Flickr
ট্রেইল
610A3641 by Rahman Mohammad Mustafizur, on Flickr
এই গাছটির উচ্চতা আড়াইশো ফুট
610A3648 by Rahman Mohammad Mustafizur, on Flickr
আটশ বছরের পুরানা গাছ, তার নীচে পড়ে আছে তিনশ বছরের পুরানা আরেকটা
610A3649 by Rahman Mohammad Mustafizur, on Flickr
গাছ মরে গেছে কিন্তু শিকড় বেচে আছে কয়েকসগ বছর ধরে
610A3651 by Rahman Mohammad Mustafizur, on Flickr
আরো ছবি দেখতে
https://flic.kr/s/aHskFbLWrE

