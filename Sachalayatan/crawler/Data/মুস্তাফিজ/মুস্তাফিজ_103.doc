পর্ব-৫। কাঞ্চনজংঘা, দার্জিলিং এ সূর্যোদয় আর সুন্দরীদের ছবি



পর্ব-১ পর্ব-২ পর্ব-৩পর্ব-4 
চট্টগ্রামে একটা রাস্তা আছে ‘লাভ লেন’, কি কারনে এই নামকরন জানিনা তবে দার্জিলিং এর একটি রাস্তার নাম কেন ‘লাভার্স রোড’ হয়েছে তা সেখানে গেলেই বোঝা যায়। রাস্তাটি ব্যস্ত পর্যটক নগরীর পর্যটকদের চোখের বাইরে, ভীর তাই কম, অসম্ভব সুন্দর এই রাস্তায় স্থানীয় প্রেমিক প্রেমিকা দের আড্ডাটা একটু বেশীই। বাড়ী ঘর কম, চারদিকে প্রকৃতির অপার সৌন্দর্য, মল থেকে নীচের দিকে নেমে কিংবা সিংগামারী হয়ে সেখানে যাওয়া যায়। একবার গেলেই ভালো লাগবে। এ ছবিটি সেখানে তোলা, প্রেমিক তার প্রেমিকার আঙ্গুলে চুমু খাচ্ছে। ছবি থেকে মেয়েটার মুখ বাদ দিয়েছি ইচ্ছা করেই।
দ্বিতীয় ছবিটাও লাভার্স রোডের হাটা পথে তোলা, আমি যতক্ষণ ছিলাম এ দুজনকে হাটঁতে দেখেছি সেখানে। টাইট ব্লু জীন্স আর গেঞ্জী যে কারো দৃষ্টি কাড়বেই, সুন্দরী তো অবশ্যই। এদের নিয়ে মজাও হয়েছিলো বেশ, যতবার আমার সামনে দিয়ে যায় আমি ক্যামেরা তাক করি আর ডানের মেয়েটা হাতের জ্যাকেট টেনে বুকের উপর তুলে ফেলে। গেঞ্জীটা কি একসাইজ বড় ছিলো? আমার মনে হয়না।
এই ছবিটা এক মা’এর, মলে আমার পাশে বসেছিলেন, কথাও হয়েছে, ফুটফুটে এক বাচ্চা আছে উনার, আমি চেষ্টা করছিলাম বাচ্চাটার খেলার ছবি তুলতে, ২০-২৫বার চেষ্টাতেও মনমত পাচ্ছিলামনা। হয় সামনে কেউ চলে আসে কিংবা বাচ্চাটার মুখ থাকে অন্যদিকে, আবার বাচ্চাটাও চাচ্ছিলোনা মাকে ছেড়ে থাকতে। আমার উত্‌সাহের কথা বিবেচনা করেই উনি নিজেই বাচ্চাকে নিয়ে নামলেন আমার সামনে। বিশাল এক বেলুন ঝুলিয়ে বাচ্চাকে নিয়ে খেলছিলেন, আমি ছবি তুলেছিলাম, বাচ্চাটা এবং ওর মা দুজনেরই।

