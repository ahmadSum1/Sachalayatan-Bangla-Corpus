শেষ পর্ব। কাঞ্চনজংঘা, দার্জিলিং এ সূর্যোদয় আর সুন্দরীদের ছবি



পর্ব-১ পর্ব-২ পর্ব-৩পর্ব-৪ পর্ব-৫
দার্জিলিং এ এলে একটা দৃশ্য আপনার চোখ কাড়বেই। বিভিন্ন দর্শনীয় স্থান যেমন বাতাসীয়া, ঘুম, গঙ্গামায়া, রকগার্ডেন, মল্‌ কিংবা এইচ,এম,আই/জু সবজা’গাতেই দেখেছি বিভিন্ন উপজাতীয় পোষাক নিয়ে একদলকে বসে থাকতে। ওরা পর্যটক দের এসব ভাড়া দেয়, বিনিময়ে সেসব পোষাক পড়ে কেউ হয়ে যায় নেপালী রাজকন্যা, রাজপুত্তুর বা চা বাগানের মালী। সেসব পোষাক বর্তমানে আদৌ চালু কিনা বা আসলেই সেগুলো উপজাতীয় পোষাক কিনা তা নিয়ে সন্দেহের কথায় আমি যাচ্ছিনা। আমরা যখন জু তে গিয়েছিলাম সেখান থেকে সবাইকে সামনের এইচ,এম,আই মিউজিয়ামে পাঠিয়ে বাইরে তেমন একটা দোকানের সামনে দাঁড়িয়েছিলাম আমি। এ ছবি গুলো সেখানে তোলা। এর আগে একবার দল বেঁধে আমাদের দলের সবাই তেমন পোষাক পড়েছিলো আর আরো আগে আমার ছেলের বয়স যখন পাঁচ বছর সেসময় ওর ইচ্ছাও ছিলো এমন পোষাকে ছবি তোলা।


মলের কথা আগেই বলেছি আপনাদের, সেখানে বসে বসে বেশ কিছু ছবি তুলেছিলাম, অনুসন্ধিত্‌সূ অনেকের ক্যামেরা বিষয়ক প্রশ্নের উত্তর দিয়েছি, সময়টা ভালো কেটেছে আমার। নীচের ছবিটা দেখুন, এক বৃদ্ধা ঘোড়া টেনে নিয়ে যাচ্ছে। ছোটো পনি টাইপের ঘোড়ায় চড়ে মলের পাশে চক্কর দেয়া বাচ্চাদের জন্য খুব মজার অভিজ্ঞতা। এই বৃদ্ধার ছবিটা তুলেছি কারন যতবার দার্জিলিং গিয়েছি প্রতিবার খেয়াল করেছি এই মহিলাটি একই পোষাক পড়ে একই পেশায়, জিজ্ঞেস করে জানলাম এই একটিই পোষাক উনার, বিশ বছরে চেহারায় অনেক পরিবর্তন এলেও পোষাকটি সেই আগের মতই ঝলমলে।

ঘোড়ায় চড়ার আরো কিছু ছবি দেখুন

বাচ্চারা মলের প্রাণ, বাচ্চারা খেলে, বয়স্করা বসে থাকেন বেঞ্চে, বসে বসে বাচ্চাদের খেলা দেখতে দেখতে ফিরে যান নিজের শৈশবে, এবারে ছিলো ওদের উত্‌সব দেশীন, পর্যটক ও ছিলো বেশী বাচ্চাদের খেলাধূলাও ছিলো প্রানবন্ত, বাচ্চারা একে অপরকে কিভাবে যে আপন করে নেয় তার প্রমাণ দেখেছি এখানে, পর্যটক বাচ্চা খেলছে স্থানীয় বাচ্চাদের সাথে অপূর্ব দৃশ্য। এককোনে বেলুন বিক্রি হচ্ছিলো, বিশাল সাইজের একেকটা, সেই বেলুন নিয়ে মজার খেলায় মেতে উঠেছিলো একদল, ঘুরে ঘুরে তাদের ছবি তুলেছি, নীচে দেখুন


গুর্খা জনমুক্তি মোর্চা দেশীনের সময় মাসব্যাপী নুতন স্থানীয় পোশাক পরার নির্দেশ জারীর পর সেই আরোপিত পোষাকে সয়লাব দার্জিলিং, ছোট বড় সবার পড়নে একই পোষাক, ভালো লাগে দেখতে। এখানে একটা কথা বলি মেয়েদের পোষাকে যে প্রিন্ট সেটা কিন্তু আমাদের ঢাকাই শাড়ীর প্রিন্ট ওরা বলে ঢাকাই প্রিন্ট।


মলে ভাসমান দোকান আছে ছবি তোলার, স্থানীয়দের কাছে জনপ্রিয়, এমনকি যারা বাজেট ট্যুরে যান ক্যামেরা ছাড়া তাদের কাছেও, নিচের দুটো ছবিতে দেখুন স্থানীয় এবং পর্যটক সবাই পোঁচ দিচ্ছে ছবি তোলার জন্য।

নীচের দুটো ছবিই ইন্টারেস্টিং আমার কাছে, প্রথম ছবির লোকটা ভিক্ষুক, বসে মহাকাল মন্দিরের পাশে, ছবি তোলার সময় হিন্দিতে বলো, দাঁড়ান সেজেগুঁজে নিই, এরপর নায়কের মত পোঁচ, ওর ধারনা পেপারে ছাপা হলে ব্যবসা বাড়বে। দ্বিতীয় ভিক্ষুকের ছবিটা একই জায়গায়, পাশাপাশি বসেছিলো, ছবি তোলায় কোন আসক্তি নেই, একে পরদিন ভোরে দেখেছি একটা ছাতা হাতে সাথে খাবাএর বাটি নিয়ে মন্দিরের দিকে আস্তে আস্তে হেঁটে যেতে আবার সন্ধ্যায় নেমে আস্‌তে।

এ লেখা শেষ করছি কাঞ্চনজংঘায় সূর্যের প্রতিফলনের কিছু ছবি দিয়ে, আশা করি ভালো লাগবে

প্রথম ছবি থেকে শেষ ছবি কখন তুলেছি তার সময় নীচে দিলাম
Sunrise time phase
2008:10:10 05:32:37
2008:10:10 05:33:00
2008:10:10 05:33:54
2008:10:10 05:34:15
2008:10:10 05:34:42
2008:10:10 05:35:11
2008:10:10 05:35:29
2008:10:10 05:36:28
2008:10:10 05:37:08
2008:10:10 05:37:44
2008:10:10 05:40:00

