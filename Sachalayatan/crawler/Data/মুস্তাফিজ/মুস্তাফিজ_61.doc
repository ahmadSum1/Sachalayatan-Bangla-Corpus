ছবি দেখে ঘুরে আসা, সুন্দরবনে (৬ষ্ঠ পর্ব)



ছবি-১। যাবার আগে গুগুলে নিলকমল দেখার সময় (আগের পর্বে যে ম্যাপ দেয়া আছে তার ৩ নং পয়েন্টের উত্তর দিকে সেই ঝোপটা দেখা যায়) পানির উপর ছোট্ট একটা গাছের ঝোপ দেখে মনে হয়েছিলো আহা সেখানে যদি যেতে পারতাম! এবারে যখন সত্যই নিলকমল এলাম তখন সন্ধ্যার ঠিক আগে আগেই নদীর সেই কোনাটাতেই দাঁড়ালাম যেখান থেকে গাছটা দেখা যায়। আপনারাও দেখুন।

ছবি২-৩। আমরা প্রায়ই শুনি বাঘ এসে নৌকা থেকে কাউকে ধরে নিয়ে গেছে, সেটাও আবার দিনের বেলায়। ভাবতাম কিভাবে তা সম্ভব? শেষদিন পাটকোষ্ঠা ফরেস্ট অফিসে টেলিফোন লাইন পেতে সবাই যখন ঝাঁপাঝাঁপি করছে সেসময় এমদাদ কে নিয়ে অন্যএক খোঁজে বেড়িয়েছি আমি। ফরেস্ট অফিসের পেছনের পুকুরের পাড়দিয়ে হেঁটে যাওয়া হরিনের পাল পাশ কাটিয়ে ছোট্ট একটা নালা পেরিয়ে আরো পেছনে বয়ে চলা খাঁড়ির দৃষ্টি সীমায় পৌঁছে চুপচাপ দাড়িঁয়ে আমরা, শুধুমাত্র একটা কেউটে দেখে ভয়ে এমদাদের লাফিয়ে উঠা ছাড়া আর কোন শব্দ হয়নি। অফিসের লোকজন হিসাব করে বলছিলো ৪২ঘন্টার মত আগে এরাস্তায় বাঘ হেঁটে গিয়েছে, আমরা এসেছি তার পায়ের ছাপ খুঁজতে, আসলে একটানা বৃষ্টি কোনকিছুই ঠিকমত রাখেনি। হরিন, শুকর আর উদবিড়ালের ছাপ মিললেও মামার গন্ধও মেলেনি। তবে যা দেখেছি তাতে আমার অনেকদিন আগের সেই প্রশ্নের উত্তর পেয়েছি। ছবিতে দেখুন খাঁড়িতে নৌকা, আমরা যেখানে দাঁড়িয়ে সেখান থেকে নৌকায় পৌঁছাতে বাঘের সময় লাগবে মাত্র ৩ থেকে ৪ সেকেন্ড। নৌকা বাসীরা আমাদের আগমনই টের পায়নি তা আবার বাঘের


ছবি-৪। আমাকে আর এমদাদ কে দেখে পুকুর পাড় থেকে তিড়িং করে লাফদিয়ে একটা ঝোপের মাঝে ঢুকে চুপচাপ দাঁড়িয়ে থাকলো, বললাম কাছে আয়, এলোনা, দাঁড়িয়েই থাকলো

ছবি-৫। জোয়ারের পানিতে ভেসে আসা শামুক জমে আছে গাছের খোলে

ছবি-৬। এ ফুলের নাম ভুলে গেছি, সুন্দরবনের যে মধু হয় তার মাঝে এ ফুল থেকে বানানো মধুর কদর বেশী

ছবি-৭। লাল রংয়ের মাশরুম

ছবি-৮। সুন্দরবনের পাখি (The Great Egret (Ardea alba), also known as the Great White Egret)

ছবি-৯। শঙ্খচিল (The Brahminy Kite, Haliastur indus, also known as the Red-backed Sea-eagle)

ছবি১০-১১। কোথায় পড়েছিলাম বৃষ্টি একটানা নাকি অল্পসময় হবে পশুপাখি তা বুঝতে পারে, তাই একটানা বৃষ্টির সময় আশ্রয় না খুঁজে ভিজতে থাকে আর অল্প বৃষ্টির সময় আড়াল খোঁজে। সুন্দরবনে এসে এ ধারনার প্রমান পেয়েছি ভালোভাবেই। নীচের দুইটা ছবি একটানা বৃষ্টির পর মাত্র রোদ উঠতে শুরু করেছে আর সবাই সে রোদে গা এলিয়ে।


ছবি ১২। সুন্দরবনে এমন রঙ্গীন পাল তোলা নৌকার দেখা পাবেননা। বনের লোকজন রঙ্গীন কাপড় চোপড় পড়া এড়িয়ে চলে। নিচের এ ছবিটা সুন্দরবনে ঢোকার মুখে তোলা

ছবি১৩। সুন্দরবনের পাট চুকিয়ে ফিরে আসার আগে, আমি ছাড়া সবাই আছে এখানে


