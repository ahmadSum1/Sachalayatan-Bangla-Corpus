বেরসিকদের জন্য



আমাদের বেচারার মন খারাপ, কত স্ফূর্তির কত আনন্দের দিন আজ, অথচ তার মন খারাপ। জীবনে প্রথম শশুড়বাড়ী এলো, চারদিকে কত আয়োজন, কত কোলাহোল কিন্তু কিছুতেই মন বসছেনা। ভয়ে চিমসে মিইয়ে আছে, কি যেন হয়, কি জানি ঘটে, নিয়তির লিখন আজ কি খন্ডাতে পারবে? একবার মনে হয় পালিয়ে যায়, কোন এক জরুরী কাজের কথা বলে রাতটা অন্ততঃ বাইরে কাটানো গেলেও বাঁচা যেত। কিন্তু বউকে একথা জানাতেও ভয়। তুলকালাম কান্ড শুরূ হয়ে যাবে সাথে সাথেই। বিয়ের পর দুবছর কোনভাবে ঠেকিয়ে রাখলেও এবারে আসাটা ঠেকানো ছিলো অসম্ভব। বাড়ীর বড় জামাই বলে কথা, শ্যালিকার বিয়েতেও যদি না আসে শশুড়ের সন্মান তখন কোথায় থাকে?
এর জন্য প্রস্তুতির কমতি ছিলোনা কোথাও, সব অবশ্য বউই করেছে, পীর ফকিরের দোয়া আর সপ্তধাতুর তাবিজে গলাটা বেচারার ভারী ভারী লাগছে, কালো দাগ পড়ে গেছে চারদিক, সে জানে এসবে কিচ্ছু হবেনা, যা হবার, যা হয়ে এসেছে এতদিন তা কি আজ না হয়ে পারে? তবুও সংশয় জনিত আশা নিয়ে বউ মাঝে মাঝে খোঁজ নিয়ে যাচ্ছে।
কি করো?
না কিছুনা।
সামনে এইডা কি ডাব!! তুমি ডাব খাইসো?
না আমি খাইনাই, কে জানি খাইয়া খোসা ফালাইয়া গেসে।
খবরদার খাইবানা।
না খামুনা, তয় পানি পিয়াস লাগছে, একটু শরবত খাই, দিবা?
আয় হায় রে কয় কী রে, তুমার যাতে সমস্যা না অয় হে জন্যে কত কিছু করতাছি আমি আর তুমি কিনা কও শরবত খাইবা? খবরদার ঐ নাম মুখে আনবা না। আইজ যদি কিছহু অয় আল্লার কসম তুমারে আমি খাইয়া ফালামু, একদম শেষ কইরা দিমু, খবরদার কইলাম, আমার ইজ্জ্বত লইয়া টানাটানি করবানা কইলাম। যাও পেশাব কইরা আসো।
মাত্র আইলাম।
আবার যাও। একটু পর পর যাইবা। একগ্লাস পানি খাইলে দশবার পেশাব করবা। সাবধান।
আইচ্ছা।
বেচারার মন খারাপ, জানে আজ তার খবর আছে, সারা বাড়ী ভর্তি শশুড়বাড়ীর আত্মীয় স্বজন, এর মধ্যে যদি এমন কান্ড ঘটে।
দেখতে দেখতে রাত নেমে এলো, শীতের বেলা অনেক ছোট হয়। আজ মনে হয় তাকে শাস্তি দেবার জন্য আরো বেশী ছোট হয়ে গেছে। শোবার আয়োজন করছে সবাই। শ্যালিকারা এসে নুতন জামাইয়ের মত আদর করে ঘরে তুলে দিয়ে গেছে তাকে আর তার বউকে। বাতি নেবানোর আগে আরেকবার সতর্ক করে দিলো বউ, বললো সাবধান।
সে বললো আমি কি ইচ্ছা কইরা কিছু করি। সব তো শয়তানের কাম, কত সুন্দর সুন্দর বাড়ী ঘর দেহায়, বাথরুম দেহায়, আমি কি করুম।
খবরদার, আমি কি করুম মানে? শয়তানের কথায় কান দিবানা কইলাম।
আইচ্ছা।
আইচ্ছা মানে? শয়তানের কাছেই যাবানা,আইলে খেদায়া দিবা।
দিমু।
দিমুনা, দিতে অইব।
হ অইব।
আমার কপালডাই খারাপ, তুমার এই অবস্তা জানলে কুত্তাও ত তুমার সাতে বিয়া বইতনা। জিবনে কিযে অন্যায় করছিলাম--
এই বলে ভুস ভুস করে কাঁদতে লাগলো বউ, বেচারা লেপ মুড়ী দিয়ে অন্যদিকে ঘুরে থাকলো।
এমন সময় জানালায় টূকটুক শব্দ, সে জিজ্ঞেস করলো ক্যাডা? ফিস্‌ফিস্‌ করে উত্তর এলো দুলাবাই আমি।
তুমি এত রাতে কি চাও?
দুলাবাই, আফা কি গুমাইছে?
হ।
লন্‌ বাইরে থেইক্যা ঘুইরা আসি, সারাদিন ত আফার ঠেলায় কুনদিক যাইতে পারেন নাই, এহন চলেন।
বাইরে কই যামু?
এইহানে একটা নদী আছে, অনেক সুন্দর, পাড় দিয়া আটবেন, অনেক মজা অইব।
না আমি যাইতামনা।
ক্যা দুলাবাই?
না তুমার বইনে না করছে, কইছে রাইতে কেউ ডাকলে যাইবানা, তুমারে বুলাইয়া লইয়া যাইয়া হেই কাম করাইবো।
খিক্‌ খিক্‌।
আসো ক্যা?
আমি জানি আম্‌নে রাইতে কি করেন, খিক্‌ খিক্‌।
তার মানে তুমি আমার হালা না, তুমি শয়তান?
হ আমি, এহন লন যাই, নাইলে জানলা বাইংগা দইরা লয়া যামু।
নে ছে দেহি তর কত জোর।
খাড়ান, বলেই সে জানলা ভাংতে লাগল দেখে বেচারা বিছানা থেকে নেমে দিল এক দৌড়। পেছন পেছন সেই শয়তানটাও দৌড়াতে থাকলো। দৌড়াতে দৌড়াতে চলে গেল নদীর পাড়ে, সেখান থেকে আবার গ্রামের ভেতর, গ্রাম থেকে হাটে, হাট থেকে বাড়ীতে। প্রায় ছোঁয় ছোঁয় অবস্থা, বেচারা আর পারেনা, কিন্তু বুঝতে পারছে থামলেই বিপদ, ধরে ফেলবে। আর ধরে ফেললেই---
এমন সময় শুনতে পেলো
আমাগো জামাইনা? কই যাও বাবাজী দৌড়াইয়া দৌড়াইয়া?
হূজুর, শয়তান, আমার পিছনে শয়তান, আমারে ধরবার আইছে।
আস্‌তাগফেরুল্লা, এইডা কি কউ? দেহসে পাও উল্ডা কিনা।
হ হুজুর, দেখছি, পাও উল্ডা, কিছু একডা করেন, আমারে তো ধইরা ফালাইলো।
তুমি এক কাম কর, মজ্জিদের সামনের গাছো উইডা পরো, আমি অজু কইরা লই, এরপর ফজরের আজ্বান দিলেই শয়তান পলাইব।
আইচ্ছা হুজুর উতঠাছি, আমনে তারতারি করেন।
এই বলে বেচারা গাছে উঠতে লাগলো, পেছনে পেছনে শয়তানও। উঠতে উঠতে একদম উপরে চলে গেলো সে। শয়তান প্রায় ধরে ধরে অবস্থা।
হুজুর, এহন কি করমু, আর ত উডার জাগা নাই, দইরাফালাইলো ত।
এক কাম কর, শয়তানের মাতাত হাইগ্যা দেও।
বেচারা তাই করলো। কিন্ত ওটা যেয়ে পড়লো ডালের উপর। হুজুর মাতাত পরেনাই, দাইলে পড়ছে, কি করমু?
এক কাম কর, দাইল ধইরা নাড়া দেও, মাতাত ছিটব, আমার অজু পেরায় শ্যাষ।
বেচারা তাই করতে থাকলো।
এমন সময় তার বউয়ের নাকে কিসের দূর্গন্ধ লাগাতে ঘুম ভেঙ্গে গেল। চেয়ে দেখে ঘুমের মাঝে পেশাব করার অসুখে ভোগা তার স্বামী আজ দুই কর্ম একসাথে করে সাথে সাথে লেপ-তোষক, কাঁথা-বালিশ সমস্ত কিছু দিয়ে সেসব মোছার অক্লান্ত চেষ্টা করে যাচ্ছে।

