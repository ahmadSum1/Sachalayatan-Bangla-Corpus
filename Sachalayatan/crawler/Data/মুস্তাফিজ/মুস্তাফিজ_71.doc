আপনারাও দেখুন এবং ছড়িয়ে দিন। 



মৃত্যু এখন সবচাইতে সহজ শব্দ
দিন দুই আগে আজিজে টুটুল ভায়ের ওখানে গিয়েছিলাম, যাবার আগে নজরুল ভায়ের কাছে জানতে চাইছিলাম উনি আসবেন কীনা, শুনলাম ব্যস্ত, মুক্তিযোদ্ধা খালেদের উপর তথ্যচিত্রের সম্পাদনার কাজ করছেন। শেষ পর্যন্ত একাই গিয়েছিলাম। একটু পর নজরুল ভাই নিজেই ফোন দিলেন, জানতে চাইলেন উনার ওখানে যাব কীনা, দরকার ছাড়া ওভাবে কেউ যানতে চায়না, চাপাচাপি করাতে বললেন যদি আসেন আমার আর তারেকের জন্য পুরী নিয়ে এসেন, দুপুরে খাইনাই। তখন সন্ধ্যা হয় হয়।
আমি আর টুটুল ভাই বাংলা মটরের মোড়ে ঐ অফিসে যেয়ে দেখি এডিটিং এর কাজ চলছে। আমি ওসব বুঝিনা। শুনলাম কয়েক ভাগে বের হবে এই তথ্যচিত্র। গতকাল যাদুঘরে সম্ভবত ২ পর্ব দেখানো হয়েছে। আমার ইউটিউবে একাউন্ট ছিলোনা, গতকাল রাতে একাউন্ট করে সেটা আপলোড দিয়েছিলাম, সকালে উঠে দেখি আপলোড হয়েছে।


