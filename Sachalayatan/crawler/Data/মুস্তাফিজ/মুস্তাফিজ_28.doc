১০১টা ছবির গল্প - এক,  ‘কাসা ডিউক’ 



বেশ কিছুদিন যাবৎ একটা মেগা সিরিজ লেখার ধান্ধা করছি। টিভির নাটক যেমন হয়, প্রতি সপ্তায় একবার কিংবা দুইবার দেখায়, কারো ভাষ্য অনুযায়ী কাহিনি চলে এক আঙুল করে। সিরিজটা হবে তেমন। মোল্লার দৌড় মসজিদ পর্যন্ত আর আমার দৌড় ছবি। প্রতি পর্বে একটা করে ছবি থাকবে সাথে সেটার বিবরণ। কখন, কোথায় আর কেন তুললাম সেইসব কথা। আপাতত ১০১টা ছবির গল্প নিয়ে সিরিজ বানানোর পরিকল্পনা থাকলেও পাঠক বিচারে এর সংখ্যা ...
বেশ কিছুদিন যাবৎ একটা মেগা সিরিজ লেখার ধান্ধা করছি। টিভির নাটক যেমন হয়, প্রতি সপ্তায় একবার কিংবা দুইবার দেখায়, কারো ভাষ্য অনুযায়ী কাহিনি চলে এক আঙুল করে। সিরিজটা হবে তেমন। মোল্লার দৌড় মসজিদ পর্যন্ত আর আমার দৌড় ছবি। প্রতি পর্বে একটা করে ছবি থাকবে সাথে সেটার বিবরণ। কখন, কোথায় আর কেন তুললাম সেইসব কথা। আপাতত ১০১টা ছবির গল্প নিয়ে সিরিজ বানানোর পরিকল্পনা থাকলেও পাঠক বিচারে এর সংখ্যা বাড়তে কমতে পারে। আরেকটা কথা, এখানে ছবির মানের চাইতে গল্পের বিষয়টা প্রাধান্য পাবে।
আমাদের আজকের ছবি ‘কাসা ডিউক’ বা ডিউকের বাড়ি, স্পেনের সেগোভিয়া শহরের সবচাইতে পুরোনো সরাইখানা।
 ১৮৮০ সালে কাতালিয়ান বালক ডিউক ভাগ্য ফেরাতে সেগোভিয়া চলে আসে। কিছুদিন এখানে সেখানে কাজ করে ১৫ বছর পর ১৮৯৫ সালে ডিউক নিজের চেষ্টায় কার্ভেন্তাস রোডের উপর এই সরাইখানাটি চালু করেন। শুকর আর ভেড়ার মাংস দিয়ে বানানো কাবাবের স্পেনীয় সংস্করণ স্থানীয়দের মন কেড়ে নিতে একটুও সময় নেয়নি, ডিউকের নাম হয়ে যায় দ্য গ্রিল মাস্টার।
সেই থেকে শুরু, আজ ১১৫ বছর পর এসেও ডিউক থেকে তার ছেলে জুলিয়ান, জুলিয়ান থেকে ডেনিস আর তাদের পরিবারের বর্তমান সদস্যরা সবাই চেষ্টা চালিয়ে যাচ্ছে তাঁদের পারিবারিক ঐতিহ্য আর রন্ধনপ্রণালী ধরে রাখতে। আমরা যখন সেগোভিয়া পৌঁছাই ততক্ষণে দুপুর পেরিয়ে গেছে, এখানে খাবার জন্য জনপ্রতি ৩০/৩৫ ইউরোর বিলাসিতা করাটা আমাদের জন্য সম্ভব হয়নি। 

ছবিগুলো তোলা হয়েছে ২০০৯ সালের সেপ্টেম্বরের ২১ তারিখ কেনন পাওয়ারশট এস এক্স-১ ক্যামেরা দিয়ে।

