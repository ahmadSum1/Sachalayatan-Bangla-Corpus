একটা মগবাজারীয় ষড়যন্ত্র



আমাকে ধরে বেঁধে মেহমান বানানো হয়েছে
কার কথা ছেড়ে কার কথা বলি। সবই একই কিসিমের। সামনে আসেনা। পাঠায় পোলাপান। পোলাপান কে কী আর ফেরানো যায়? যায় না।
আমি বলি আমার শরীর খারাপ, দিন দুই যাবৎ জ্বর
ওরা হাসে, বলে ব্যাপারনা ঠিক হয়ে যাবে বস্‌।
আমি বলি আমার গাড়ি নাই, দূর্ঘটনার পর গ্যারাজে
উত্তর দেয়, না না গাড়ি লাগবেনা, শুটিং এর মাইক্রোবাস আছে ওরা নিয়ে যাবে।
বলি বাড়িতে প্রচন্ড শীত, ঠান্ডা লাগবে
হাতা কাটা গেঞ্জীর দিকে আমার চোখ ফিরিয়ে অর্থহীন হাসি দেয়, বুঝলাম ঐ বয়সে আমিও এমনই করতাম।
খাইছে আমারে, এখন কী করি? বললাম বাড়িতে থাকার জায়গা নাই
সাথে সাথে একজন উত্তর দেয়, আহারে ফ্লিকারে বাড়ির যে ছবি দেখছি তার অর্ধেক হলেই চলবে।
রান্না করার লোক নাই
কী যে কন, তাইলে আমরা যাইতেছি ক্যান? নিজেরাই রান্না করমু।
শেষ পর্যন্ত বললাম, ঠিকাছে তাইলে বাজার করি, বলেন কয়জন যাইবেন?
সেইটাও আপনের করা লাগবেনা, আপনে আমাগো মেহমান, শুধু আমাগো লগে যাইবেন, যা করার আমরাই করুম।
ঘটনা একটু অন্যরকম, গত বছর থেকেই শুরু হয়েছে। ষড়যন্ত্র হচ্ছে আমার বাগানের বড়ই সাবাড় করার। প্রথমে মনে করেছিলাম এর উদ্যোক্তা কে তা চিনছি। আসলে তা-না। এখন বুঝছি নাটের গুরু অন্যজন। 
অগত্যা এই প্রথম মেহমান হিসাবে নিজের বাড়িতে যাচ্ছি। ঢাকা সময় বিকেল পাঁচটায় রওনা দেবার কথা।
পুনশ্চঃ কে কে যাচ্ছে আমি জানিনা, তবে এইটা একটা মগবাজারীয় ষড়যন্ত্র, ওরাই ভালো জানে।
আপডেটঃ সময় সাড়ে পাঁচ
অবশেষে ষড়যন্ত্রকারীদের পরিচয় প্রকাশ পাইতে শুরু করিয়াছে, এই পর্যন্ত যাদের নাম জানিয়াছি তাঁরা হলেন
নুসাইবা নাওয়ার
মৌনামী আহমেদ
সৌরাত্রি আহমেদ

