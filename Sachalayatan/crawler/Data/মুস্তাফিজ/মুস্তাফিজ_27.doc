১০১টা ছবির গল্প - দুই, মণিপুরি নাচ



  আমাদের দেশে মণিপুরিদের আগমন ১৮১৯-২৬ সালে বার্মা যুদ্ধের পর থেকে। সিলেট, হবিগঞ্জ, মৌলভীবাজার, সুনামগঞ্জের কিছু এলাকায় এদের বসবাস। এ সম্প্রদায়ের আদি পরিচিতি ‘মেইতেই’, আর আদিভূমি ভারতের মণিপুরের নাম ছিল ‘মেইতেই লেপাক’। আঠারো শতকে মেইতেই গোষ্ঠীপতি পামহৈবার মহাভারতের গল্পের সূত্র ধরে এলাকার নাম মণিপুর আর নিজেদের মণিপুরি হিসাবে পরিচিতি দেন। মণিপুর ১৮৯১ সাল পর্যন্ত স্বাধীন রাজ ...
  আমাদের দেশে মণিপুরিদের আগমন ১৮১৯-২৬ সালে বার্মা যুদ্ধের পর থেকে। সিলেট, হবিগঞ্জ, মৌলভীবাজার, সুনামগঞ্জের কিছু এলাকায় এদের বসবাস। এ সম্প্রদায়ের আদি পরিচিতি ‘মেইতেই’, আর আদিভূমি ভারতের মণিপুরের নাম ছিল ‘মেইতেই লেপাক’। আঠারো শতকে মেইতেই গোষ্ঠীপতি পামহৈবার মহাভারতের গল্পের সূত্র ধরে এলাকার নাম মণিপুর আর নিজেদের মণিপুরি হিসাবে পরিচিতি দেন। মণিপুর ১৮৯১ সাল পর্যন্ত স্বাধীন রাজ্য হিসাবে থাকার পর বৃটিশদের করতলগত হয়, এরপর থেকে ভারত স্বাধীন হওয়ার পূর্ব পর্যন্ত বৃটিশদের প্রত্যক্ষ তত্ত্বাবধানে নামমাত্র রাজার অধীনে মণিপুর শাসিত হয়। বৃটিশশাসিত অন্যান্য ভারতীয় অঞ্চলের তুলনায় মণিপুরে বৃটিশবিরোধী আন্দোলন ছিল তীব্র, মূলত চাল রফতানির বিরোধিতা করে শুরু হওয়া এসব আন্দোলনে রাজপরিবারের সদস্যরাই নেতৃত্ব দিতেন, গ্রেফতার আর নির্বাসনে পাঠানোর দরুন নেতৃত্বসংকটে পড়া মণিপুরিদের আন্দোলনে পরবর্তীতে মণিপুরি মেয়েরা উল্লেখযোগ্য ভূমিকা রাখেন, স্থানীয় ভাষায় একে বলা হয় ‘নুপি লান’ বা নারীবিদ্রোহ।
আমাদের দেশে অন্যান্য আদিবাসীদের তুলনায় শিল্প-সাহিত্য-সংস্কৃতির প্রতিটি শাখাতেই মণিপুরিদের সমৃদ্ধ ঐতিহ্য স্বতন্ত্র প্রতিভায় বিরাজমান। আজকের ছবির গল্পে যাবার আগে চলুন দেখি মণিপুরি ভাষায় লেখা দেশপ্রেমের উপর কয়েকটি লাইনের বঙ্গানুবাদ। এর পর চলে যাব মণিপুরি ঢোল বাদকদের নিয়ে তোলা ছবি দেখতে।
আমি যে সব সময় ঘোরে থাকি, তা মদের নেশায় নয়, বরং এই ছোট্ট দেশটার প্রেমে।
আমি এই নেশাকে ছাড়তে পারিনি, কখনোই না। আজও তাই সে নেশায় আচ্ছন্ন আমি, যে নেশা বাঁচিয়ে রাখে আমাকে।
আমার ছোট্ট দেশটি, ঢেকে যাচ্ছে ক্রমাগত, ঘন অন্ধকারে। মানুষগুলোর চোখে অশ্রু ধারা বহমান, কেন? এ প্রশ্নের জবাব খুঁজতে খুঁজতে আমি নেশাগ্রস্ত।
আজ এই নেশার ঘোরে আমার ছোট্ট মাতৃভূমির জন্যেই আমি লিখছি রক্তের অক্ষরে।

..........................................................................................
ঢোলের বাদন সাথে নাচ। একটা করে ঢোলের বাড়ি সাথে তাল মিলিয়ে নেচে উঠা, শরীর ঘুরিয়ে, মাজা দুলিয়ে কী সুন্দর তার ভঙ্গি। মাঝে মাঝে লাফ দিয়ে উঠে শূন্যে একপাক ঘুরে আসা। ঢোলের তালের সাথে সাথে দর্শকদের শরীরও দুলে ওঠে। ইচ্ছে করে ওদের সাথে নাচের তাল মেলাই। আমি আগে কখনও এদের বাদন শুনিনি। দেখিওনি। আর আশ্চর্যের ব্যাপার হলো সে সৌভাগ্য এসে ধরা দিলো বিদেশে! 
প্রতি বছর সেপ্টেম্বরে বার্সিলোনায় সপ্তাহব্যাপী উৎসব চলে, সেখানকার গথিক কোয়ার্টারকে ঘিরে এ উৎসবে কনসার্ট, শিল্পকলা প্রদর্শনী, বিশাল বিশাল চলমান মূর্তিদের ঘিরে নাচ, কাতালিয়ানদের জাতীয় নাচ ‘সারডানাস’, ভৌতিক পোশাক পরে আতশবাজির খেলার ভেতর নাচ এমনকি পুরোনো বইয়ের বিশাল মেলা। ২৪শে সেপ্টেম্বর ভোরে বার্সিলোনায় বাস থেকে নামার সাথে সাথেই এ উৎসবের “Mercè 2009” লেখা পোস্টার চোখে পড়লো। একটা ভালো সময়ে বার্সিলোনায় আসতে পেরেছি ভেবে যখন মনে মনে পুলকিত বোধ করছি তেমন সময় আমাদের হোস্ট জানালো আজ এখানেই বাংলাদেশ থেকে আসা “নাট্যপালা” নামের একটা দল মণিপুরি নাচ পরিবেশন করবে। ওরা এসেছে ‘কাসা এশিয়া’ নামে স্প্যানিশ সংগঠনের আমন্ত্রণে, সরকারি এ সংগঠনটি পূর্ব-পশ্চিমের মাঝে সাংস্কৃতিক সেতুবন্ধন তৈরির কাজ করে যাচ্ছে। আমরা দেরি না করে অনুষ্ঠানস্থলে চলে এলাম।
মূল মঞ্চে তখন পশ্চিমবঙ্গের কয়েকজন বাউল শিল্পীর গান চলছিলো। এরা নেমে গেলে মন্দিরা, মৃদং, বাঁশি হাতে খোলা মঞ্চে উঠে এলো আমাদের মণিপুরি দল। পুরো এক ঘন্টা দর্শকদের নাচিয়ে শেষ হলো ওদের পর্ব।
আসুন ওদের কিছু ছবি দেখি।


 


