ছবি দেখে ঘুরে আসা, সুন্দরবনে প্রথম দিনের বাকিটুকু



নজরুল ভায়ের লেখার সাথে তাল মেলানো মুশকীল, লোকটা দুই হাতে লিখতে পারে। আমার ছবি প্রসেস করতে সময় লাগে, তার সাথে আছে জিও ট্যাগিং, ইদানীং প্রায় সব ছবিতেই জিও ট্যাগিং করে দিই, ফ্লিকারে যখন ছবি দেখেন তখন ডানদিকের কলামে ম্যাপ বলে একটা লিঙ্ক পাবেন, সেখানে ক্লিক করলে ছবিটা যেখানে তোলা সে জায়গাটা দেখা যায়। সেটাই জিও ট্যাগিং। নীচে প্রথম দিনের ম্যাপ দিলাম।

আপনারা নজরুল ভায়ের লেখায় ইতিমধ্যেই আতিয়ার ভায়ের সাথে পরিচিত। আমাদের সহযাত্রীদের মাঝে উনিই সিনিয়র। আতিয়ার ভায়ের দুই ছেলে, দুই মেয়ে, বিয়ে দিয়েছেন সবারই। ছেলে দুটো উনার সাথেই থাকে। বাপ্পীদা’র বড়ভায়ের সাথে কাজের সুবাদে এখন বাপ্পীদা’র সহকারী, অনেক বিষয়ে আতিয়ার ভায়ের উপর নির্ভর করতে দেখেছি উনাকে। বছরে ৩/৪ মাস নিজের ট্রলারে মাছ ধরেন কিংবা ভাড়া খাটান বাকী সময় চাষাবাদ করেন, ধানী জমির ফসল দিয়ে সারাবছর চলে যায়। সংসারে সাচ্ছন্দ থাকা সত্ত্বেও এবয়সে জঙ্গলে ঘোরাঘুরী একটু অবাক করার মতই। কিন্তু নেশা বলে কথা, বাপ্পিদা ডেকেছেন আর উনি আসেননি তা হয়নি কখনো। নিচের ছবিটা আতিয়ার ভায়ের।
১।

সুন্দরবনের ফরেস্ট অফিসগুলোর একটা বিশেষত্ব আছে। সবগুলোই হয় নদী বা খালের পাড়ে। ৬/৭ হাত উঁচু মাচার উপর। চারদিকে কাঠের বেড়া দেয়া এবং অবশ্যই একটা পুকুর থাকবে। বনচারী জেলে, মওয়াল,ডাকাত, সরকারী কর্মচারী এমনকী বাঘ ও হরিনের পিপাসা মেটায় এসব পুকুরের পানি। প্রত্যেকটা অফিসে নদী থেকে উঠে আসার চমৎকার কাঠের জেটী, জেটীর সৌন্দর্য মানে গঠন দিয়ে সেই ফরেস্ট অফিসের প্রভাব বোঝা যায়। এসব অফিসে ফরেস্ট অফিসার ছাড়াও থাকেন বন্দুকধারী গার্ড, কিছু কিছু অফিস যেগুলো টেলিফোন নেটওয়ার্কের আওতায় বা গুরুত্ব কম সেসব জায়গায় বন্দুকধারী গার্ড রাখা হয়না। নিচের ৪টা ছবি দুইটা ফরেস্ট অফিসের আর একটা জেটির।
২।

৩।

৪।

৫।

এবারে নীচের ছবিগুলো দেখুন। বলে দিতে হবেনা যে এগুলো জেলেদের মাছ ধরার ছবি। মাছ ধরার অনেক নিয়ম কানুন দেখেছি, তবে এখানে যে কথাটা আমি উল্লেখ করতে চাই তা হলো জেলেদের সততা। বাপ্পিদা মাছ চাইতেই ওরা মাছ দিয়ে দিলো কিন্তু কিছুতেই আমাদের থেকে পয়সা নিলোনা, ওরা কর্মচারী, পয়সা নিলে ধর্ম নষ্ট হবে, মোকামে ফিরে মালিককে জানাবে ওমুককে এই কয়টা মাছ দিয়েছে।
৬।

৭।

৮।

৯।

শেষ ছবিদুটো সিডর আর পরবর্তীতে আইলার শিকার লোকজনের বাঁধের উপর বসতির ছবি। এ গ্রামটার আরেকটা বিশেষত্ব হলো এখানেই জন্মেছিলেন পচাব্দী গাজী।
১০।

১১।


