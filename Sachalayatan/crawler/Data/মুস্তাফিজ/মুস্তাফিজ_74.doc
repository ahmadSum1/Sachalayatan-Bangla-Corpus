“প্রজাপতি! প্রজাপতি! কোথায় পেলে ভাই এমন রঙিন পাখা?”



“প্রজাপতি! প্রজাপতি! কোথায় পেলে ভাই এমন রঙিন পাখা?”
শুক্রবার দল বেঁধে ময়মনসিংহ গিয়েছিলাম। বিশাল এক দল। দলে ফটোগ্রাফার ছিল, চিত্রকর ছিল, গায়ক ছিল, লেখক ছিল, আরো ছিলো সমাজকর্মী। আমাদের ঠিকানা ছিল কৃষি বিশ্ববিদ্যালয়। একটা দল সেখানেই শনিবার পর্যন্ত থেকে ঢাকায় আর আরেকটা দল শুক্রবার সন্ধ্যায় বিরিশিরির উদ্দেশ্যে ময়মনসিংহ ছাড়লেও আমরা সাত জন সেখান থেকে সারাদিন বিভিন্ন জায়গায় ঘোরাঘুরি করে শুক্রবার রাতেই ঢাকায় ফিরেছি।
অসম্ভব রোদে ক্লান্ত আমরা বিকেলে আবার কৃষি বিশ্ববিদ্যালয়ে ফিরে ‘বিজয়’৭১’ ভাস্কর্যের সামনে গাড়ী থেকে নামতেই অবাক হয়ে গেলাম, ভাস্কর্য ঘিরে থাকা বাগানে ফুলের উপর নানান জাতের প্রজাপতি। আমাদের আর পায় কে, এক মূহূর্তে ক্লান্তি ঝেড়ে ফেলে সবাই লেগে গেলাম প্রজাপতির ছবি তুলতে। এত সুন্দর যে সবার সাথে শেয়ার করার লোভ সামলানো কঠিন।




