ছবি পোস্ট প্রসেসিং-১ হাই কী ছবি



এতদিন অনেক ছবি দেখছেন। কোন কোন ছবি ভালো লাগছে, কোনটা লাগেনাই। সব ছবিই যে ক্যামেরার কারিগরী তা কিন্তু ঠিক না, এইখানে প্রসেসিং এর অনেক বড় ভূমিকা আছে। সঠিক প্রসেসিং এর গুনে অনেক সাধারন মানের ছবিই কিন্তু অসাধারণ হয়ে ধরা দেয়।
এইখানে আজকে আমি ‘হাই কী’ ছবির প্রসেসিং নিয়া কিছু জ্ঞান দান করার চেষ্টা করবো। আপনারা যারা এই সম্পর্কে আগে থেকেই জানেন তাঁরা এইটা পড়বেননা, যারা জানেন না তাঁরা পড়বেন, বড়ই ফায়দা হবে।
প্রথমেই শুনেন “হাই কী” ইমেজ কোনটা। সাধারণ ভাবে যে ছবিতে কন্ট্রাস্ট কম থাকে সেইটাই হাই কী ইমেজ, মানে হালকা ব্যাকগ্রাউন্ডে তোলা হালকা ছবি। নীচের ছবিটা দেখেন এইটা একটা হাই-কী ছবি।

আসেন এইবার দেখি কিভাবে এইটাকে প্রসেস করলে জিনিষটা সুন্দর হয়।
১। প্রথমে ফটোশপে ছবিটা খুললাম
২। লেয়ার মেনু থেকে নিউ এডজাস্টমেন্ট লেয়ার, সেখান থেকে একটা ব্ল্যাক এন্ড হোয়াইট এডজাস্টমেন্ট লেয়ার নিলাম(Black and White adjustment layer)। ঠিক সাদাকালো না করে আমার উদ্দেশ্য হলো কালার টোন টা আরেকটু কমানো।

৩। একই জায়গা থেকে কার্ভ এডজাস্টমেন্ট (curves adjustment layer)লেয়ার নিলাম। ব্ল্যাক পয়েন্টটাকে নীচের ছবির মতন একটু উপরে তুলে দিলাম, তাতে ছবিতে কোন ব্ল্যাক অংশ আর থাকলোনা।

৪। এবারে সেখান থেকে পর পর তিনটা লেভেল এডজাস্টমেন্ট (Levels adjustment layer) নিলাম, নাম দিলাম ১,২,৩। প্রত্যেক এডজাস্টমেন্টে গামা (grey triangle) স্লাইডারটিকে বাম দিকে সরিয়ে আনলাম, আমি প্রথম বার ১.৩, এরপরেরটা ১.৪ এবং শেষটাকে ১.৪ এ নিয়েছি। মনে রাখবেন ছবির ধরণানুযায়ী ৩টা লেভেল এডজাস্টমেন্ট লেয়ারের প্রয়োজনীয়তা নাও থাকতে পারে।

লেয়ার প্যালেটে খেয়াল করে দেখেন ছোট্ট আইকনের পাশে আরেকটা বক্স আছে, সেইটা মাস্ক বক্স, এই মাস্ক বক্স একটিভ করে ব্রাশে কালো রঙ লাগিয়ে যেসব জায়গা একটু হাইলাইটেড চান সেসব জায়গায় পেইন্ট করেন। নীচের ছবি দেখেন।

৫। এবারে শেষ অংশ, একটা হিউ সেচুরেশন (Hue/Saturation adjustment) এডজাস্টমেন্ট লেয়ার যোগ করেন, নীচে ডানদিকে কালারাইজ বক্সে ক্লিক করে হিউ, সেচুরেশন আর লাইটনেস নিয়ে খেলা করে পছন্দসই রঙ নিয়ে আসেন, ছবিটা সেভ করেন।

এবারে অরিজিনাল ছবির সাথে নীচের ছবির তুলনা করেন।


