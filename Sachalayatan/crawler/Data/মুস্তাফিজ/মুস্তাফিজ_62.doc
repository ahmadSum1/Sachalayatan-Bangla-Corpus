ছবি দেখে ঘুরে আসা, সুন্দরবনে (৫ম পর্ব)



আমি আসলে নজরুল ভায়ের লেখার সাথে তাল মেলাতে পারিনা, কোনটা কখন লিখবেন বুঝিনা, ভাবলাম এই শেষ কিন্তু দেখা গেলো পরের পর্বে আরো চমক, বাদ দিই সেসব, আমি আমার নিজের মত চলি, তবে নজরুল ভায়ের লেখার সাথে একটু হলেও তাল মিলিয়ে।
এবারের পর্বে প্রথমেই কিছু কিছু চরিত্রের সাথে আপনাদের সাথে পরিচয় করিয়ে দেব।
ছবি-১। ডাকাত ডাকাত চেহারার এ লোকটার নাম এমদাদ হোসেন, বন বিভাগের প্রহরী, বাঘ কাটা ডোম, ক্যামেরা পাগল। দুই ঢোক বিদেশী পানীয় পেটে গেলে সারা রাত ভুস ভুস করে ঘুমাতে পারে, বাঘ এলেও সে ঘুম ভাঙ্গানো যাবেনা। অসীম সাহসী এ লোকটার একমাত্র দূর্বলতা সাপ। তাদের কাছে বাঘ দেখা গ্রামে থেকে ছাগল দেখার মত, ইচ্ছা আছে ব্যাটার হাতে একটা ক্যামেরা ধরিয়ে দেব মনের সুখে বাঘের ছবি তোলার জন্য। এমদাদের একটা ডায়ালগ খুব মনে ধরেছে “এমদাদ কখনও পেছনে হাঁটেনা”।

ছবি-২। নাদুস নুদুস আরেক বন প্রহরী দত্ত বাবু, হাসি খুশী, আলাভোলা টাইপের হলেও খুবই সতর্ক। আমি চায়না থেকে বেশ কয়টা ট্রেকিং বুট এনেছিলাম, সুন্দরবনে মরাকাগার চরে যেখানে নেমেছিলাম অসম্ভব কাদা সেখানে, নৌকায় উঠার কিছুক্ষণ পর খেয়াল করলাম খুবই মনোযোগ দিয়ে দত্ত বাবু আমার বুট পরিষ্কার করছে, আসলে ঐটা তার পছন্দ হয়েছে বুঝতে পেরে বলেছিলাম রেখে দিতে, আমার চাইতে ওরই বেশী কাজে লাগবে।

ছবি ৩। সিগারেট মুখে আমাদের লিলেনদা, হাতের লাঠি কিন্তু বাঘ তাড়ানোর জন্য নয়, কাদায় হাঁটার সুবিধার জন্য নেয়া। অসম্ভব উদ্যমী লিলেনদা সেখানে অসূস্থ্য হয়ে পড়লেও কাউকে তেমন বুঝতে দেননি। আমি বিভিন্ন গ্রুপ ট্যূরে সাধারণত যেমন লোক পছন্দ করি তার সবকয়টা গুন উনার মাঝে আছে।

ছবি-৪। এম ইউসুফ তুষার। নেশা আর পেশা ছবি তোলা। সবকিছু ছাপিয়ে একজন ভালো মানুষ, কিছুটা অস্থির সবসময়। আমার ক্যামেরা বিষয়ক জ্ঞানের অধিকাংশই এঁদের থেকে জানা। সামনের সেপ্টেম্বরেই চায়না যাচ্ছেন ইউনেস্কোর একটা পুরষ্কার নেবার জন্য।

ছবি-৫। মামুন। এবারই আমার সাথে পরিচয়। ঢাকায় এক বিজ্ঞাপনী সংস্থায় কাজ করে। অসম্ভব অস্থির আর হাজারটা ছবি তুলেও অতৃপ্ত সবসময়।

ছবি-৬। নজরুল ভাই। মূলত আমার গুঁতাগুঁতিতে উনার সুন্দরবন আসা, ঘুরে যাবার পর মনে হচ্ছে এখন উনার গুঁতাতেই আমাকে আবারো সুন্দরবন যেতে হবে। উনার লেখায় পড়েছেন সারারাত ছাদে আধোঘুমে কাটানোর কথা, পরদিন দুপুরের আগে আগে পরিশ্রান্ত নজরুল ভাইকে এভাবেই দাঁড়িয়ে দাঁড়িয়ে ঘুমাতে দেখা গেছে।

ছবি-৭। আমি। লুংগী পড়া এ ছবিটা নজরুল ভায়ের তোলা, নিলকমলে। বন্দুকের লাইসেন্সের কথা জানতে চাওয়াটা ঠিক হবেনা।

ছবি-৮। নিলকমলের স্ক্রিনশট

নাম্বার দেখে মিলিয়ে নিন, 1,2,3 যথাক্রমে বন অফিস, নৌবাহিনী, মংলা পোর্ট অথরিটির ঘাট। 4,5,6 মিঠা পানির পুকুর, এতদঞ্চলের খাবার পানির একমাত্র উৎস। গত আইলায় 4 এবং 6 নোনা পানিতে ডুবে গেলেও 5 নাম্বারটা রক্ষা পেয়েছে। 7 অবজারভেশন টাওয়ার। 8 গোলঘর, সামনে ঘাসের মাঠ, দলবেঁধে হরিন ঘুরে বেড়ায় এখানে তাই বাঘেরও আনাগোনা বেশী। 9 অফিসের উল্টোদিকে সাদা দাগ বরাবর এখানে কাঠের রাস্তা আছে একটা প্রায় ৫০০মিটার লম্বা, এখন অবস্থা করুন, এরপর মাটি তোলা রাস্তা আরো ৫০০ মিটার তারপর হালকা গাছ, মূলত ঘাসের বন এরপর আবারো নদী, চারদিক পানিতে ঘেরা প্রায় ৭ বর্গ কিলোমিটার এ চর এলাকায় কমপক্ষে একটি বাঘ থাকার কথা সকল শুমারীতে উল্লেখ আছে।
ছবি ৯,১০,১১,১২। এছবি গুলো শরিফের তোলা, নীলকমল ফরেস্ট অফিসের পন্টুনের উপর বসে। যথাক্রমে বাপ্পি, আমি, নজরুল, লিলেন




ছবি ১৩। কাদা ডিঙ্গিয়ে নৌকায় ফেরা
দত্ত, মামুন, পেছনে তুষার, তার সামনে যুবায়ের আর সবার সামনে রয়েল

বড় হয়ে যাচ্ছে, বাকিটা ইফতারের পর।

