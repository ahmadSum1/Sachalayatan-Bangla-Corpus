বাগানবিলাস বা বোগেনভিলিয়া



মফস্বল শহরগুলোতে যেসব বাড়ির কর্তারা একটু সৌন্দর্যপ্রেমিক তাঁদের বাড়ির গেটে আলো ছড়ায় যে গাছ তার নাম বাগানবিলাস, ইংরেজীতে বোগেনভিলিয়া।
আদিবাস দক্ষিণ আমেরিকায়, আমাদের দেশে কার হাত ধরে কখন এসেছে জানা না থাকলেও এটি এখন আমাদের পরিচিত মুখ। ৬/৭ ফুট লম্বা গাছ কিছু একটা আঁকড়ে ধরে বেড়ে উঠে। আমাদের দেশে সারাবছরই এর পাতা থাকে সবুজ। ফুল খুবই ছোট, সাধারণত সাদা, তিনটি ছোট ফুল একসাথে ছয়টি কিংবা তিনটি বড় পাতাকৃতি পাপড়ি দিয়ে তৈরী ঘেরাও এর ভেতর থাকে। সেই পাপড়ির আবার বিভিন্ন রঙ, গোলাপী, ম্যাজেন্টা, বেগুনী, লাল, কমলা, হলুদ, সাদা। এক গাছেই কয়েক রঙ এর সমাহার থাকতে পারে। পাপড়ি গুলো দূর থেকে দেখলে মচমচে মনে হয়। এ কারণে এটাকে অনেকেই কাগজের ফুল বলে থাকেন।
বোগেনভিলিয়া বেশ কয়টা দেশের জাতীয় ফুলের মর্যাদা পাচ্ছে।



মাঝের ছবিটি মাতিসের তোলা

