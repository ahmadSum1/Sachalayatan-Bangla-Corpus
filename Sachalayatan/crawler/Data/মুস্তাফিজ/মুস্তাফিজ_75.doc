মেট্রোজায়ায় ফ্যাশন প্যারেড



ফ্যাশন শো নিয়ে আমার বেশ মধুর কিছু অভিজ্ঞতা আছে। ঢাকায় প্রথম যখন ফ্যাশন শো হয় সময়টা আশির দশকের মাঝামাঝি। লোকজন বুঝতোইনা ফ্যাশন শো কি জিনিষ, দেখতে যাওয়াতো দূরের কথা, সেসময় শো আর ডিনার মিলিয়ে পাঁচ তারা হোটেলের ৩০০টাকার টিকিটও অবিক্রিত থেকে যেত, হায় খোদা। আর ইদানীং ফ্যাশন শো তো ডাল ভাত, সবখানেই হয়, এমনকি একবার ঈদের আগে ঢাকার এক নামকরা দোকানের ৫x১২ ফুট প্যাসেজেও শো হতে দেখেছি। ঢাকার প্রথম দিকের সেসব ফ্যাশনশো মডেলদের প্রত্যেকেই পরবর্তীতে বিভিন্ন বিজ্ঞাপনের মডেল হিসাবে কাজ করেছে।
এবারে কুয়ালালামপুরে থাকাকালীন হঠাৎ করেই তেমন এক ফ্যাশন শো দেখার সৌভাগ্য হয়েছিলো মাশীদের কল্যাণে। ঢাকা যাবার আগের দিন কুয়ালালামপুরের বুকিত বিন্তাং এলাকায় মেট্রোজায়া শপিং মলে কেনাকাটা করতে গিয়েছিলাম, ক্যামেরার ব্যাগ, মনোপড, মাতিসের খেলনা এইসব, বিশাল মার্কেট, আমি - অরূপ একদিকে আর মাশীদ অন্যদিকে, বেশকিছু সময় কাটিয়ে বাইরে এসে তৃষ্ণা মেটাচ্ছি এমন সময় মাশীদের ফোন, ভেতরে লবিতে প্যারেড হচ্ছে তাড়াতাড়ি যেন চলে আসি। আমরা দুজন যখন সেখানে শো প্রায় শেষ পর্যায়ে, প্রচুর লোক, ভীড় ঠেলে সামনে যেতে ইচ্ছা না করলেও হাতে সাদা লেন্স দেখে লোকজন এমনিতেই সরে দাড়াঁলো। অগত্যা সামনের দিকে যেয়ে ফটাফট কিছু ছবি। নীচে দেখুন (এতে যদি রূম্মনের আশ কিছুটা মেটে)







