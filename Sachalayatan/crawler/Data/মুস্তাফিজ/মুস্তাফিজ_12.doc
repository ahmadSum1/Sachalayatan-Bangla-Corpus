ইফতার কান্ড



বেলা এগারোটায় অপুকে ফোন দিলাম। বলে আমরা আপনার বাসার আশেপাশেই আছি, আসছি। আমরা বলাতে বুঝলাম সিলেট থেকে আরো কেও এসেছে। কে হতে পারে ভাবতেই প্রথমেই উজানগাঁর নাম মনে এলো। আমি বিছানা ছেড়ে নামতে নামতেই নীচ থেকে দারোয়ানের ফোন, সিলেট থেকে দুজন লোক এসেছে, আমাদের বাসায় আসতে চায়, কথাবার্তা সন্দেহজনক বলে আমার কাছে জানতে চাইছে উপরে পাঠাবে কীনা।
অপু এমনই, উজানগাঁ থেকে আরো মজার কথা শুনলাম। সকালে বাস থেকে নেমে অপু ওকে নিয়ে ঢুকেছে নাস্তা করাতে। ডাল আর রুটি। ডালে আবার গরুর মাংসের ঝোল দেয়া। এই শুনে অপু মার খাপ্পা বেয়ারার উপর, বলে, “রোযা রমজানের দিন তোমার দোকানে কী মুসলমানেরা খেতে আসে যে গরুর মাংস দিছো? মানুষের ধর্ম নষ্ট করো মিয়া!” দোকানদারের উল্টা ঝাড়ি, শ’য়ে শ’য়ে মুসলমান এখানে খাইতে আসে, একটাও হিন্দু পাইবেন না, গরুর মাংস রাখুম না তো কী রাখুম?”
আমাদের বাসায় ইফতারির আয়োজন জমে উঠতে শুরু করেছে, আমরাও ভাবছি ইফতারিতে গরুর মাংস রাখবো। একটু আগেই বাজার থেকে ফিরেছি, গতকালের বাকি বাজার গুলো সারলাম, লিস্টও খুব ছোট না। মুরগি, শসা, টমেটো, আদা, জিরা, বেগুন, বাঙ্গি, পেয়ারা, খেজুর, টকদই...   আরো কত কী। এরই মাঝে চলছে চেনা শোনাদের ফোনে দাওয়াত দেয়া। অপু একাজে ভালোই দক্ষতা দেখাচ্ছে। আসলে এটা করার কথা নজরুল ভায়ের, উনি বাজিতপুর যেয়ে বসে আছেন।
এখনও সময় আছে যারা পারেন চলে আসেন।
শুক্রবার বেলা ২:৩০
আপডেট হবে দুঘণ্টা পর।
(পোস্টে বানান ভুল থাকলে তার দায় তৃষিয়ার, সে এখনও আসেনাই)

