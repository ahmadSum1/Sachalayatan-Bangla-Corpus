বরাহদের ঘুম নাই



বরাহদের ঘুম নাই। চারদিক থেকে ধেয়ে আসা মৃত্যুভয় এদের ক্রমাগত এমনভাবে চেপে ধরছে যে সাংবাদিক সম্মেলনে আবোল তাবোল বলে নিজেদের অপরাধ হালকা করার একটা অপচেষ্টা কিছুদিন যাবৎই খেয়াল করে যাচ্ছি। 

তারই  ধারাবাহিকতায় গতকাল বরাহ মুজাহিদ তার ‘৭১ এর কর্মকাণ্ড সম্পর্কে নতুন তথ্য জানাল আমাদের। 

স্বাধীনতা আর মুক্তিযুদ্বের উত্তাল সময়গুলোতে সারাদেশের শিক্ষা প্রতিষ্ঠানগুলো প্রায় পুরো সময় বন্ধ থাকলেও কোনো এক অজানা প্রতিষ্ঠানে একান্ত বাধ্য ছাত্রের মতন লেখাপড়া চালিয়ে গেছে সে। শুনে হাসব না কাঁদব না বুঝতে পেরে তিনটা ছড়া লেখলাম, জীবনের প্রথম... 

১
পড়ল চাপে মুজাহিদ, পড়ল চাপে মতি...
এত আগের হিসাবনিকাশ ভুললে কি ভাই ক্ষতি?
জনতা আজ এক হয়েছে
একই সাথে রব তুলেছে
ফাঁসীর কাঠে হবে তোদের এই জীবনের যতি।
……………………………..
২
একাত্তরে কী করেছি থাকবে কি আর মনে?
ব্যস্ত ছিলাম লেখাপড়ায়, তাই তো সবাই জানে।
এবার নাকি বিচার হবে,
পত্রিকাতে ফিচার হবে,
ফাঁসির কাঠে জানটা নেবে এক হ্যাঁচকা টানে! 
………………………………………
৩
মতি বলে, গো-আ চাচা এবার হবে কেমনে বাঁচা?
কেমনে সরাই দু’চোখেতে ভাসতে থাকা জেলের খাঁচা?
ধরলো কাঁপন আমার পায়
গায়েবী আওয়াজ শুনছি হায়
“তোদের এবার ঝুলতে হবে এই কথাটিই হাঁচা।”

