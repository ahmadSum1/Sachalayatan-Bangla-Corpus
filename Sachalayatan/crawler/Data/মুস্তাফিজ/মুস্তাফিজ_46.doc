ছবি ও ভিডিয়োতে গতকালের প্রকাশনা অনুষ্ঠান



আপডেটঃ উপস্থানপনা বক্তৃতার চুম্বক অংশ নিচে সংযুক্ত করা হয়েছে।
গতকাল হয়ে গেল তিনটি বহুল প্রত্যাশিত বই এর প্রকাশনা উৎসব।
শস্যপর্বের প্রকাশনায় দুটি বই মাশীদ আহমদের ছবি ও কবিতার বই “এলোমেলো”, সচলদের লেখা নিয়ে “সচল সংকলন তৃতীয় খণ্ড” আর শুদ্ধস্বরের প্রকাশনায় মৃদুল আহমেদ, আকতার আহমেদের ছড়ার বই “রাজাকার ইস্যুতে মানবতা মুছে ফেল টয়লেট টিস্যুতে”।
মৃদুল আহমেদের চমৎকার উপস্থাপনায় প্রতিটি বইয়ের মোড়ক উন্মোচন করেন ছড়াকার লুৎফর রহমান রিটন।
আসুন সেই অনুষ্ঠানের কিছু ছবি দেখি।
ছবি একঃ অনুষ্ঠানে উপস্থিত দর্শক

ছবি দুইঃ পোষ্টার নিয়ে এলোমেলো ঘুরে বেরাচ্ছে তারেক

ছবি তিনঃ তারেকের হাত অনেক লম্বা

ছবি চারঃ মৃদুলের চমৎকার উপস্থাপনা

ছবি পাঁচঃ  সচল সংকলনের মোড়ক তুলে ধরছেন ছড়াকার লুৎফর রহমান রিটন।

ছবি ছয়ঃ এলোমেলো’র মোড়ক খোলা হয়েছে

ছবি সাতঃ এলোমেলো মাশীদের এলোমেলো কথা

ছবি আটঃ আবেগাপ্লুত এবং উচ্ছ্বসিত মাশীদ জনক

ছবি নয়ঃ দুই বইয়ের পাপিষ্ঠ প্রকাশক

ছবি দশঃ ছড়াকার ছড়াকার ভাই ভাই, রাজাকারের ফাঁসী চাই

ছবি এগারঃ মোড়ক খোলা হলো  “রাজাকার ইস্যুতে মানবতা মুছে ফেল টয়লেট টিস্যুতে”।

ছবি বারঃ কথা বলছে আকতার

ছবি তেরঃ “রাজাকার ইস্যুতে মানবতা মুছে ফেল টয়লেট টিস্যুতে” এর প্রকাশক কে পরিচয় করিয়ে দেয়া হচ্ছে

সচলায়তন সংকলন ৩য় খন্ড

মৃদুলঃ
আমরা এখানে সবাই লেখক, সবাই পড়ুয়া, সবাই পাঠক। এখানে দর্শক বলতে কেউ নেই। কারন সবাইকে দেখি আমরা কোন না কোন ভাবে এর সাথে জড়িত। যারা পাঠক হিসাবে অংশ নিচ্ছেন তাঁরাও কিছু না কিছু লিখছেন, কোন না কোন ভাবে অংশ নিচ্ছেন। এখানে অনেক জ্ঞান সম্পন্ন লেখালেখি হয়ে থাকে। অনেক আধ্যাত্বিক জ্ঞান সম্পন্ন লেখা হয়ে থাকে। অনেক যশস্বি লেখক এখানে লেখেন। আজকেই যেমন এখানে উপস্থিত আছেন লুৎফুর রহমান রিটন। উনিও কিন্তু সচলে লেখালেখি করেন। আপনারা জেনে আনন্দিত বোধ করবেন যে সচলায়তন এর তৃতীয় সংকলনের অর্থাৎ সচলায়তনে সারাবছর যে লেখাগুলো ছাপা হয় সেখান থেকে বাছাই করা সেরা লেখাগুলো নিয়ে প্রতি বছর একটি সংকলন বের করা হয়। আজকে সচলায়তন সংকলনের ৩য় খণ্ড অর্থাৎ বুঝতে পারছেন যে ইতিমধ্যে আরো দুটি খণ্ড প্রকাশের সাফল্যের সাথে সেরা লেখার তিন নাম্বার সংকলণ প্রকাশ পাচ্ছে। আজকে এখানে যে তিনটি প্রচ্ছদ দেখা যাচ্ছে তাদের লেখকরা প্রত্যেকেই সচলায়তনে লেখে থাকেন। বাম পাশে সবচে প্রথমে দেখতে পাচ্ছি সচলায়তন সংকলন, তারপর তিনজন লেখক লেখিকা। একজন লেখিকা, উনি মাশীদ আহমদ, তার ছবি কবিতার বই এলোমেলো, তারপর দুজন লেখক আছেন, একজন হচ্ছেন আকতার আহমেদ, আরেকজন হচ্ছেন মৃদুল আহমেদ অর্থাৎ আমি! চলন্ত অবস্থায় চালকের সাথে কথা বলা নিষেধ, আমরা এই বিষয়ে আর কথা না বলি।
এবার আমরা প্রিয় সচলায়তনের, যে ব্লগে আমরা আমাদের ভাব, ভালোবাসা, বিশ্বাস, আশাবাদের সমস্ত কথা বলে থাকি, সেই সচলায়তনের এবছরের বাছাই করা লেখা থেকে করা সংকলনের প্রচ্ছদ উন্মোচনের জন্যে রিটন ভাইকে অনুরোধ করছি।
রিটনঃ
সচলায়তন এর বন্ধুরা এবং বাইরের বন্ধুরা। মোড়ক উন্মোচনের জন্যে আমি প্রায় প্রতিদিনই এখানে আসি। কিন্তু এতো বিশাল আয়োজনে কোন মোড়ক উন্মোচন হয় না। সচলায়তন এতো বিশাল একটি পরিবার, এর সদস্যসংখ্যা এতো বেশি যে আমাদেরকে আজকে পরিসর বড়ো করতে হয়েছে। সচলায়তন এমন একটি অনলাইন লেখক ফোরাম, যেখানে গদ্য পদ্য মিলিয়ে মননশীল এবং সৃজনশীল শাখায় বিভিন্ন তরুণ তরুণীরা লেখালেখি করেন। বিচিত্র সব বিষয়ে এখানে লেখালেখি হয়। দেশে এমন কোন বিষয় নেই যেটা নিয়ে সচলে লেখা হয় না। প্রধাণত মুক্তিযুদ্ধ নিয়ে, স্বাধীনতা নিয়ে, বাংলাভাষা, সংস্কৃতি এসবের মধ্যেই সচলায়তন তার অবস্থানকে দৃঢ় করে রেখেছে। এই বিষয়ে সচলায়তন কখনই আপোষ করে না। মুক্তিযুদ্ধ নিয়ে সচলায়তন কোন আপোষ করে না। স্বাধীনতার বিষয়ে সচলায়তনের কোন আপোষ নেই। এমনকি স্বাধীনতা বিরোধী ঘাতক দালাল রাজাকার তাদের বিরুদ্ধেও সবচে বেশি সোচ্চার সচলায়তন। যে কারণে সচলায়তনকে মনে হয় আমাদের নিজের কণ্ঠ। সচলায়তন আমার বিশ্বাসকে, আমার চেতনাকে আমার স্বপ্নকে ধারণ করে। এই ব্লগে যারা লেখালেখি করে তাঁরা আমার স্বপ্নের মানুষ, আমার চিন্তার মানুষ, তাঁরা আমার চেতনার মানুষ। এবঙ তাঁরা আমার মস্তিস্কের ভেতরকার মানুষ। আমি কিন্তু হৃদয়ের কথা বল্লাম না, মস্তিস্কের কথা বল্লাম। কারণ মস্তিস্কটাই এখন সবচে জরুরি। আমরা হৃদয় দিয়ে উপলব্ধি করতে বলি। বহু বছর চলে গেছে। স্বাধীনতার ৩৮ বছর পেরিয়ে যাচ্ছে। আর হৃদয় দিয়ে উপলব্ধি করার সময় নাই। এখন মস্তিস্ক দিয়ে উপলব্ধি করতে হবে। ঘাতকচক্র, দালালচক্র এবং স্বাধীনতা বিরোধী চক্র এখন কতো সোচ্চার আপনারা তা পত্রিকায় দেখছেন। রাজশাহীতে যে ঘটনাগুলো ঘটছে বাঙলাদেশের বিভিন্ন অঞ্চলে যে ঘটনাগুলো ঘটছে সচলায়তন তার বিরুদ্ধে সোচ্চার একটি ফোরাম।
সচলায়তন প্রতিবছর যে সংকলন প্রকাশ করে, এটি তার তৃতীয় খণ্ড। আগে আরো দুটো সঙ্কলন বেরিয়েছে। আমার দৃঢ় বিশ্বাস, আগের দুটো সঙ্কলনের চাইতে মেধার দিক থেকে, লেখার শক্তিতে এটি আরো বেশি বলিয়ান এবং আরো বেশি বৈচিত্রপূর্ণ।
আমি এখন এর ভেতরে অর্থাৎ যারা এই সঙ্কলনের ভেতরে উপস্থিত আছেন তাদের সবার প্রতি কৃতজ্ঞতা ভালোবাসা এবং আমাদের সবার শুভকামনা জানিয়ে এই সংকলনের মোড়ক উন্মোচন করছি।
এই প্রচ্ছদটি করেছেন আমাদের মুস্তাফিজ ভাই। আমরা দেখতে পাচ্ছি, নানান বর্ণের, নানান আকৃতির নানান প্রকৃতির মানুষ, মানুষের মুখ। কিন্তু সকল মানুষ এক কাতারবন্দি। এরা দেখতে ভিন্ন.এদের অবয়ব ভিন্ন এদের হাসি ভিন্ন এদের দৃশ্যমানতা ভিন্ন কিন্তু চিন্তায় চেতনায় মনন ও মেধায় তারা একটি সারিতে অবস্থান করছেন। এটাকে ছড়িয়ে ছিটিয়ে দেয়া হয়নি। আমি এজন্য মুস্তাফিজ ভাইকে ধন্যবাদ জানাচ্ছি, তিনি অত্যন্ত কার্যকর এবং বলিষ্ঠ একটি প্রচ্ছদ উপহার দিয়েছেন। এর সব লেখকদের আমাদের অভিনন্দন। তাদের সবাইকে আমাদের অভিনন্দন। একটা হাততালি হয়ে যাক...
মাশীদের "এলোমেলো" (১ম অংশ)

মাশীদের "এলোমেলো" (২য় অংশ)

আখতার আহমেদ আর মৃদুল আহমেদের "রাজাকার ইস্যুতে মানবতা মুছে ফেল টয়লেট টিস্যুতে"


