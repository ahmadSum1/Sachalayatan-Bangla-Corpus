আমাদের ক্ষমা কর



<>
দারফুরের কঙালসার শিশুরা
তোমাদের দিতে পারি না খাদ্যের আশ্বাস কিংবা মুক্তির স্বাদ
খালি পারি, মানবতার নামে বলি দিতে।
আমরা মানুষের মোড়কে কিছু অমানুষ
পারলে আমাদের ক্ষমা কর।
ফিলিস্তিনি কিশোরেরা
হাতের কলম ফেলে তুলে নিয়েছ ইট,পাথর আর নুড়ি
মুগ্ধ হই তোমাদের সাহস দেখে
তবু পারি না ইসরাইলী বেয়োনেট থেকে বাঁচাতে
নীতিবাগীশ ফাঁকা বুলি ছাড়া যে কিছুই নেই আমাদের
পারলে ক্ষমা কর আমাদের।
ইরাকের অসহায় নারী পুরুষেরা
বিশ্বাস কর আমরা সীমার নই
কারবালাকে ক্ষত-বিক্ষত দেখলে দুঃখই হয়
কিন্তু কি করব বল?
চেয়ে চেয়ে গাড়িবোমার আঘাতে উড়ে যাওয়া খন্ড বিখন্ড দেহ দেখা ছাড়া,,
পারলে এই অক্ষমদের ক্ষমা কর।
আমাদের ক্ষমা কর।
--রিম সাবরিনা

