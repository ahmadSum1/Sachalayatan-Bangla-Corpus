গেসবল (১৮+): কি যে কখন কাজে লাগে!! 



শিরোনামের বিশেষ সংখ্যাটাই বলে দিচ্ছে এটা একটু দুষ্টু প্রকৃতির গেসবল সমস্যা। কাজেই দুষ্ট পোষ্টে কষ্ট পাবার সম্ভাবনা বাড়বে কি কমবে সেটার ভার আপনার হাতেই 
সবকিছুতে ভূমিকা করা আমার বদঅভ্যাস, এখানেই শেষ করি, কাজের কথা শুরু করা যাক। খুব ছোট একটা সমস্যা।
জাপানী এক টিভি মডেল কাম অভিনেত্রী (সম্ভবতঃ একটু ইরোটিক লাইনের) মিডিয়ায় বিশেষভাবে আলোচিত ছিলেন বিশালবক্ষা হবার কারণে।
অবশ্যই তাঁর এই বিশেষ বৈশিষ্ট্যটি তাঁকে একটা নির্দিষ্ট ধরনের দর্শকদের কাছে জনপ্রিয়তা অর্জনে সাহায্য করেছিলো, সেটা কেন তা ব্যাখ্যা না করলেও চলবে বলেই আমার ধারনা  
তো, শুধু জনপ্রিয়তা অর্জনই না,
দেখা গেল যে এই একই বৈশিষ্ট্য তাঁকে এক ভায়বহ বিপদ থেকেও রক্ষা করেছিলো একবার।  
আপনাকে গেস করতে হবে এই আকর্ষণীয় বৈশিষ্ট্যটি কিভাবে একজন মহিলাকে বিপদ থেকে রক্ষা করতে পারে!
গুড লাক। আপনার ভাবনা শুভ হোক। 
*************************************************
উত্তরটা ব্লগার খেকশিয়ালের কমেন্টে দেয়া লিংকে আছে, তাও লিখছি আবার
ভদ্রমহিলার বয়ফ্রেন্ড তার বিরুদ্ধে মামলা করেছিলো এই বলে যে মহিলা নাকি বয়ফ্রেন্ডের এ্যাপর্টমেন্টের দরজা ভেঙে ঢুকে, চুরি ডাকাতি টাইপের কিছু করেছে। জাপানী পুলিশ কেইস হাতে পাবার পর ঘটনাস্থলে গিয়ে একবার পুরো ঘটনা বাদীর বর্ণনা অনুযায়ী সিমুলেট করে। এক্ষেত্রেও পুলিশ গিয়ে সিমুলেট করলো, বয়ফ্রেন্ডের ভাষ্যমতো সব মিলিয়ে দেখতে তাদের কোন বেগ পেতে হলো না। যেমন দরজায় যে বিশাল ছিদ্রটা করে ছিলো (৭২ সেমি X ২৪সেমি), সেখান দিয়ে পুলিশ অফিসার অনায়াসে গা গলিয়ে দিয়ে ঢুকতে পেরেছিলো ভেতরে। ভদ্রমহিলার ১ বছরের বেশী সময় জেলখাটার শাস্তি নির্ধারিত হয়েছিলো।
তো, কেইস-টেইসে ভ্যাজালটা সবসময় বাঁধান মান্যবর উকিলেরাই। তারাই আপীল করে আদালতে আর্জি করেছিলেন যে পুলিশের সিমুলেশনে বিবাদীর বিশেষ একটি বৈশিষ্ট্য আমলে নেয়া হয়নি!
আদালতের নির্দেশে পরে আমলে নিতে গিয়ে দেখা গেলো হিসেব মিলছেনা, মানে বয়ফ্রেন্ড মিথ্যে বলেছে। 
ভদ্রমহিলা ছাড়া পেয়েছেন, ছাড়া পেয়ে তিনি এটাও বলেছেন যে, পুলিশ যদি ঘটনার পরপরই সবকিছু আমলে নিয়ে সিমুলেশন করত তাহলে ফলাফলটা আরো পরিস্কারভাবেই তাঁর পক্ষে যেত। কারণ, বিগত কিছুদিনের হাজতবাসে তিনি নাকি বেশ খানিকটা শুকিয়ে গেছেন 
*****************************************************
*এই গেসবলটি দেয়ার চিন্তাটা এসেছে আলমগীর ভাইয়ের বিখ্যাত "কস কি মমিন!!" সিরিজ থেকে অনুপ্রেরণায়
**অবশেষে গেসবলের বয়েস বাড়ানো হলো, বেচারা কৈশোর শেষ হয়ে গেছে 
***সঙ্গত কারণেই অভিনেত্রীর ছবি সরবরাহ করা গেলনা।

