জিতিলোরে জিতিলো, মোহামেডান জিতিলো !!! (ম্যাচ নভেম্বর ২০০৮)



আমেরিকার ভোটে যেই জিতুক তাতে আমাদের কতটুকু লাভ -- এসব নিয়ে বেশী ভাবলে এই মারাত্মক ইলেকশন-ফাইটটাকে উপভোগ করা কঠিন হয়ে যাবে। তাই কি হবে না হবে, এসব অতসব না ভেবে, এটাকে একটা বিনোদন হিসেবে উপভোগ করাই আমার মতে শ্রেয়তর ;)। তো এই বিনোদনটাতে বাড়তি একটা ফ্লেভার দেয়ার জন্যই একে আমাদের বাঙালীর চিরাচরিত "আবাহনী-মোহামেডান" ম্যাচের আয়োজনের প্রচেষ্টা। আশা করি সবাই মুক্তহস্তে দান (থুক্কু) , মুক্তমনে অংশগ্রহন করবেন। আপনাকে যেটা করতে হবে তা হলো,
১. আপনি আবাহনী/মোহামেডানের কোনটার সাপোর্টার, প্লাস,
২. আমেরিকার ভোটের রেজাল্ট সম্পর্কে ভবিষ্যদ্বাণী
সকল সচল সদস্য আর সম্মানিত অতিথিরা,
শুধু কয়েকটা শব্দ, আর কিছুনা, অংশ নিয়ে ফেলুন আবাহনী-মোহামেডানের ম্যাচটিতে।
নিয়মাবলী:
ওবামার জেতার চান্স যেহেতু খুব বেশী, তাই ভবিষ্যদ্বাণীর ক্যাটেগরী বাড়ালাম। নিচের ৫ টি অপশন থেকে একটিকে ভবিষ্যদ্বাণী হিসেবে ঘোষনা করুন 
(এখানে ভোট মানে ইলেকটোরাল ভোট)
ক) জন ম্যাকেইন জিতবে (কত ব্যাবধানে ডোন্ট কেয়ার)
খ) বারাক ওবামা জিতবে (২৭০ থেকে ২৮০ ভোটে)
গ) বারাক ওবামা জিতবে (২৮১ থেকে ৩১০ ভোটে)
ঘ) বারাক ওবামা জিতবে (৩১১ থেকে ৩৫০ ভোটে)
ঙ) বারাক ওবামা জিতবে (৩৫০ এর বেশী ভোটে)
কিভাবে অংশ নেবেন:
আপনার পছন্দের দল (আবাহনী অথবা মোহামেডান) প্লাস উপরের ক) থেকে ঙ) এর একটি পছন্দ করুন।
স্কোরিং :
আবাহনী বা মোহামেডানের প্রত্যেক সমর্থকের ভবিষ্যদ্বাণীর জন্য নিচের স্টাইলে স্কোরিং করা হবে:
১. সঠিক ভবিষ্যদ্বাণীর জন্য ১ পয়েন্ট
২. ভুল ভবিষ্যদ্বাণীর জন্য  - ০.২৫ পয়েন্ট (অতিথি সাইজা এক্সট্রা ভোট দিয়া ফায়দা নাই )
৩. ভবিষ্যদ্বাণী না করলে শূন্য পয়েন্ট (ভোট না দিয়া হুদাই আবাহনী/মোহামেডান নিয়া লাফাইয়া ফায়দা নাই )
এভাবে প্রত্যেক দলের মোটপয়েন্ট যোগ করে, সেই যোগফলকে মোট সমর্থকসংখ্যা দিয়ে ভাগ দেয়া হবে। 
ভাগফলটাই স্কোর।

