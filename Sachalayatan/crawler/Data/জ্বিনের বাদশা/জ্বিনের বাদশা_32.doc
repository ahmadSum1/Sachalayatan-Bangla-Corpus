ব্লগীয় ছায়াছন্দ: হারানো দিনের প্রেম ভালোবাসার গান (প্রথম পর্ব)



আমাদের ছোটবেলায় আমরা হারানো দিনের গান বললে বুঝতাম ষাটের দশকে অথবা সত্তরের দশকের উত্তম সুচিত্রার গান; বাংলা ছবির হারানো দিনের গান বললে হয়তো "রূপনগরের রাজকন্যা" টাইপের গানগুলোই বড়জোর উঠে আসতো। সেদিন গিয়েছে আজ পনেরো, আঠারো, বিশ বছর। তখন শুধু ছায়াছবির গান বললে যে গানগুলো বুঝতাম, আজ সেগুলোর নামের আগে "হারানো দিনের" পদবীটা জুড়ে দেবার কথা ভাবলেও ভাবা যায়। ছায়াছন্দের নামে এই ব্লগটিকে সেই স্মৃতিচারণও মনে করতে পারেন পাঠক/দর্শক। যে গানগুলো শুনলে আজ ত্রিশোর্ধ  কেউ খানিকটা স্মৃতিকাতর হবেন, ভাববেন, "আহা! এমন গানও বাংলা ছবিতে হতো!"
গানগুলো বাছাই করেছি একান্তই আমার ব্যক্তিগত পছন্দে। ছোটবেলায় ছায়াছন্দে কোন গানগুলো দেখতাম, রেডিওর অনুরোধের আসরে কোন গানগুলো শুনটে ভালো লাগতো -- সেগুলোর একটা লিস্টি করেছি সবার আগে। বারোটি গান ছিলো সেখানে। তারপর ইউটিউব আর এস্নিপসে গানগুলোর খোঁজ শুরু করি, সেখানকার লিস্টি থেকে আরো কয়েকটি যোগ না করলেই নয় বলে মনে হলো। শেষমেষ মোটসংখ্যা গিয়ে দাঁড়ালো ১৮। ভেবেছিলাম গোলগাল করে বিশ পুরিয়ে দিই, কিন্তু একটা খুঁতখুঁতে মন আছে আমার -- সে ব্যাটা বাঁধা দিলো। যত যাই বলুন, ভালো লাগার সাথে কম্প্রোমাইজ চলেনা। 
এই পর্বে দিলাম মোট ৯ টি গান। অধিকাংশ ছবির নাম জানিনা, হেল্প ওয়ান্টেড 
গানগুলো শুনতে শুনতে মনে হলো কি চমৎকার সব গান হতো বাংলা ছবিতে।
হয়তো এখনও বাংলা ছবিতে এরকম গান হয়, হয়তো হয়না। এরশাদের আমলে অসভ্য গরীব বস্তির লোকেরা যখন সিনেমা হলে যাওয়ার মতো পয়সা উপার্জন করা শুরু করলো, নায়কের আবির্ভাবে অভব্য সিটি বাজানো শুরু করলো -- তখন আমরা মধ্যবিত্ত কাপড় বাঁচাতে সিনেমা হল পিঠটান দিয়েছিলাম; নিজের সেই উন্নাসিকতার দায়েই উপরের বাক্যটিতে "হয়তো"কে আসতে হলো। 
ভূমিকা বড় হয়ে গেল!! যাই হোক, আসুন গান গুলো শোনা যাক।
_/_/_/_/_/_/_/_/_/_/_/_/_/_/_/_/_/_/_/_/_/_/_/
১. সব সখীরে পার করিতে (ছবির নাম: সুজনসখী)
সূধী দর্শক, প্রথমেই আপনাদের জন্য থাকছে বাংলা ছবির সে যুগের সবচেয়ে চপল  রোমান্টিক গানটি। একেবারেই ব্যক্তিগত মত, সুজনসখী ছবির এ গানটাকে আমার জগতের সেরা রোমান্টিক গান মনে হয়। কেন মনে হয়, ব্যাখ্যা করতে পারবোনা, তবে মনে হয়।
এটার তিনটা ভার্সন ইউটিউবে পাওয়া গেল, তিনটাই তুলে দিলাম।
প্রথমে মূল ভার্সনে, অভিনয়ে ফারুক /কবরী, এরপর আধুনিক ভার্সনে অভিনয়ে সালমান শাহ/শাবনূর এবং শেষে অত্যাধুনিক ভার্সনে আসবেন চঞ্চল/চাঁদনী। তাহলে দেখা যাক, একটানে "সব সখীরে" গানটির তিন প্রজন্মের পরিবেশনা।

কথা:
সব সখীরে পার করিতে নেবো আনায় আনা
তোমার বেলা নেবো সখী তোমার কানের সোনা,
সখীগো,
আমি প্রেমের ঘাটের মাঝি,
তোমার বেলা পয়সা নেবোনা।
ও সুজন সখীরে,
প্রেমের ঘাটে পারাপারে দরাদরি নাই,
মনের বদল মন দিতে হয়।
প্রেমের কথা জানিনা,
মনের বদল বুঝিনা,
পানের কড়ি লইবা যদি লও।
থাকো সখী ঋণী থাকো, কড়ি লবোনা।
....................
_/_/_/_/_/_/_/_/_/_/_/_/_/_/_/_/_/_/_/_/_/_/_/
২. সামাল সামাল সামাল সাথী (ছবির নাম: গাঁয়ের ছেলে)
তিন প্রজন্মের গাওয়া "সব সখীরে" গানটির পর এখন আসছি  আরেকটি চপল রোমান্টিক গান নিয়ে। যদিও অনেকের জন্য একটু শ্লীলতাহানির অভিযোগ আনার উপায় আছে, তারপরও চমৎকার হিউমার আছে গানটায়। গানটার ভালো চলনসই কোন ভার্সন পাওয়া যায়নি, তাই ইউটিউবের ডিজ্যুস ভার্সনই চালান দিতে হলো।

কথা:
সামাল সামাল সামাল সাথী
ধীরে ধীরে চলরে
উঁচা-নিচা!
উঁচা-নিচা ছাইড়া ও তুই সোজা পথে চল
সওয়ারীর গতর নরম;
হোওওওও, সওয়ারীর মেজাজ গরম!
কত তোরে দিলাম টেরনিং তবু শিখলিনা
এত বড় হইলি ডাঙগর মানুষ চিনলিনা
বড় নরম গায়ে ফুলের আঘাত কি আর সয়রে?
উচা, নিচা!!
সুন্দর নারীর সুন্দর মুখে কথা মিঠা হয়,
তোর কারণে সে যে আমায় তিতা কথা কয়।
ঘরের মানুষ হইলে না হয় এমন কথা সয়রে!
উচা, নিচা!!
...................
_/_/_/_/_/_/_/_/_/_/_/_/_/_/_/_/_/_/_/_/_/_/_/
৩. শোনো গো, রূপসী, ললনা! (ছবির নাম: ?)
তৃতীয় গানটি রাজ্জাক ববিতার অভিনয়ে চিত্রায়িত। ছায়াছন্দ বললে এককালে এগানটা ছিলো মাস্ট শো! ববিতার কিছু ভক্ত কেনো এখনো মুখ শুকনো করে বলে "সেরকম আর দেখলাম কই!", সেটার কারণও এই গানের ভিডিওতে পরিস্কার হয়ে যাবে।
গানের কথা? প্রত্যেক বিবাহিত পুরুষের মনের কথা। 
কথা:
শোনো গো, রূপসী, ললনা,
আমাকে যখন তখন মন্দ বলা চলবেনা।
আমি কার খাই না পরি,
না কারো চাকরি করি,
আমাকে কথায় কথায় চোখ রাঙানো চলবেনা।
শোনো গো রূপসী ললনা,
আমাকে যখন তখন চোখ রাঙানো চলবেনা।
কি হবে খ্যামটা নেচে, ঘোমটা দিয়ে মুখ লুকিয়ে
কি হবে ঠোঁট বাকানো, গাল ফুলোনো রাগ দেখিয়ে
আমি কারও ধার না ধারি,
না কারো পরোয়া করি,
তোমার ঐ নিঠুর শাসন চক্ষু বুজে সইবোনা।
...........................
_/_/_/_/_/_/_/_/_/_/_/_/_/_/_/_/_/_/_/_/_/_/_/
৪. যাও মোরে কান্দাইয়া (ছবির নাম: ?)
হালকা চালের রোমান্টিক গানগুলোর পর এখন আসি খানিকটা বিরহমিশ্রিত পরিবেশনায়। সেসময় ছায়াছন্দ বা অনুরোধের আসর মানেই অসামান্য গায়ক খুরশীদ আলমের নাম শোনা যেতই একসময়। অসাধারন সব গান গেয়েছেন তিনি। যে গানটি কখনও হারিয়ে যাবেনা, "যাও মোরে কান্দাইয়া" -- এবার শুনুন।
এ গানটির কোন এমপিথ্রি ভার্সন পাওয়া গেলনা!
কথা:
ও তুমি আরেকবার আসিয়া,
যাও মোরে কান্দাইয়া, তুমি, আরেকবার আসিয়া।
আমি মনের সুখে একবার কানতে চাই।
না পরিলাম বাঁচতে আমি, না পারিলাম মরতে,
না পারিলাম পিরীতির ঐ সোনার পাখি ধরতে।
আমার সারা দেহে দারূণ খরা,
চোখের পানি চোখে নাই।
আরেকবার আসিয়া,
যাও মোরে কান্দাইয়া, তুমি, আরেকবার আসিয়া।
আমি মনের সুখে একবার কানতে চাই।
..................................
_/_/_/_/_/_/_/_/_/_/_/_/_/_/_/_/_/_/_/_/_/_/_/
৫. তুমি বলে ডাকলে (ছবির নাম: স্বামীর সোহাগ)
বুলবুল আহমেদ আর কবরীর অভিনয়ে আরেকটি মিষ্টি রোমান্টিক গান, খুরশীদ আলমের গাওয়া আরেকটি মাস্টারপীস দেখবেন এবার -- তুমি বলে ডাকলে

কথা:
তুমিঈঈঈঈ
তুমি বলে ডাকলে, বড়ো মধুর লাগে
আজ থেকে আর আপনি, বলে ডেকোনা, আমাকে, আমাকে,
তুমি বলে ডাকলে, বড় মধুর লাগে।
এই মিলনের ক্ষণ ছোটছোট,
ঐ বিরহের রাত বড়ো বড়ো।
হাতে হাতে রেখে চলো চলে যাই,
ঐ ঘরমুখো মনটাকে ছাড়ো!
ছেড়োনা,
আমাকে, আমাকে।
তুমি বলে ডাকলে, বড়ো মধুর লাগে।
...........................
_/_/_/_/_/_/_/_/_/_/_/_/_/_/_/_/_/_/_/_/_/_/_/
৬. সে যে কেনো এলোনা (ছবির নাম: রংবাজ)
রংবাজ ছবিটিতে সেই মিষ্টি চেহারার সারল্যপূর্ণ কবরীকে মনে আছে নিশ্চয়ই। হ্যাঁ, এবার আপনাদের সামনে নিয়ে আসছি সেই কালজয়ী গানটিকে -- সে যে কেন এলোনা। যে কেউ এগানটি শুনলে স্মৃতিকাতর হবেই, সেসব দিনের গানগুলোর মধ্যে এখনও এগানটিই সবচেয়ে বেশী আলোচনায় আসে।

কথা:
(দূর ছাই! কখন যে আসবে!
একটুও ভালো লাগছেনা ...আচ্ছা মজা দেখাবো)
সে যে কেনো এলোনা,
কিছু ভালো লাগেনা,
এবার আসুক তারে আমি মজা দেখাবো,
এই ফুলের মালা আমি কারে পরাবো?
যদি ফুলগুলো হায়,অভিমানে ঝরে যায়,
আমি মালা গেঁথে বলো কারে পরাবো?
প্রজাপতি উড়ে গিয়ে বলনা,
আমি নই তার হাতের খেলনা --
সে যে যখন তখন
মোরে করে জ্বালাতন
.........................
_/_/_/_/_/_/_/_/_/_/_/_/_/_/_/_/_/_/_/_/_/_/_/
৭. আমার সারা দেহ খেয়োগো মাটি (ছবির নাম: নয়নের আলো)
এবার দেখবেন আরেকটি বিরহমিশ্রিত গান। খুব করুণ একটা গান, সেসময় আমরা যতবার দেখতাম ততবার কাঁদতাম। গানটির কথাগুলোও যেরকম চমৎকার, এন্ড্রু কিশোরের উদার গলাও সেরকমভাবে একে স্মরণীয় করে রাখবে।

কথা:
আমার সারা দেহ খেয়োগো মাটি,হোওওওওওওওওও,
এই চোখদুটো মাটি খেওনা-
আমি মরে গেলেও তারে দেখার সাধ, মিটবেনা গো মিটবেনা।
তারে এক জনমে ভালোবেসে,ভরবেনা মন ভরবেনা।
ওরে, ইচ্ছে করে বুকের ভেতর লুকিয়ে রাখি তারে,
যেন না পারে সে যেতে আমায় কোনদিনও ছেড়ে
আমি, এই জগতে তারে ছাড়া, থাকবোনা কো থাকবোনা।
তারে এক জনমে ভালোবেসে,ভরবেনা মন ভরবেনা।
....................
_/_/_/_/_/_/_/_/_/_/_/_/_/_/_/_/_/_/_/_/_/_/_/
৮. ওরে নীল দরিয়া (ছবির নাম : সারেঙ বৌ)
কিছু কিছু শিল্পীর জন্য একটা গানই যথেষ্ট, সারাজীবন আর কিছু না গাইলেও তাঁর অবস্থানের পরিবর্তন হয়না। আবদুল জব্বার এই একটি গান দিয়ে সারাজীবন বেঁচে থাকবেন। এবার আপনাদের জন্য থাকছে তাঁর অসাধারন সেই গানটি -- ওরে নীল দরিয়া।

কথা:
ওরে নীল দরিয়া
আমায় দে রে দে ছাড়িয়া।
বন্দী হইয়া মনোয়া পাখি হায়রে,
কান্দে রইয়া রইয়া।
ওরে নীল দরিয়া।
কাছের মানুষ দূরে থুইয়া,
মরি আমি ধড়ফড়াইয়া রে।
দারুন জ্বালা দিবানিশি
অন্তরে, অন্তরে।
আমার এত সাধের মন বধুয়া হায়রে,
কি জানি কি করে।
ওরে, সাম্পানের নাইয়া,
আমায় দে রে দে ভিড়াইয়া,
বন্দী হইয়া মনোয়া পাখি হায়রে,
কান্দে রইয়া রইয়া।
হইয়া আমি দেশান্তরী,
দেশবিদেশে ভিড়াই তরী, রে,
নঙর ফেলি ঘাটে ঘাটে, বন্দরে বন্দরে
আমার মনের নঙর পইড়া থাকে,
সারেঙ বাড়ীর ঘাটে।
এই না পথ ধইরা,
আমি কতো যে গেছি চইলা,
একলা ঘরে মন বধুয়া হায়রে,
আছে পথ চাইয়া।
_/_/_/_/_/_/_/_/_/_/_/_/_/_/_/_/_/_/_/_/_/_/_/
৯. হীরামতি, হীরামতি, ও, হীরামতি (ছবির নাম: সারেঙ বৌ)
সারেঙ বৌ ছবির আরেকটি গান এবার আসছে, "হীরামতি হীরামতি"। একদম অন্য ধরনের ঢঙয়ের একটা গান, গানের মাঝে মাঝে তাল বদল করে ঘটনার চিত্রায়ণ হয়েছে। গানটার সারল্যই এর সবচেয়ে বড় সৌন্দর্য্য।

কথা:
হীরামতি হীরামতি ও হীরামতি
আমি যামু সুধারাম কন্যামতি
তোমার লাইগা আনমু কী?
পুঁতির মালা পরবে কি?
(কি বেহায়া গো!)
পুঁতির মালা কালা সুতায় লাল,
পুঁতির মালা ধলা সুতায় নীল।
পুঁতির মালা গুলবদনি ঝিলিক!! 
(মুখের শরম, চোখের লাজ -- কিচ্ছু নাই!)
বড় গাঙে নাও ভাসিয়ে
ঘীন জলে ডুবাল দিয়ে
আমি যামু সুধারাম কন্যামতি  
(আগামী সপ্তায় পরের পর্ব ? )

