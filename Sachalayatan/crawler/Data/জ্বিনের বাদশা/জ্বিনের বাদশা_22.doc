পাঠকের কাঠগড়ায় সুমেরু মুখোপাধ্যায় (ব্লগার কারুবাসনা)



বন্দুকের নলই ক্ষমতার প্রকৃত উৎস
লেখক সুমেরু মুখোপাধ্যায়, আমাদের ব্লগার কারুবাসনা।
অদ্ভুত চমৎকার তাঁর লেখার স্টাইল, পাঠের শুরুতেই পাঠককে এক ধরনের মায়ামবী জগতে নিয়ে যায়, একেবারেই স্বতন্ত্র। খুব কম লেখক যাদের লেখার কোন অংশ পড়ে বলে দেয়া যাবে যে "এটা অমুকের স্টাইল", তাঁদের মঢ্যে কারুবাসনা পড়েন অনায়াসেই -- এতটাই স্বতন্ত্র।
লেখক নিজে এই স্বতন্ত্র ধারাকে উল্লেখ করেন "না- ম্যজিক রিয়েলিজম ( আ্যন্টি- ম্যাজিক রিয়েলিজম)" নামে। পাঠক হিসেবে আমার অনুভূতিটা এমন, "চোখ বুলিয়েই বোঝা যাচ্ছেনা পুরোটা, অথচ পড়তে ভীষন আরাম হচ্ছে।" 
সুমেরুদা'র যে বইটি এবার বের হয়েছে, তার নামটাও সেরকম স্বতন্ত্র -- "বন্দুকের নলই ক্ষমতার প্রকৃত উৎস"। পাঠকের চোখে নামটি হয়তো প্রবন্ধের বই হিসেবে ধরা দেবে -- অথচ এটি কয়েকটি ছোটগল্প আর একটি "অসম্পূর্ণ উপন্যাস"  নিয়ে লিপিবদ্ধ। 
নিশ্চয়ই এই সম্পূর্ণ ভিন্নরকম লেখক সবার মনে অনেক রকম প্রশ্নের জন্ম দিয়েছেন। তার ওপর জানা গেছে কিছু ছোটগল্প একান্তই ব্যক্তিগত কারণে বইটিতে উঠে আসতে পারেনি। সেই গল্পগুলোর বিষয় নিয়েও নিশ্চয়ই লেখককে পাঠকেরা প্রশ্ন করবেন। সব মিলিয়ে দূর্দান্ত এক আড্ডা হবে যদি ব্লগার কারুবাসনাকে কাঠগড়ায় উঠানো যায়।
সুখবর হলো, উঠানো যাচ্ছে, সময় দিতে পারবেন সুমেরু মুখোপাধ্যায়।
তাহলে আর দেরী কেন? সবাই প্রশ্ন শুরু করুন, কাঠগড়ায় আসছেন ব্লগার কারুবাসনা, ওরফে সুমেরু মুখোপাধ্যায়।
_/_/_/_/_/_/_/_/_/_/_/_/_/_/_/_/_/_/_/_/_/_/
এই সিরিজের আগের পোস্ট:
১. পাঠকের কাঠগড়ায় বিপ্লব রহমান
২. পাঠকের কাঠগড়ায় কবি সুমন সুপান্থ
৩. পাঠকের কাঠগড়ায় মুজিব মেহদী
৪. পাঠকের কাঠগড়ায় সামরান হুদা, আমাদের শ্যাজাদি
৫. পাঠকের কাঠগড়ায় ব্লগার মোরশেদ ভাই
৬. পাঠকের কাঠগড়ায় কবি শেখ জলিল
 
