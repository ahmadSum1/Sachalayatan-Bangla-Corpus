জয়তু ভুট্টা, ভুট্টা চাষের ক্রাশ প্রোগ্রাম কি নেয়া যায়?



(আকস্মিক চিন্তাপ্রসূত পোস্ট, একেবারেই অমূলক হবারও সম্ভাবনা আছে। কাজই, সাবধানে পইড়েন 
দুপুরের খাবারটা খেতে গিয়ে হোঁচট খেলাম, সালাদ বারের চেহারা দেখে। সাধারণত সেদ্ধ করা ভুট্টা একটা আইটেম থকে, কিন্তু আজ দেখলাম ভুট্টা শেষ! তলায় পড়ে থাকা অল্প যেটুকু ছিল, কেঁচেকুঁচে সেটাই নিয়ে কোনমতে ভুট্টা খাওয়ার সাধ মিটল।
কি হয়েছে ভুট্টার হঠাৎ?
কয়েকদিন আগে পত্রিকায় পড়া খবরটা মনে পড়ে গেল।
অনেকেই হয়ত জানেন ইথানল জ্বালানীর কথা, যার মূল উপাদান ভুট্টা। খনিজ তেলের একচেটিয়া দামবাড়ার এবং মজুত ফুরিয়ে আসার সাথেসাথে মানুষকে এখন খুঁজে বের করতে হচ্ছে নতুন ধরনের জ্বালানীর কথা, যেখানে ইথানল জ্বালানী একটি প্রধান আলোচ্য বিষয় হয়ে উঠছে দিনকে দিক। যুক্তরাজ্যে অলরেডি ইথানল ইন্ডাস্ট্রি খুব ভাল বাজার করে নিচ্ছে, আমেরিকাতেও। এই ইথানল জ্বালানীর একটি মূল উপাদান হলো ভুট্টা। আমি জ্বালানী সম্পর্কে ততটা জানিনা, তবে খবর পড়ে যা মনে হলো, ইথানল জ্বালানী তৈরীকারীদের এখন মূল ফোকাসটা ভুট্টার উপরেই। হ্যাঁ, আমেরিকার কয়েকটি জায়গায় ভুট্টাচালিত স্টোভের ব্যবহারও শুরু হয়ে গেছে, যাকে বলা হয় "কর্ণ স্টোভ"। দাম নাকি হাজার ডলারের উপরে!
হুমম, ভুট্টা বূম শুরু হয়ে গেছে পৃথিবীতে, জয়তু ভুট্টা। সাথে সাথে যেটা হয়েছে, সালাদের পাত্রে পড়ে থাকা ভুট্টা এখন জাতে উঠেছে। কারণ, আপনার গাড়ী চালাবে, ভাবতে পারেন? তার কদর এখন দ্বিমুখী, খাবার টেবিলে এবং গাড়ীর ট্যাংকে। স্বভাবতই টানাটানি শুরু, আর ফলাফল হলো খাবার টেবিলে ভুট্টার পরিমাণ কমে গেছে। আমাকেও কেঁচেকুঁচে খেতে হচ্ছে।
তো যেটা আশা করা যাচ্ছে, তা হলো, আগামী সিজনে ভুট্টার চাষ বেড়ে যাবে। এখন কথাটা হলো, কারা চাষ করবে? সম্ভবত পৃথিবীজুড়ে সচেতন চাষীরা, যাদের জমিতে ভাল ভুট্টাভবার সম্ভাবনা আছে। কারণ, আর্লি বার্ড ক্যাচেস ফ্লাই।
কথা হলো, এই খুব প্রাথমিক স্টেজে আমরা কি একটা "আর্লি ঈগল" হতে পারি কিনা? সরকারীভাবে সারাদেশে ভুট্টাচাষের ব্যাপক ক্রাশ প্রোগ্রাম নেয়া যায় কিনা? যারা কৃষিসম্পর্কে ভাল জ্ঞান রাখেন, অথবা যাদের পরিচিত কৃষি বিশেষজ্ঞ আছেন, তারা জানান, বাংলাদেশের মাটি-জল-হাওয়া ভুট্টা চাষে কতটা উপযোগী।
যদি ভালমতো উপযোগী হয়, তাহলে সরকারকে আহবান জানান ভুট্টাচাষের ক্রাশ প্রোগ্রাম হাতে নিতে। সারাদেশ ভুট্টায় ভরে ফেলি, জয়তু ভুট্টা।

