পাঠকের কাঠগড়ায় সামরান হুদা, আমাদের শ্যাজাদি



তিতাস কোন নদীর নাম নয়
কাঠ গড়ায় শ্যাজাদিকে ডাকবো, না সামরান হুদাকে ডাকবো, নাকি শাহজাদিকে ডাকবো (যদিও "শাহজাদী"কে দ্রুতলয়ে বললে "শ্যাজাদি"র কাছাকাছিই শোনায়), ঠিক বুঝে উঠতে পারছিনা। তাই শিরোনামে সামরান আর শ্যাজা -- দুটো নামই রইলো, সাথে শাহজাদীতো রয়ে গেলই।
কি বলার কথা, কি বলছি!
সচল শ্যাজার যাদুমন্ত্রে আচ্ছন্ন লেখার সাথে আমরা সবাই খুব ভালোভাবে পরিচিত, বিশেষ করে সচল সদস্য আর সচলের নিয়মিত পাঠকেরা। ছোট্ট একটা ঘটনা যেমন ধরুন 'সকালে আপনি ডিমভাজি, রুটি আর চা খেয়ে সুখী সুখী মনে অফিসের জন্য বেরুলেন' -- এটাকেই শয়াজা এমনভাবে তাঁর সহজ আর প্রাণবন্ত ভাষায় উপস্থাপন করে ফেলবেন যে আপনার মনে হবে "আহ! জীবনে যদি আর একবার ওরকম ডিমভাজি, রুটি আর চায়ের একটা নাশতা করা যেত!", অথচ হয়তো তা আপনি প্রতিদিনই করছেন। এখানেই লেখিকার সার্থকতা, পাঠককে কিছু অক্ষরের সাথে ভ্রমন করাতে করাতে একটা অদ্ভুত জগতে নিয়ে ছেড়ে দেন। মোটামুটি চার বছর ধরে লিখছেন তিনি, মূলতঃ অনলাইন সাহিত্য মিডিয়ায়। গুরুচন্ডা৯ পত্রিকার বুলবুলভাজায় লিখছেন বাংলাদেশ নিয়ে বিশেষ ফিচার। তবে এবারই ছাপা মিডিয়ায়, মানে বই আকারে নিজের লেখা প্রথম প্রকাশ করছেন। 
বইটির নামও বেশ বাহারী, খানিকটা হলেও চমকে যেতে হয় -- "তিতাস কোন নদীর নাম নয়"।
বইটির প্রচ্ছদ এই পোস্টেও আছে, তবে ছোট সাইজের ইমেজ হিসেবে। মূল ইমেজটি তিনি তাঁর   [url=http://www.sachalayatan.com/shyaja/21865এই লেখাটিতে[/url] ছবি হিসেবে জুড়ে দিয়েছেন, দেখেই বোঝা যাচ্ছে, "তিতাস একটি নদীর নাম" বইটি গল্পের বই হলেও, ধাঁচটা ভিন্ন। চমৎকার রঙে ঝলমল একটি প্রচ্ছদ, যেকারো দৃষ্টি আকর্ষণ করতে বাধ্য। এনিয়েও নিশ্চয়ই সচলরা অনেক প্রশ্ন পুষে রেখেছেন মনে, তাইনা? তো, বেশী পরিচিতি এখানেই তুলে না ধরি, পাঠকরা প্রশ্ন করে করে আরো জেনে নেবেন।
অতএব, শ্যাজাদি,কাঠগড়ায় চলে আসুন, আসন গ্রহন করুন।
/_/_/_/_/_/_/_/_/_/_/_/_/_/_/_/_/_/_/
এই সিরিজের আগের পোস্ট:
১. পাঠকের কাঠগড়ায় বিপ্লব রহমান
২. পাঠকের কাঠগড়ায় কবি সুমন সুপান্থ
২. পাঠকের কাঠগড়ায় মুজিব মেহদী
 
