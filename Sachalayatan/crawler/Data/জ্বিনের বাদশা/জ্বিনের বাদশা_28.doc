পাঠকের কাঠগড়ায় কবি সুমন সুপান্থ



নিশিন্দা মেঘের বাতিঘর
কারো কারো জন্য একটি পরিচয়ই যথেষ্ট, কবি সুমন সুপান্থর লেখা পড়লে সবসময়েই আমার সেটা মনে হয়। 
অফিসের বস যদি তার কর্মচারীকে  কড়া ঝাড়ি দিয়ে একটা চিঠি লিখেন, সাধারণতঃ সেটা খুব কাঠখোট্টা কিছু একটা হতে বাধ্য। তবে, এক্ষেত্রে অফিসের বসটি যদি হন সুমন সুপান্থ, তাহলে আমার ধারনা সেই চিঠিটিতে কাঠখোট্টা ভাবটা থাকবেনা, পড়েই বোঝা যাবে যে এটি একজন কবির লেখা।
আমাদের জন্য সুখবর হচ্ছে এবারের বইমেলায় কবি সুমন সুপান্থের কবিতার বই "নিশিন্দা মেঘের বাতিঘর" প্রকাশিত হয়েছে। 
হয়তো বইটিতে আছে তাঁর সেই কৈশোরের কোন নিজস্ব অনুভূতির কবিতায় প্রকাশ, অথবা হয়তো একেবারেই টাটকা কোন স্মৃতির রোমন্থন, অথবা অন্য কোন অনুভূতি যেটা আমরা কল্পনাও করতে পারিনা। বইটি প্রকাশ নিয়ে নিশ্চয়ই তাঁর অনেক কথা জমে আছে, হোক সেটা বই প্রকাশের আগে অথবা পরে। এসব সব কথাই আমরা পাঠকেরা শুনতে চাই। আবার, পাঠকদের মধ্যে যারা বইটি পড়েছেন, তাদের মনে জন্ম নেয়া প্রশ্ন তো নিশ্চয়ই আরো অনেক বেশী। 
প্রশ্ন করুন সুমন সুপান্থকে? বইটির প্রকাশের ইতিহাস নিয়ে, কবির একান্ত অনুভূতি নিয়ে, কবিতার বিষয়বস্তু নিয়ে, পাঠের পর আপনার অনুভূতি নিয়ে।
পাঠকের এইসব কৌতুহল মেটাতেই এবার সচলায়তনের কাঠগড়ায় আহবান জানাচ্ছি কবি সুমন সুপান্থকে।
/_/_/_/_/_/_/_/_/_/_/_/_/_/_/_/_/_/_/_/
এই সিরিজের আগের পোস্ট:
১. পাঠকের কাঠগড়ায় বিপ্লব রহমান
 
