ব্লগীয় ছায়াছন্দ: হারানো দিনের প্রেম ভালোবাসার গান (দ্বিতীয় পর্ব)



সূধী দর্শক 
এক সপ্তাহ পর আবার বাংলা ছবির সে যুগের কিছু রোমান্টিক গান নিয়ে হাজির হলাম। 
১. সুখে থাকো
প্রথমেই আসছে সেসময়ের সাড়াজাগানো নায়ক জাফর ইকবালের কন্ঠে তারই অভিনীত গান, "সুখে থাকো, ও আমার নন্দিনী"। খানিকটা দেবদাস টাইপের এি গান আশির দশকের মাঝামঝি সময়ে ছ্যাঁকা খাওয়া উঠতি কিশোর/যুবকদের জন্য একটা অবশ্য গাহিতব্য গানে পরিণত হয়েছিলো। আবার মাচো জাফর ইকবালের কল্যাণে সেযুগের নারী দর্শকদের কাছেও গানটি ছিলো সেরকম জনপ্রিয়। ইউটিউবে লিটু আনামের অভিনয়ে একটা ভিডিও পাওয়া গেল, মূল ছবিরটা মনে হয় নেই। আপাততঃ দুধের স্বাদ ঘোলে মেটানো যাক।

কথা:
সুখে থাকো ও আমার নন্দিনী,
হয়ে কারো ঘরনী।
জেনে রাখো, প্রাসাদের বন্দিনী,
প্রেম কভু মরেনি।
চলে গেছো!
কিছুতো বলে যাওনি;
পিছু তো ফিরে চাওনি।
আমিও পিছু ডাকিনি,
বাঁধা হয়ে বাঁধিনি।
..... .... .... .... .... 
/_/_/_/_/_/_/_/_/_/_/_/_/_/_/_/_/_/_/_/_/_/_/_/_/
২. একবার যদি কেউ  (ছবির নাম: জন্ম থেকে জলছি মাগো)
সৈয়দ আবদুল হাদী -- সেসময়ের বাংলা ছায়াছবির গানকে যারা জনপ্রিয় করে রেখেছিলেন, তাদের প্রথম সারির একজন। তাঁর গাওয়া এই গানটিও দেবদাস গোত্রের লোকজনের মুখে মুখে শোনা যেত। ইউটিউবে "ক্ষুদে গানরাজ" অনুষ্ঠানের এক বাচ্চা মেয়ের (নাম বেলা) কন্ঠে গানটিকে পাওয়া গেল; দেব কি দেবোনা ভাবছিলাম, পরে দেখলাম, গানের অর্থ বুঝুক আর না বুঝুক, সে খারাপ গায়নি। তবে ইস্নিপসে সৈয়দ সাহেবের নিজকন্ঠের গানটি পাওয়া গেছে।
ইস্নিপসে পাওয়া গান:








     Get this widget 
|
     Track details  
|
 		eSnips Social DNA    





ইউটিউবে পাওয়া ভিডিও:

কথা:
একবার যদি কেউ ভালোবাসতো
আমার নয়নদুটি জলে ভাসতো আর ভালোবাসতো
এজীবন তবু, কিছু না কিছু, পেতো
যদি এমন হতো একটি কথা
আমায় বলে কেউ ভেঙে দিতো সব নীরবতা
এজীবন তবু কিছু না কিছু পেতো
..... ..... ...... ..... ....
/_/_/_/_/_/_/_/_/_/_/_/_/_/_/_/_/_/_/_/_/_/_/_/_/
৩. চুমকি চলেছে (ছবির নাম: দোস্ত-দুশমন)
তৃতীয় গানটিও বিরহী পুরুষদের জন্য, তবে এখানে এখনও দুঃখ এসে ভর করেনি, বরং সেযুগের সিনেমাতেও যে টাংকিবাজীকে একটা প্রচ্ছন্ন আস্কারা দেয়া হয়েছে, খুরশীদ আলমের গাওয়া এগানটিই তার প্রমাণ।
কোন এক প্রোগ্রামে খুরশীদ আলমের কন্ঠেই গাওয়া গানটি পাওয়া গেছে ইউটিউবে, উপভোগ করুন। ইস্নপসের ভার্সনটিও তুলে দিলাম।
ইউটিউব:

ইস্নিপসে পাওয়া গানটি শুনুন:








     Get this widget 
|
     Track details  
|
 		eSnips Social DNA    





কথা:
চুমকি চলেছে একা পথে,
আরে! সঙ্গী হলে দোষ কি তাতে,
হার মেনেছে, দিনের আলো,
রাগলে তোমায় লাগে আরো ভালো।
হেই, চুমকি চলেছে, একা পথে।
..... ..... ...... ..... ....
/_/_/_/_/_/_/_/_/_/_/_/_/_/_/_/_/_/_/_/_/_/_/_/_/
৪. বন্ধু তিনদিন (ছবির নাম: কসাই)
এটাও বিরহের গান, তবে আগের গানটির মতোই এতেও দেবদাসীয় কষ;টের ছোণনয়া নাই। বোঝা যায়, সবযুগেই বিরহে আনন্দ পেয়েছে একদল মানুষ। তাই তিন তিনদিন বন্ধুর বাড়ীতে গিয়ে না পেয়েও মনের আনন্দে নেচে নেচে গান গায় কেউ কেউ।
রুনা লায়লার স্টেজ পারফরম্যান্সে গানটির ভিডিও ইউটিউবে আছে, তবে রুনার স্টেজের পারফরম্যান্স দেখে আমার মনে হলো তিনি গানের প্রতি অবিচার করেন। এসব গানের এমন আবেদন যে এগুলোকে বদল করে না গাইলেই ভালো লাগেও। তাছাড়া আশপাশে নানান ধরনের লোকজন এসে নাচ-গান জুড়ে দেবে রুনার স্টেজে -- ভাবতে ভালো লাগেনা। তাও রুনার কন্ঠের গান বলেই কথা, তার ওয়াশিংটনের জগাখিচুড়ীসহই গানটি তুলে দিলুম। 

বন্ধু তিনদিন তোর বাড়িত গেলাম দেখা পাইলামনা,
বন্ধু তিনদিন!
গ্রামপার হইতে ছয়আনা, ফিরা আইতে ছয়আনা,
আইতে যাইতে বারোআনা, উশুল হইলোনা,
বন্ধু তিনদিন!
বুধবার অশুভযাত্রা, বিষ্যুদবারে মানা,
শুক্কুরবারে প্রেমপীরিতি হয়না ষোলআনা,
শনিবারেও গিয়া বন্ধু দেখা পাইলামনা।
..... ..... ...... ..... ....
/_/_/_/_/_/_/_/_/_/_/_/_/_/_/_/_/_/_/_/_/_/_/_/_/
৫. বাড়ীর মানুষ কয় (ছবির নাম: ??)
বিরহের গান অনেক হলো, বিরহ সাথে চটুলতা মিশ্রিত গানও হলো। এবার বাংলা ছবির সবচেয়ে চটুল গানটি এসেছে, এবং আনন্দের ব্যাপার হলো এটি বিরহের না। "বাড়ীর মানুষ কয় আমায়"!
রুণার কন্ঠে এ গানটি খুঁজে পেলামনা। লিজা নামে সম্ভবতঃ নতুন কোন গায়িকার গাওয়া গানটি পেলাম ইউটিউবে, ভালোই গেয়েছেন মনে হলো। তাহলে শুনুন।
কথা:
বাড়ীর মানুষ কয় আমায় তাবিজ করেছে,
পাড়াপড়শী কয় জ্বিনে ভূতে ধরেছে।
কি করে বলি ওদের
কেউ আমায় ভালোবেসেছে, ভালোবেসেছে।
আমি নাকি জলের ছলে যাই ঘাটে,
আমার নাকি পথ চেয়ে দিন কাটে!
কি বলে ছাই বুঝিনা,
মন্দ ভালো বুঝিনা,
শুধু জানি মনের ঘরে চোর এসেছে।
আমি এখন নিজের কানে দেই তালা,
বিধি নিষেধ শুনলে করে গা জালা,
যা বলে তা মানিনা,
মন্দ ভালো জানিনা,
শুধু জানি কারো চোখে চোখ পড়েছে।
..... ..... ...... ..... ....
/_/_/_/_/_/_/_/_/_/_/_/_/_/_/_/_/_/_/_/_/_/_/_/_/
৬. আমার গরুর গাড়ীতে (ছবির নাম: ??)
একসময় বাংলা ছবিতে ইলিয়াস কাঞ্চন বললেই কান টানলে মাথার মতো সুচরিতার নাম চলে আসতো। এদুজন জুটি হিসেবে দর্শকের মন জয় করেছিলেন। ইলিয়াস টিকে থালেও সুচরিতা হারিয়ে গেছেন অনেক আগেই ছবির জগত থেকে। তবে তাদের "মার গরুর গাড়ীতে" গানটি সম্ভবতঃ আরো অনেকদিন টিকে থাকবে। চমৎকার একটি হালকা চটুল চালের গান। 

কথা:
আমার গরুর গাড়ীতে বউ সাজিয়ে
ধুত্তুর ধুত্তুর ধুত্তুর ধূ সানাই বাজিয়ে
যাবো তোমায় শ্বশুরবাড়ী নিয়ে
যা, যা!!
তোমার ভাঙা গাড়ীতে আমি যাবোনা
কারো ঘরের ঘরনী আমি হবোনা
করবোনা তো কোনদিনও বিয়ে
হে যাবো তোমায় শ্বশুরবাড়ী নিয়ে
..... ..... ...... ..... ....
/_/_/_/_/_/_/_/_/_/_/_/_/_/_/_/_/_/_/_/_/_/_/_/_/
৭. ও চোখে চোখ পড়েছে (ছবির নাম: অনন্ত প্রেম)
বিরহের গানও অনেক হলো, হালকা চপল গানও হলো। তবে হারানো দিনের গান বললে এখনও খানিকটা ধীরগতির, একটু গভীরতাপূর্ণ কথার গানকেই বোঝানো হয়। বাংলা ছবিতে এরকম গান হয়েছে অনেক, এদের মধ্যে কয়েকটি বাচাই করে যোগ করলাম। প্রথমেই, ও চোখে চোখ পরেছে যখনই! ইউটিউবে পাওয়া গানটি নতুন শিল্পীরা গেয়েছেন টিভির কোন একটি গানের অনুষ্ঠানে। চমৎকার গেয়েছেন দুজনেই।

কথা:
ও চোখে চোখ পড়েছে যখনি
তুমি হলে মনের রাণী
তোমার দৃষ্টি যেনো ছোবল হানে
যখন তখন শুধু আমার প্রাণে, ওরে কালনাগিণী
ওচোখে চোখ পরেছে যখনি
আমি হলেম কলঙ্কিনী।
আমার অঙ্গ ঢাকে আটপৌরে শাড়ী,
মনটা থাকে সদাই বাহির বাড়িতে,
ওরে উদাসিনী,
ও চোখে চোখ পড়েছে যখনই।
..... ..... ...... ..... ....
/_/_/_/_/_/_/_/_/_/_/_/_/_/_/_/_/_/_/_/_/_/_/_/_/
৮. গান হয়ে এলে (ছবি: নীল আকাশের নীচে)
ফেরদৌসী রহমানের গাওয়া আমার অতি প্রিয় একটি গান এবার। ফেরদৌসী রহমানের গলার কারুকাজ দেখুন, এখনও সেরা! অল্প কিছু কথা, অথচ সূর আর গলার কাজে অসামান্য হয়ে উঠেছে।
ইউটিউবে পাওয়া গেলোনা, সমস্যায় পড়েছিলাম, তবে কপাল ভালো -- ইস্নিপসে পেয়ে গেলাম। 








     Get this widget 
|
     Track details  
|
 		eSnips Social DNA    





কথা:
গান হয়ে এলে, মন কেন বলে,
সারাবেলা এত সুর নিয়ে
নিজেরে কেমনে বলো রাখি লুকিয়ে?
ওগো মোর ভাবনা, ওগো মোর কামনা,
এ শিশু জীবনে তবু তোমারে কেনো বুঝিনা?
এ কেমন অলংকারে, দিলে জড়িয়ে!
তুমি মোর নয়নে, তুমি মোর স্বপনে
যে ছবি এঁকেছো সে তো শুধুই রবে গোপনে।
এহৃদয় অহংকারে, দিলে ভরিয়ে!
/_/_/_/_/_/_/_/_/_/_/_/_/_/_/_/_/_/_/_/_/_/_/_/_/
৯. চেনা চেনা লাগে (ছবির নাম: সূর্য্যকন্যা)
এ গানটি হয়তো আগে থেকেই হারানো দিনের গানের স্ট্যাটাস অর্জন করেছে। তাও, নতুন হারানো দিনের গানের লিস্ট হোক আর যাই হোক, েটাকে এড়ানো গেলোনা। 

কথা: 
চেনা চেনা লাগে, তবু অচেনা
ভালোবাসো যদি, কাছে এসোনা। 
এলোমেলো পথচলা,
মনে মনে কথা বলা।
আকাশভরা, স্বপনঝরা,
আকুল করা বেদনা,
ভালোবাসো যদি, কাছে এসোনা।
তুমি আমি যেনো নদী,
চলে যাবো নিরবধি,
অজানা বেশে, যেখানে এসে
আঁধারে মেশে দুজনা।
ভালোবাসো যদি, কাছে এসোনা।
একটা নোট:
গানগুলোর কথা তুলে রাখতে গিয়ে দেখলাম অধিকাংশ গানেরই কথা খুব কম!
সবগুলো গানের কথা পুরোপুরি লিখিনি, বাংলা ভাষায়ই তো, শুনতে শুনতে বুঝে নেবেন। 
রোমান্টিক গানের আসর এখানেই শেষ।
এরপর কখনও হয়তো নন-রোমান্টিক গানের একটা আসর করা যাবে। সবাইকে ধন্যবাদ।  

