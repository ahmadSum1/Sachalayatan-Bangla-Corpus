পাঠক-লেখক সিরিজ "পাঠকের কাঠগড়ায়" নিয়ে আপনার পরামর্শ চাই



১. আপনার মতামত চাই
"চোর পালালে বুদ্ধি বাড়ে"র সাথে পুরোপুরি মিল না তাঃকলেও, মিস আইডিয়া বেগম যে সবসময় যথেষ্ট দেরীতে বা বেশ অসময়ে ধর্ণা দেন, সেটা অন্ততঃ নিজের ক্ষেত্রে আমি হলফ করেই বলতে পারি। পাঠকের কাঠগড়ায় সিরিজটা করার চিন্তা মাথায় আসা উচিত ছিলো বইমেলা শুরু হবার অন্ততঃ এক সপ্তাহ বা দুসপ্তাহ আগে। যাই হোক, সেটা আসেনি, তাই বলে এখন যখন মাথায় আসলো তখন না করেই বা ছাড়ি কি করে! ইন্টারভিউ নিলে প্রত্যেক লেখকের অনেক "নিজের কথা" যেমন আমরা জানতে পারবো, তেমনি এই ইন্টারভিউগুলো পরবর্তীতে সচলের আরো অনেক অনেক প্রতিশ্রুতিশীল লেখকদের প্রিন্ট মিডিয়ায় আত্মপ্রকাশে সহায়তা করবে বলেও আমার বিশ্বাস।
এখন আয়োজন করতে গিয়ে যেটা দেখতে পেলাম তা হলো, এবারের বইমেলায় মোট পঁচিশজন সচলের বই বের হচ্ছে, এবং এটা বলার অপেক্ষা রাখে না যে এই পঁচিশজনের সবারই সাক্ষাৎকার আমরা পাঠকেরা পড়তে চাইবো। কিন্তু টাইমফ্রেম দেখে যেটা মনে হচ্ছে, তা হলো, প্রতিদিন একজনের জন্য করে নিলেও ফেব্রুয়ারীর মধ্যে সবার সাক্ষাৎকার নেয়া যাবেনা। তাও, মার্চের প্রথম সপ্তাহ পর্যন্ত এক্সটেন্ডেড হলেও বইমেলার আমেজটা গরম গরম থাকতে থাকতেই সবার সাক্ষাৎকার নেয়া যাবে। এক্ষেত্রে সচলায়তনের একটা এ্যাডভানটেজ আমরা পেতে পারি, যেটা হলো, এখানে নীড়পাতা থেকে দু'তিন পাতা ভেতরে চলে গেলেও পোস্ট হারায়না। কাজেই একই সাথে পাঁচ ছয়জনের সাক্ষাৎকার চললেও খুব একটা সমস্যা হবেনা।
এ প্রসঙ্গেই পাঠক আপনার কাছে যে মতামতটা চাইছি তা হলো,
১. নিচের ক) আর খ) এর মধ্যে কোন অপশনটা ভালো বলে মনে করেন?
ক) একদিন পরপর একেকজনের সাক্ষাৎকার নিয়ে মার্চের প্রথম সপ্তার মধ্যে সিরি শেষ করা
খ) সিরিজ শেষ হতে হতে এপ্রিল মে পর্যন্ত চলে গেলেও কয়েকদিন পরপর একেকজনের সাক্ষাৎকার নেয়া
২. উপরের প্রশ্নে আপনার উত্তর যদি খ) হয়, তাহলে কতদিন পরপর নতুন একজনের সাক্ষাৎকার নেয়াটা সবচেয়ে ভালো হবে বলে মনে করেন?
*****************************************************
২. একটা বিশেষ অনুরোধ
এই সিরিজটার শুরু আমি করলেও, শুধু আমিই যদি একটা নির্দিষ্ট সময়ের পরপর একেকজন লেখককে সাক্ষাৎকারে ডাকি, তাহলে সেখানে স্পষ্টতঃই আমার "ইন্টারেস্ট" টা প্রাধান্য পাবে। অথচ এমনটা হওয়া খুবই স্বাভাবিক যে অধিকাংশের ইন্টারেস্টের একজন লেখক হয়তো আমার ইন্টারেস্টের সিরিয়ালে বেশ পেছনে পরে গেছেন। সেজন্য ভাবলাম, সিরিজটাতে সবার উৎসাহপূর্ণ অংশগ্রহনের জন্য সাক্ষাৎকার আয়োজনটা সব ব্লগারের জন্য উন্মুক্ত করে দেয়াটাই বেটার। অবশ্যই এবার যাদের বই বেরুচ্ছে তাঁরাও এই আয়োজন করতে পারবেন। 
আপনাদের সবাইকে অনুরোধ, আপনি কোন কোন লেখকের সাক্ষাৎকার গ্রহনে আগ্রহী, এবং সম্ভব হলে সেটা কবে নিতে চান তা এখানে জানান। তারপর সিরিয়াল অনুযায়ী সাক্ষাৎকার পর্ব চলুক।
ফরম্যাটটা হবে:
আপনার নিক ------- যাঁর সাক্ষাৎকার নিতে চান তাঁর নাম/নিক -----তারিখ (সম্ভব হলে)
ধন্যবাদ, সবার স্বতঃস্ফূর্ত অংশগ্রহন কামনা করছি।
********************************************
বিঃ দ্রঃ এই মুহূর্তে মাথায় এলো, সব লেখকের সাক্ষাৎকার সফলভাবে নেয়া গেলে একটা চমৎকার ই-বুকও বানিয়ে ফেলা যাবে। অথবা বেশী বড় হলে কয়েকখন্ডে ই-বুকও বানানো যাবে।
এমনকি আরকেটু সাহস করে যদি পত্রিকাওলারা রাজী হয় তবে সম্পাদনা-টনা করে পত্রিকায় সাক্ষাৎকারও ছাপা যায়, শিরোনাম হতে পারে "ব্লগিংয়ের মাধ্যমে সাক্ষাৎকার" অথবা একটু রঙ চড়িয়ে নাম দেয়া যেতে পারে "সাংবাদিকবিহীন সাক্ষাৎকার" ;)। 

