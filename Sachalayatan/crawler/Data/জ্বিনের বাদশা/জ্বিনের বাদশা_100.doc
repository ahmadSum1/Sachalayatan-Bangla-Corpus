কবিতা ১: ভালবেসে একগাদা হাইকু লিখলাম



[ভালবাসার কবিতা যেহেতু এডাল্ট কন্টেন্ট থাকতে পারে]
['হাইকু' জাপানীজ শব্দ, সহজ মানে হলো ছোটকবিতা। বৈশিষ্ট্য হলো একটি কবিতায় একটিই বক্তব্যই থাকে, সরাসরি অথবা রূপক অথবা এ্যাবস্ট্রাক্ট অথবা পাগলামী, যেমনটা আপনার ইচ্ছে। একটি হাইকু সাধারনত তিন লাইনের হয়, জাপানীভাষায় একটি অক্ষরই অনেকসময় শব্দেরমতো, তাই প্রতি লাইনে শব্দসংখ্যা নয় বরং অক্ষরসংখ্যা নিয়ে একটা রীতি মানা হয়, তা হলো, অক্ষরসংখ্যা হতে হবে ৫ অথবা ৭।
বাংলায় এই রীতি মেনে হাইকু লিখতে গেলে কিছুই লেখা যাবেনা, তাই আমি আমার মতো করে বাংলা হাইকুর সংজ্ঞা দাঁড় করালাম (শাস্ত্রবাদীরা আপত্তি করতে পারেন), প্রতি লাইনে শব্দসংখ্যাকে ৫ বা ৭ এর রীতিতে ফেললাম। কোথাও কোথাও ছন্দ রেখেছি, কোথাও কোথাও রাখিনি]
******************************************
ভাব-প্রেমপর্ব
১.
আমার আনাড়ীহাতের খিচুড়ী তোমার রূপসীহাতে
চটকে খেয়েই বলেছিলে,'আহ্! দারুণ, আরেকটু খাই?'
সেইথেকে বিশ্বখিচুড়ীদিবস হলো, ১৭ই জুলাই।
২.
তুমিই আমায় ডেকেছিলে 'যাদুকর বাউন্ডুলা';
অথচ জানো? অনেক আগেই তুমি
এক হাসিতেই খেয়েছ আমার সব ম্যাজিকের খেলা।
৩.
কলেজ-গেটে দাঁড়িয়ে বড়ইর আচার খেতে,
অফিস যাবার পথে এখন রোজ সেখানটা পেরোই;
নিজেকে কেমন জামাই জামাই লাগে।
ভালবাসা-অভিমানপর্ব
৪.
কেউ কখনো দেয়নিকো কথা অভাগার পানে চেয়ে,
অথচ জানিনা কিভুলে দিয়েছ তুমি?
তবে, তাই তুমি আলাদা আর দশটি-মেয়ের চেয়ে।
৫.
মুখে মৃদুহাসি, গায়েতে জড়ানো সাদা সেই আলোয়ান,
কুট্টুস-চোখের দুষ্টু চাহনি, রাজ্যের অভিমান;
সুচিত্রা সেন, তোমাকে হারানোর সাহস আমার নেই।
৬.
নিজের দোষটা পড়লেই ধরা আহ্লাদ আর আস্কারা,
অথচ আমার একটু ভুলেই তীরবেগে তেড়ে আসো!
কিভাবো নিজেকে? ট্রয়ের হেলেন? এইবার ঝেড়ে কাশো।
বিরহ-পর্ব:
৭.
কথা দিয়েছিলে বর্ষায় আমার ফোটাবে কদম ফুল,
সেফুল ফুটেছে অন্য বাগানে জানি;
আমার উঠোনেও বর্ষা এসেছে, সাথে শুধু নোনাপানি।
৮.
হাতে একখানা ভাঙা বাঁশী আর একঘটি চোলামদ,
প্রভাতি সুর্যের প্রখর আগুনে দাউদাউ জ্বলে মন।
কার্তিকের কুত্তার ডাক শুনি ঘনঘন।
প্রায়শ্চিত্ত-পর্ব
৯. একহাতে শুধু বারুদের ঘ্রান, আরেক হাতেও পাপ।
অনেকটাদিন বয়েছি তোমার নিষ্ঠুর অভিশাপ;
শাপমুক্তির চেষ্টা বলছ? সেও তো আরেক পাপ।
১০.
ভালবাসব বলে বাবার পকেট মেরেছিলাম,
ভাইয়ের সানগ্লাস, মায়ের গয়না, বোনের জমানো টাকা;
অথচ এখন দেখি এজিনিস পুরোটাই যেন ফাঁকা।
প্রতিশোধ-পর্ব:
১১.
চলে গিয়েছিলে কিছু না বলেই,
ফিরেও চাইনি -- পাছে দেখেফেলি তুমিও চাওনি ফিরে।
এখন যদি ফিরেচাও তবে দুচোখই দেব গেলে!!

