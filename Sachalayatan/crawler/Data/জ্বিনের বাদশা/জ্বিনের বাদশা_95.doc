জাস্টিস মাস্ট প্রিভেইল --সবাই এগিয়ে আসুন



সামহোয়ারে মানবী নিকের এক ব্লগার বিষয়টাতে সবার দৃষ্টি আকর্ষণ করেছিলেন। রাহেলা নামের এক নির্যাতিতা নারীর জন্য সুবিচারের আশায়, যদিও পাশবিক নির্যাতন রাহেলাকে বাঁচতে দেয়নি। তারপর সাংবাদিক ফয়সাল ব্যাপারটা নিয়ে উঠেপড়ে লাগেন, আজ চ্যানেল আই বিষয়টা কাভারও করেছে। মামলাটা ২৯ শে অক্টোবর কোর্টে উঠবে, আমরা জানিনা আশার আলো দেখা যায় কি যায়না।
তবে মনে করতে পারি ভ্যালেরী টেইলরের জন্য আমরা কিভাবে সবাই একাত্ন হয়ে সুবিচার চেয়েছিলাম (জেবতিক আরিফ ভাইকে বিশেষভাবে মনে পড়ল আবার); আমরা ব্লগাররা/অনলাইন আড্ডাবাজরা যে একটা পজেটিভ শক্তিতে পরিণত হতে পারি, তার জ্বলজ্বলে উদাহরণ ছিল সেটা।
আমরা কি আবারও পারিনা?
নিচের পোস্টগুলো দেখতে পারেন,
১। http://www.somewhereinblog.net/blog/manobiblog/28738945
২।
http://www.somewhereinblog.net/blog/faysal1blog/28739303
৩।
http://www.somewhereinblog.net/blog/tanmoytahsanblog/28739444
(এখানে অনেকপত্রিকার কনটাক্ট নং/এ্যাড্রেস দেয়া আছে)
১. উপরের পোস্টগুলোর ভিত্তিতে ঝটপট বাংলায় একটা পিটিশন তৈরী করলাম ... কপিপেস্ট করুন, পরিমার্জনা প্রয়োজন মনে করলে করুন স্বাধীনভাবে... তারপর মেইল করেদিন পত্রিকার ইমেইল এ্যাড্রেসে ...শামীমের পোস্টে বেশ কয়েকটি মিডিয়ার ই-মেইল এ্যাড্রেস আর ফোন নাম্বার দেয়া আছে ... সেগুলো ব্যাবহার করে অন্তত একজন ই-মেইল করুন ... বেশী হলে ভাল, তবে অসংখ্য যাতে না হয়, সেজন্য যিনিই ইমেইল করবেন তিনিই এখানে কমেন্টে ঘোষনা দিন ...মোটামুটি গোটা দশেক ইমেইল করা হলে আর করার দরকার নেই ...
২. বাংলাদেশের কেউ পিটিশনের প্রিন্ট আউট নিয়ে ফ্যাক্স করুন দয়া করে
৩. দয়াকরে একজন এক্ষুনি ইংরেজীতে একটা পিটিশন তৈরী করে ফেলুন ...
৪. আপনি অনলাইনে নিচের যেসব জায়গায় জড়িত ...সবখানে বিষয়টা তুলে ধরুন
গ্রুপমেইল
অনলাইন ফোরাম
অনলাইন ফ্রেন্ডশীপ সার্কল (ফেইসবুক, অর্কুট, এসব)
ব্লগিং ফোরাম
৫. কেউ একজন অনলাইন পিটিশন ফর্ম তৈরী করে দিন প্লিজ, যেখানে সবাই সাইন করতে পারবে। 
৬. আর কি কি ধরনের পদক্ষেপ আমরা নিতে পারি, সেসব আইডিয়া নিয়ে এগিয়ে আসুন ...
সবাই এগিয়ে আসুন আবার ....
মনে রাখবেন ,
জাস্টিস মাস্ট প্রিভেইল!!!!!!!!!
*******************************************
মাননীয় সম্পাদক,
২০০৪ সালের আগস্টের মাঝামাঝি সময়ের সেই ঘটনাটি, সেই যে একটি নিরপরাধ মেয়ে রাহেলাকে কয়েকজন নরপশু মিলে ধর্ষন করল, তারপর তার গলা কেটে ঘাড়টা মটকে দিল, দুদিন পর এসে পানি খেতে চাওয়া মুমুর্ষু মানুষটার মুখে এসিড ঢেলে দিল -- সেই ঘটনাটির প্রেক্ষিতে আজ আমরা আপনার কাছে আর্জি নিয়ে এসেছি।
কোন সন্দেহ নেই মানউষের পক্ষে সম্ভব সবচাইতে জঘন্যতম অপরাধ এটা, কোন সন্দেহ নাই একজন নিরপরাধ মানউষের উপর করা সবচাইতে ভয়াবহ পাশবিকতা এটা। কিন্তু আমাদের এই বাংলাদেশের বাস্তবতার প্রেক্ষিতে, যেখানে আমলাতান্ত্রিক, রাজনৈতিক আর অর্থনৈতিক নিষ্পেষন একটি খুব সাধারন ঘটনা, সেখানে এই অসহায় মৃত মানুষটির পক্ষে আইনি লড়াই লড়তে সাহস পাচ্ছেননা তাঁর মা-বাবা অথবা তাঁর স্বামীর পরিবার। 'আইন ও সালিশ কেন্দ্র' নামে একটি প্রতিষ্ঠান রাহেলার হয়ে এই মামলাটি লড়ে যাচ্ছে, আগামী ২৯ শে অক্টোবর মামলাটি আদালতে উঠবে। কিন্তু মূল মামলার আসামী লিটন পলাতক, অন্যান্যরাও আইনের ফাঁকফোঁকর অথবা সামাজিক প্রতাপের বলে জামিনে মুক্ত। বাংলাদেশের সাধারন মানুষ হিসেবে আমরা আতংকিত এই ভেবে যে মামলাটির ভবিষ্যত হয়ত খুব একটা উজ্জল না।
তাই বলে কি ন্যায়ের প্রতিষ্ঠা হবেনা? ন্যায়ের প্রতিষ্ঠায় কি এদেশের সংবাদপত্রগুলো সবসময় এগিয়ে আসেনি? আমরা হাজার হাজার লাখো লাখো সংবাদপত্র পাঠকেরা আজ আবার আপনাদের পানে চেয়ে আছি, আপনারা আবার অবহেলিত/অত্যাচারিতের পক্ষে দাঁড়াবেন, আপনারা আবার প্রমাণ করবেন এদেশের অসহায় মানুষগুলোর পাশে সময়মতো দেশের বিবেক সংবাদপত্রগুলো এসে দাঁড়ায়।
রাহেলা হত্যামামলায় সর্বোচ্চ ন্যাবিচার যাতে পাওয়া যায়, সেজন্য আপনারা সর্বোচ্চ ভুমিকা রাখবেন এই শুভকামনা রইল।
-বাংলাদেশের সাধারন মানুষদের পক্ষ থেকে
*****************************************

