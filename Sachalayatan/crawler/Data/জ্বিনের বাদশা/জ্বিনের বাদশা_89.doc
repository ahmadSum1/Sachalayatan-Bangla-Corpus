গেসবল : জনকল্যানমূলক হইলেও হইতে পারে



[অনেকদিন ধরে ব্যস্ত; ব্যাস্ততার সময় ব্যাপারটা এমন হয় যে, যেটুকু ফ্রি সময় পাওয়া যায়, মনে হয় ঘুমিয়ে কাটাই। লিখতে ইচ্ছে হয়না, ব্লগেও ঢোকা হয়না। যাই হোক, গেসবল দিয়েই লেখার ইচ্ছাকে চাঙা করার চেষ্টা চালাই] 
********************************
ব্লগার অভিজিত আর বজলুর রহমানের একটা বিতর্ক হচ্ছিল; গে বা সমকামীদের এইডস হবার সম্ভাবনা বেশী -- এই বিষয় নিয়ে। যাকগে, সে অনেক পুরোনো কথা, তবে এই গেসবলটা সেই আলোচনার সাথে কিছুটা সম্পর্কযুক্ত।
এইডস রোগটা হয় এইচআইভি ভাইরাসের সংক্রমণে, এটা আমরা সবাই জানি। আবার এইচআইভি পজিটিভ মানেই যে এইডস রোগী না সেটাও জানি। এইচআইভি পজিটিভ বা এইচআইভি ভাইরাস আপনার দেহে বাসা বাঁধার পরও অনেকদিন আপনি এইডসমুক্ত থাকতে পারেন, ৫, ১০ এমনকি ২০ বছরও। এমনকি, কপাল ভাল না খারাপ বলাটা ঠিক হবে জানিনা, তবে এইডস আক্রান্ত হবার আগেই দুনিয়া থেকে বিদেয় নিতে পারেন; তবে এইচ আইভি পজিটিভ হলে এইডস হবার সম্ভাবনা খুবই খুবই বেশী। 
তো আজকের গেসবলটা এই এইচ আই ভি আর এইডসের পরিসংখ্যান নিয়ে।
পরিসংখ্যানে নাকি জানা গেছে (টিভিতে দেখলাম সেদিন, সত্য-মিথ্যা কইতে পারুমনা),
এইচ আইভি পজিটিভদের মধ্যে ৬০শতাংশেরও বেশীই সমকামী, যেখানে মাত্র ২০ শতাংশের কাছাকাছি বা কিছুটা বেশী হলো হেটেরো বা বিষমকামী (অভিজিতদা'র কাছ থেকে ধার করলাম শব্দটা)।
কিন্তু এইডস রোগীদের ক্ষেত্রে দেখা যাচ্ছে, ৪০% এর কাছাকাছি হলো সমকামী, আর ৩৫% এর কাছাকাছি হলো বিষমকামী।
সাদাচোখে চিন্তা করলে, এখন তো হিসাব মিলেনা। এইচ. আই. ভি পজিটিভদের বেলায় আসমকামী/বিষমকামীদের পার্সেন্টেজের মাঝে এত তফাত, অথচ এইডস রোগীদের বেলায় তফাতটা খুবই কম ... কেন?
আপনার কাজ হইল গেস কইরা হিসাবটা মিলানো।
লন, শুরু করেন। 

