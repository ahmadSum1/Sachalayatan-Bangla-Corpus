সচলায়তনের সবাইকে ঈদের শুভেচ্ছা, ঈদ মোবারক



আগে আগে সূর্য্য ওঠার কারণেই হোক, অথবা অন্য কারণেই হোক, দেখা যাচ্ছে কোরবাণী ঈদের প্রথম পরশটা এসে জাপানেই লেগেছে।
কাকডাকা (যদিও কাক নেই) ভোরে উঠে, নামাজের জন্য রেডী হয়ে, বউয়ের বানানো সেমাই আর ফিরনী খেয়ে রওয়ানা দিলাম ঈদগাহ, থুক্কু, বাড়ীর কাছের টোকিও মাক্কী মসজিদে। আজ সকালে দেরীতে অফিস গেলেও সমস্যা ছিলনা, তাই নামাজ শেষে এর ওর সাথে কোলাকুলি, গপসপ, তারপর গনখাওয়া -- মেন্যু গরুর মাংসের খিচুড়ী আর সেমাই -- বিনে পয়সায় খাওয়ার কারণেই হোক, রাঁধক বাবাজীর হাতের কল্যাণেই হোক, অমৃতের মতোই লাগল।
তারপর অফিস, এখন কাজ ফাঁকি দিয়ে ব্লগ লিখছি। মুহাহাহাহা, এই না হলে ঈদ!!
সবাইকে ঈদের শুভেচ্ছা জানাই।
(বিঃ দ্রঃ, ঈদের শুভেচ্ছা জানিয়ে ভিন্নভাবে লেখা একটা পোস্ট অন্য পাড়ায় দিয়েছি )

