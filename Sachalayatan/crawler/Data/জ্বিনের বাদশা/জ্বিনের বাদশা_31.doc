পাঠকের কাঠগড়ায় বিপ্লব রহমান 



সাংবাদিক ও লেখক বিপ্লব রহমান।
সচলদের কাছে তাঁর মূল পরিচয় তুখোড় সাংবাদিক হিসেবে, সচলায়তনে বারাবার তাঁর ইউনিক সব অভিজ্ঞতার ঝাঁপি খুলে ধরেছেন বিপ্লব ভাই। 
এবারের বইমেলায় তাঁর অনুসন্ধানমূলক লেখা "রিপোর্টারের ডায়েরী: পাহাড়ের পথে পথে" প্রকাশের মাধ্যমে অফিশিয়ালি লেখক হিসেবে আত্মপ্রকাশ করেছেন। বিষয়বস্তুর বিচারে বইটি স্বাতন্ত্র্য খুব শক্তিশালী, এরকম সাহসী প্রকাশ খুবই কম বলেই আমার ধারনা।
সচলদের প্রতি অনুরোধ, বিপ্লব ভাইকে এই পোস্টে তাঁর এই বইপ্রকাশ সম্পর্কে যে কোন প্রশ্ন করুন।  
বিপ্লব ভাইকে অনুরোধ, কাজের ব্যস্ততাকে ফাঁকিজুকি দিয়ে কিছুটা সময় এখানে আমাদের কৌতুহল মেটাতে ব্যয় করুন। 
তাহলে শুরু হয়ে যাক! 
/_/_/_/_/_/_/_/_/_/_/_/_/_/_/_/_/_/_/_/_/_/_/
নোট:
বইমেলায় এবার সচল লেখকদের সরব উপস্থিতি -- বক্তব্যটায় সংশয় অনুভব করলে নীড়পাতার মগডালে ঝুলে থাকা অমিত আহমেদের পোস্টে ঘুরে আসুন। জুবায়ের ভাই, বিপ্লব রহমান, মাহবুব লীলেন, হাসান মোরশেদ, শিমুল, শেখ জলিল, অমিত আহমেদ, সন্ন্যাসীদা, শোহেইল মতাহির চৌধুরী, কারুবাসনা, শ্যাজা,  পলাশ দত্ত, অভিজিৎ রায়, ফকির ইলিয়াস, মুর্তালা রামাত, মাসুদা ভাট্টি, পুতুল, আকতার আহমেদ, আবু রেজা, অমি রহমান পিয়াল, মুজিব মেহেদী, সুমন সুপান্থ, সৈয়দ দেলগীর, মৃদুল আহমেদ, নুরুজ্জামান মানিক -- অন্ততঃ পঁচিশটা বইতো পাচ্ছিই।
বইগুলোর শুধু নাম, প্রকার আর কিছু বইয়ের প্রচ্ছদ দেখছি আমরা। কিন্তু অবশ্যই আরো অনেক কিছু জানতে ইচ্ছে করছে, বিশেষ করে বইটা লিখতে গিয়ে লেখকের নিজস্ব অনেক কথা। তার ওপর অনেকেরই হয়তো এটাই প্রথম বইপ্রকাশ, তাদের জন্য তো ব্যাপারটা আরো অনেক বেশী এক্সাইটিং, অনেক কথা নিশ্চয়ই জমে আছে। 
আমরা সব সচলরা মিলে একেকজন করে সচল লেখকের সাথে সেই আলাপ করতে পারি একেকটা পোস্ট দিয়ে। একই সাথে সচলায়তনের হোমপেজে চলতে পারে একাধিক সাক্ষাৎকার, যে কেউ আয়োজন করতে পারেন পছন্দের লেখকের বা যে বইটা নিয়ে আপনার বিশেষ ইন্টারেস্ট আছে সেটার লেখকের সাক্ষাৎকার (তবে একই লেখককে নিয়ে একাধিক ব্লগার টানা-হ্যাঁচড়া না করলেই ভালো মনে হয় )। 
প্রশ্ন করবেন সবাই, লেখক উত্তর দেবেন। এতে নিশ্চয়ই লেখকও আনন্দ পাবেন, আমরাও অনেক কিছু জানবো, আর তাছাড়া বইয়েরও কিছুটা হলেও পাবলিসিটি হবে।
প্রশ্নের ব্যাপারে মূলতঃ প্রকাশিত বইটি নিয়েই প্রশ্ন করা হোক, তবে কিছুটা এদিক সেদিক যেতেই পারে। যেমন, নজরুল ভাইকে তাঁর পাঠিকাকুল নিয়ে প্রশ্ন করার সুযোগ নিশ্চয়ই অনেকে হাতছাড়া করবেননা, অথবা কানাডার "বিশেষ মহলে" অমিত/শিমুলের জনপ্রিয়তার গ্রাফ কিভাবে বাড়ছে তা নিয়ে কেউ কৌতুহল প্রকাশ করলেও দোষ দেয়া যাবেনা ;)। ওহ, অবশ্যই যারা পুরো বইটি পড়ে ফেলেছেন তারাও অংশ নেবেন আলোচনায়, লেখককে ক্যাঁক করে ধরবেন :)।
এখানে সমস্যা একটাই -- সংশ্লিষ্ট লেখক সময় দিতে পারবেন কিনা। তাই লেখকের সম্মতি নিয়ে সাথেসাথেই শুরু করে দেয়া যাক। 

