আব্বা, তোমারে সেলাম!



অনেক অনেক দিন আগের কথা, তখন ঢাকার রাস্তায় যানজট এই এতটাই ছিলো, তবে এখনকার মতো বিদ্যুত বাবাজীর বেড়াতে যাবার শখ আহ্লাদ এরকম মাত্রা ছাড়ানো ছিলোনা! সেই সময়ের এক মনোরম সন্ধ্যায় গ্রম গ্রম পিঁয়াজুতে আয়েশ করে কামড় বসানো মাত্র বেজে উঠেছিলো বেরসিক দূরালাপনিটা। অপর প্রান্তে আমার বোন দোলার কাঁদো কাঁদো স্বর! দোলা কইলো তাড়াতাড়ি খোখায় যাও, তোমারে একখান লিঙ্ক দিসি। বাধ্য বইনের মতো গেলাম। দেখি সচলায়তন নামের এক সাইটের লিঙ্ক। তানিমের কল্যাণে মাঝে মাঝে এই ব্লগের জিনিস্পাতি পড়া ছিলো, ঐরাম কিছু হবে ভেবে ক্লিকাইলাম। 
পরের দৃশ্যে আমি চেয়ারের পাশে মেঝেতে তাব্দা খায়া বইসা আছি। এইরকম "গিরা হুয়া হরকতের" কারণ আর কিছুনা, দ্রোহী নামের এক দুষ্ট ব্লগারের বিয়ার ব্লগ! আস্তাগফিরুল্লাহ! নাউজুবিল্লাহ মিন জালেক! এইসব কী? তাব্দাভাব কাটানোর আগে আবারও দোলার ফোন! এইবার শুনি তার হেঁচকি উঠতেসে! তারপরে শুরু হইলো হাসি। ফোনের মাঝে পারলে আমরা গড়াগড়ি দেই! সেইদিন থেকে আমার প্রিয় ব্লগার দ্রোহীদা। এরপরে পানি আরও গড়ালো, এবার ছোটবড় নানা আকারের আব্জাব নিয়ে সচলায়তনে আমিও আসলাম, নিষ্ঠার সাথে অন্যদের ব্লগে উঁকিঝুঁকিও মারা শুরু হলো, তখন আবার দ্রোহীদারে পাওয়া, সহব্লগার হিসেবে, তার মন্তব্যের সুরে হাসি থামানো দায় হয়ে যেত মাঝে মাঝেই। তখনও পর্যন্ত সেইই বিয়ের ব্লগ ছাড়া বিভিন্ন পোস্টে তার মন্তব্যেরই শুধু পাঠক আমি। এরপরে খোমাখাতায় চাল্বাহাদুর ঢালী সাহেবের খোমা দেখে ঘাবড়ে গেলেও যোগাইলাম তারে, তারপরে নানা জায়গায় মন্তব্য-প্রতিমন্তব্যের ভীরে মানুষটার একটু একটু ঝলক দেখা শুরু হলো। ব্লগার দ্রোহী আমার কাছে হলেন রক্ত মাংসের মানুষ। 
চিন পরিচয় বেড়ে যাবার পরেও পছন্দের তালিকাভুক্ত* মানুষটা এখন শুধু আমার না, আমার কাজিনকূলের প্রিয় ব্লগার! আমার অন্যতম প্রিয় ব্লগার, বাপের বয়েসী[!] দ্রোহীকে তার জন্মদিনে হিমুদার বানানো শুকনা কাঁথার "সেইরাম" শুভেচ্ছা! হেফি বাড্ডে আব্বা!

[বুনোপুর কলমে দ্রোহীদা!]
[*সাধারণত দূর থেকে পছন্দ করা মানুষজনকে কাছ থেকে দেখলে ভালু পাইনা কখনই!]

