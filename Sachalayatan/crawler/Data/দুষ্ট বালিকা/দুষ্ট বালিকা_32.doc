স্পর্শকাতর বিষয়গুলোতে!



 অফিস থেকে ফিরতে ফিরতে আজকেও অনেক দেরি হলো। রাত বাজে প্রায় আটটা। সকাল ১০টা থেকে বিকেল পাঁচটার লম্বা সময়টা কংক্রীটের সেই খাঁচাটায় কাটিয়ে যখন বাইরের রোদ ঝলমলে আকাশের নিচে দাঁড়াই, তখন আপনা থেকেই ভালো লাগার পারদটা বেড়ে যায় কয়েক দাগ। বাতাসের সাথেও তখন কথা বলতে ইচ্ছা করে, আজকাল বাক্সে বন্দী আমার যে ওদের সাথে দেখা হয় খুব কম! তবে আজকের কথা আলাদা। সকালে অফিসে একটা ভাউচারে সই করতে গিয়ে হঠাৎ তারিখটা আমার মাথায় হাতুড়ির বাড়ি দিলো। কী সব্বোনাশ! আজ ২১ তারিখ, মানে কাল ২২ আর কালকেইতো ঐ ঢেঙ্গা স্পর্শ-র জন্মদিন! ভেবেই মেজাজ খারাপ হয়ে গেলো। সুরঞ্জনা আর আমি কতোকিছু ভেবে রেখেছিলাম ব্যাটাকে আশ্চর্য করে দেবার জন্য, কিচ্ছুই করা হলো না! পুরোটার জন্যে দায়ী আমার আজাইরা মুড! আমি আমার ভাবের জ্বালায় আজকাল কিছুই করতে পারছি না! যখন তখন মন খারাপ, ধ্যাত! মন খারাপের কাঁথা পুড়ি! যাই হোক! শেষমেষ যখন সময়টা চলেই আসলো, যখন একটা ব্লগ লেখা ছাড়া আমার আর কিছুই করার নাই, তখন ভাবলাম, না হয় এই কাজটাই একটু ভালোভাবে, একটু অন্যভাবে করি! তাই বাসায় ফিরেই ছক কাটতে বসলাম, কী করা যায়! সমস্যা সময় নিয়ে। হাতে সময় আছে মাত্র ঘণ্টা দুয়েক! এর মাঝে যা করার করতে হবে! প্রথমেই ফোন দিলাম সুরঞ্জনাকে, পাজিটা আমাকে কোনও নয়া আইডিয়াই দিতে চায় না! ওর কথা একটাই, "দিশাপু তুমিই করো!" কী আচানক! তারপরে ফোন দিলাম স্পর্শ-র দুই বোনকে। অসম্ভব মায়াময় দুইটা ছোট বোন আছে স্পর্শ-র। দুইজনকে মোটামুটি ঝাড়ির উপরে রাখলাম কয়েক মিনিট! ওরাও প্রতিশ্রুতি দিলো যে ওদের দাদার জন্য সাধ্যমতো করবে দু'জনেই! কিন্তু বিদ্যুত বিভ্রাট কি কাউকে ছেড়ে কথা কয়? গেলো আমাদের সব পরিকল্পনা ভেস্তে যখন দেড় ঘণ্টার অন্ধকার বজ্জাতি করলো আমাদের সাথে! তারপরেও দু'বোন আর মা কম কষ্ট করেনি তাদের প্রিয় মানুষটার জন্যে! যদিও লাভ হলো না কিছু! শালার বিদ্যুৎ! মিশন ফেইলড! মনের সুখে খানিক ঝাড়াঝাড়ি করার পরে যোগাড় করলাম স্পর্শের প্রিয় বন্ধুদের তালিকা আর চেষ্টা করলাম তাদের সাথে যোগাযোগের। কয়েকজনকে পাওয়াও গেলো! তাদের থেকে প্রিয় বন্ধু তানভীরের জন্য জড়ো করলাম কিছু শুভকামনা আর তাদের মহামূল্যবান বাণী! ভিরুর কাজ একটাই, বলতে হবে কে কী বলেছে!  "ভালোবাসি! ভালোবাসি!! ভালোবাসি!!!" "আমার কিছু জোনাকি উজ্জ্বল++ বন্ধু আছে, তুমি তাদের একজন। ভালো থেকো, ভালো করো, তোমার জন্য আমার শুভকামনা সব সময় থাকবে :)" "ভীরু কাপুরুষ! জুলেখার পক্ষ থেকে জন্মদিনের শুভেচ্ছা রইলো!" "বাঁচাওওওওও!!!!! [আই মিস ইউ বেইবি!]" "খাওয়াটা মিস হলো, এনিওয়ে, ভেরি হ্যাপী বার্থডে!" "ঐখানে যে আশায় গেছিস, আশা করি তোর সেই আশাটা পূর্ণ হবে!" "কেকটা মিস করলাম, যাই হোক, নেক্সট টাইম সিঙ্গাপুরেই গিয়ে করবোনে..." "হালুম... এইবার না খাওয়ায় বেঁচে গেলি! যাইহোক, আমার বার্থডে গিফটটা কিন্তু এখনও পাইনাই!" "শুভ জন্মদিন, প্রিয় বন্ধু! তোমার কি মনে আছে সেইসব সময়ের কথা যখন আমরা বাসার সামনে ক্রিকেট খেলতাম? তোমাকে অনেক মনে পড়ে বন্ধু! ভালো থেকো!"  খুব অল্প সময় ধরেই চিনি স্পর্শকে। সময়ের স্বল্পতা যদিও কখনও বন্ধুত্বে বাধা হয়ে দাঁড়ায় না, তবুও অবাক লাগে, এটা ভেবে যে একই গন্ডীর ভিতরেই ছিলাম আমরা, তারপরেও এতোদিন সময় লাগলো পরিচিত হতে! আর যখনই বা বন্ধুত্বটা ঘন হতে শুরু করলো, তখনই সময় হলো তার চলে যাবার!  প্রায় আব্বু হয়ে যাওয়া স্পর্শের কেশাগ্রও আমরা কখনও স্পর্শ করতে পারবো না এমনই তাঁর লেখার ধার! ছেঁড়া পাতার এই মানুষটা দুই হাতে এতোদিন যা লিখেছে, তা অতিক্রম করার জন্যে যদি দুই হাতের সাথে আমরা আমাদের পা দুটোও যোগ করি, তবুও মনে হয় না খুব বেশি লাভ হবে! আজ শেষমেষ যখন বসলাম এই অস্তবেলার দিনলিপি লিখতে, তখন আমাদের স্পর্শ আসলেও ফরেনারই হয়ে গেছে আমাদের স্পর্শকাতর করে রেখে! চেয়েছিলাম স্পর্শের জন্মদিনের এই ব্লগে ওর সবগুলো লেখার লিঙ্ক যোগ করবো। কিন্তু এই চ্রম খ্রাপ লুক্টা 'লিখতে পারি না' জাতীয় ভ্যানতাড়া কষেও কম কিন্তু লিখেনাই! সব লেখা লিঙ্কাইতে গেলে এই পোস্ট 'হাতি' না, একটা 'ডাইনোসর' পোস্ট হয়ে যাবে! আর ১০৩ জ্বর নিয়ে এই পোস্ট লিখতেই আমার জীবন বের হয়ে গেলো বলে! আর না বাবা! এবার না হয় ক্ষ্যান্ত দেই! ও আচ্ছা! ভুলেই তো গেছিলাম! "শুভ জন্মদিন, ভিরু! তোমাকে দিলাম একগুচ্ছ তারার ফুল!" 

