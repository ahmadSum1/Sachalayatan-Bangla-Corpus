জানি, তুমি পারবেই!




উপরওয়ালা আমাকে তৈয়ার করার সময় বেশ জোশে ছিলেন মনে হয়। নাহলে আমার পাঁচফুটের এদিক ওদিক আকারের ছোট্ট শরীরের ততধিক ছোট্ট মাথায় এত প্রকার ঝালেমা ভরে দিবেন এটা ঠিক সুস্থ মস্তিষ্কের কাজ বলে মনে হয়না! এই হেজিমোনির কারণেই বোধহয় আমার শখ আর তার জন্যে লাফানির কোনও শেষ নাই! হঠাৎই একখান শখ মাথাচাড়া দেয় আর তা নিয়ে দিগবিদিক লাফিয়ে বেড়াই। কিছু কিছু আখাস্তা শখ অবশ্য বেশ নির্লজ্জ, এরা শতেক গালিবাজীকেও বুড়ো আঙ্গুল দেখিয়ে দিব্যি টিকে থাকে! 
এইসব আকাম কুকামের শখগুলোর মাঝে বেশ উল্লেখযোগ্য স্থান দখল করে আছে মেহেদী দেয়া বিষয়ক শখখানা। জ্বী, জনাব ও বেগমেরা, অত্যন্ত লজ্জার সাথে স্বীকার করছি যে এই কুকর্মটি আমি প্রায়ই করে থাকি!  এবং করতে ভালুও পাই! এই যে মেহেদীর নাম শুনেই যারা গন্ধের ভয়ে নাক কুঁচকাচ্ছেন তাদের জন্যে বলছি, এখন যেসব মেহেদী ব্যাবহৃত হয় সেগুলোতে আসল মেহেদী আর রাসায়নিক পদার্থের অনুপাত আমার জানা না থাকলেও আন্দাজ করতে পারি যে রাসয়নিকের পরিমাণই বেশী, তাই আপ্নারা ভয় পাইতে চাইলে পাইতেই পারেন, কারণ এই মেহেদীর গন্ধ অবশ্যম্ভাবী ভাবে আরও বিচ্ছিরি! 
যাইহোক, শুরু থেকে শুরু করি। টিউব আকারে মেহেদীর প্রচলন হয় মনে হয় যখন আমি ছিলাম ক্লাস এইট কিংবা নাইনে [আমার গোল্ডফিশ মেমরির কারণে সঠিক তথ্য মনে নেই! :| ] ঈদে-চান্দে টুকটাক বাটা মেহেদী দিতাম ঝাড়ুর কাঠি দিতে দুনিয়ার গিয়াঞ্জাম করে, টিউব এসে সেই ঝালেমা থেলে রক্ষা করলেও সমস্যা তৈরী করলো আরেকখান! দেখা গেলো টিউব সামলানো বড় দায়। জোরে টিপি দিলে পিচকিরির মতো বাইরায় আর আস্তে টিপি দিলে বাইরায় না! কী সমিস্যা! আবার মাঝে মাঝে মুখখানা যায় জ্যাম হয়ে, তখন টিপলে ভচাক ধরণের বিচ্ছিরি শব্দ করে এমন আকারের একদলা বের হয় যা দেখলে সবাই একবাক্যে বলবেন মুরগীর বর্জ্য!  এমতাবস্থায় বেশীদিন এই শখ ধরে রাখা সম্ভব হলোনা আমার বেশীরভাগ বন্ধুর পক্ষেই। তারা ক্ষান্ত দিলেও আমি বৃশ্চিক রাশির বদ বালিকা! এক সামান্য টিউব আমারে ডাউন দিবে? এইটা তো কস্মিঙ্কালেও মেনে নেয়া যায়না! সপ্তাহখানেক পেরাক্টিসের পরেই টিউব আসলো বাগে আর আমি পেয়ে গেলাম 'দ্যা সোর্ড [টিউব!] অফ দিশা সুলতান!'  
এরপর থেলে শুধু ঈদে চান্দে না, মন ভালো থাকলে বা খারাপ, বৃষ্টি পড়লো অথবা পড়লোনা মেহেদী আমি দিবই। হাত ভরে গেলে পায়েও যখন দিতে শুরু করলাম তখন আম্মাজান বললেন মুখেও বাকি রাখিস না! [দিয়ে দেখসিলাম, রঙ হয়না!  ] এরপরে শুরু করলাম বান্ধবীদের মেহেদী দেয়া। ততদিনে আমি কলেজে। শুধু মীনা বাজারের সময়টাতে মেহেদীবাজী করে পোষালো না তাই বাদ রাখলাম না টিফিন ব্রেক বা ক্লাসকেও। জাবিতে পড়ার সময়েও একই অবস্থা। স্যারের বোরিং ক্লাস কে করে? আমার মতো 'খুউল' মানুষকে কী কেউ নিজের মনমতো কাজ থেকে আটকে রাখতে পারে? তাই করো স্কেচ বা দাও মেহেদী, সময়টা ভালো কাটলেই হলো! 
অনেক বক বক হলো, এবারে একটু পেতিভা জাহির করি!   
বিনি আপু আর আনিকা আপুর মেহেদী...

পহেলা ফাল্গুন ২০০৯, আমার নিজের হাত...

ঈদ ২০০৯ আমার বাম পা... 

ঈদ ২০০৯ আমার ডান পা... 

রানাপু আর তৃষিয়াপুর হাত...

মাতিস আর রীতা ভাবীর হাতে...

পহেলা ফাল্গুন ২০১০...আমার হাত! 

আমার বইন দোলার হাত...গেলোবারের ঈদে...

পরের দিন সকালে...

খুব প্রিয় একটা ছবি... নিধি আম্মাজানের হাত... 

বন্ধু তাসনীমের খালার ব্রাইডাল...

আনিকা আপুর ঈদের মেহেদী...

প্রমাণ যে আমিই দিচ্ছি! 

ক্লাসে বসে...

গত স্বাধীনতা দিবসে...

বান্টির বিয়ের মেহেদী...

প্রায় শেষ...

এইবারে একখান গান..
জশুয়া র‌্যাডিন আর ফিচারিং ইনগ্রিড মাইকেলসন- আকাশ 
অনেকতো ময়ূর, ফুল পাতা আঁকাআঁকি হলো...আজকাল মেহেদী দিয়ে আরও অনেক কিছু আঁকতে মঞ্চায়... ছোটখাটো ছবি আর ট্যাটুতো আগেও করেছি, এবারে দেখি কতোগুলো পিচ্চিকে প্রমিস করেছি যে কার্টুন এঁকে দিবো...একটু ডর লাগছেনা তা না, পিচ্চিদের মতো কঠোর সমালোচক কাউরে ছাড়েনা...কিন্তু হুইল সাবানের সেই অ্যাড মনে করে নিজেই নিজেকে বলছি, 'জানি, তুমি পারবেই!'  
*শেষ দুইখানা ছবি কিশোরদার তোলা, বান্টির বিয়ের অ্যালবাম থেকে, বান্টির অনুমতি সহ নেয়া...


