পথিক, তুমি পথ হারাইয়াছ কি?



আমার একটা স্বভাব আছে, যখনি কোনও বই পড়ি সেটার যে লাইন মনে দাগ কাটে তা সঙ্গে সঙ্গেই একটা লাল ডায়রীতে টুকে রাখি... মাঝে মাঝে আবার সেটা রিভাইজ দেই, তাতে উদ্ধৃতিগুলো মনে থাকে আর বিভিন্ন আলাপ আলোচনায় কথার পিঠে কথার মত সেগুলো ব্যাবহার করে আমি কঠিন রকমের 'আমি কি হনুরে' ভাব নিয়ে বসে থাকি। আমার সাথে কথা বার্তারত মানুষজন তখন আমাকে একটু জরিপ করে [যা আমি অন্যমনষ্কতার ভানের আড়ালে ঠিকই খেয়াল করি আর ব্যাপক মজা নেই...:|] আর ভাবে যে মেয়েটাকে যতটা ফাজিল ভেবেছিলাম তা বোধহয় সে না... [কপালকুন্ডলার এই লাইন টা হঠাৎ মনে পড়ল এখন, তাই ভাবলাম আমার 'আবজাব'টার একটা ভাবের নাম দেই! :P]
একথাটা অবশ্য সত্যি...মানুষ জনকে হাসাতে আমার ভাল লাগে, এর মানেই যে আমি ফাউল মানুষ তাইকি?... কিন্তু ঐযে... পথিক এইখানেই পথ হারায়... কেউ কি আর আমাকে নিয়ে ভাবতে বসে যে আমি আসলে কি বস্তু? ...:| সবাই দেখে যে এই মেয়ে সারাদিন নেচে বেড়াচ্ছে, এই গাছে উঠে আম পাড়ছে, এই হই হই করে ব্যাডমিন্টন খেলছে, এই মেয়ে ফাউল না হয়ে যায়ই না...ব্যাস!... হয়ে গেল...
আমি কথা বলতে ভালবাসি...মনের মত মানুষ পেলে রেলগাড়ি চালিয়ে দেই একশ মাইল বেগে... কিন্তু ঐযে, আমার মনের মত মানুষ পাওয়া একটু সমস্যা হয়ে গেছে আজকাল... আসলে মানুষ পাই ঠিকই কিন্তু কথাটা বলব কি নিয়ে?... রোডিস?...splitz villa? নাকি হিন্দি সিরিয়াল?... ভাইরে... আমি যে টিভিই দেখিনা [এইযে, চামে বলে দিলাম আমি টিভি দেখে সময় নষ্ট করিনা... {আহা আমি কতই না ইন্টেলেকচুয়াল...:D] এত বিরক্ত লাগে যে আজকাল কি বলব, কারও সাথে কথা বলার কিছু নাই, কেউ আজকাল ব্যোমকেশ পড়েনা, নিদেন পক্ষে twilight টাও তো পড়তেই পারত...নিদেন পক্ষে হ্যারী পটার, [কিন্তু না, হ্যারী পটার বাচ্চাদের বই, এটা পড়লে যেন জাতমান চলে যাবে!...:|], ঠিক আছে, বইনা পড় সিনেমা?...তাতো দেখাই হয় তাইনা?...এবার শুরু হবে 'রাব নে বানাদি জোড়ি' বা 'গজিনী'র গল্প, ব্যাপারটা এমন না যে আমি এই সিনেমা গুলো দেখিনাই, দেখেছি ঠিকই কিন্তু দুনিয়াতে কি আর কোনও সিনেমা নাই? আজ আমার এক বান্ধবী বাড়ি আসলো ওর কিছু ছবি নিয়ে যেগুলো আমাকে এডিট করে দিতে হবে...তখন আমি টরেন্ট খুজছিলাম মনরোর একটা সিনেমার 'সেভেন ইয়ারস ইচ' জিজ্ঞেস করে যখন জানল আমি এই মুহুর্তেও ১০টা সিনেমা নামাচ্ছি জানতে চাইল কি কি...প্রথমটা দেখেই তার মুখ বিকৃত হয়ে গেল, আমার দিকে তাকায় জিজ্ঞেস করল দেখার আর কিছু পাস না? [wizard of Oz [1939], অনেক আগে দেখা আমার, আবার দেখতে ইচ্ছা করছে বলে নামাচ্ছি], আমার মনে হয় সে জানেও না এইটা কি ধরনের সিনেমা, শুধু ১৯৩৯ এর বলে তার ধারনা আমি পাগলাইসি! আমার মেজাজ কতদূর খারাপ হল তা আর না বলি... :| জানিনা, আজকাল সত্যি আর কথা বলার মত মানুষ পাইনা, আমার ক্লাসের মেয়েরা ভাবে আমি 'ভোল্গা থেক গঙ্গা' জাতীয় বই পড়ি বা '400 blows' টাইপ সিনেমা দেখি শুধু ভাব নেবার জন্য... ফাজিল তকমাটা এমন আষ্টেপৃষ্টে জড়িয়ে গেছে যে এখন আমার সবকিছুতেই দোষ! আমি মজা করতে ভালবাসি, তা আসলে অন্যায়। ধুর ভাল্লাগেনা কোনও কিছুই... পথ দেখাও কেউ!
আমার মতই আমার এক জুনিয়র পিচ্চি আছে, সুরঞ্জনা [আমার তিন ব্যাচ সিনিয়র আর তিন ব্যাচ জুনিয়র এই ছয় ব্যাচের সাথেই আমার চরম মধুর সম্পর্ক!], আমরা গতকালই ফেসবুকে আলোচনা করছিলাম যে আসলে আমাদের মত কার্টুন টাইপ মানুষের জীবনে আসলে কেরফা অনেক, আমাদেরকে কেউই সিরিয়াসলী নিবার চায়না, তারপরে দুইজনে দুঃখী দুঃখী ভাব করে খানিকক্ষণ লম্বা লম্বা নিঃশ্বাস ফেললাম, তারপরে দুজনেই হাসতে হাসতে গড়াগড়ি, কথা একটাই; 'তাতে কি আর এসে গেল?'
যাই হোক, পথিক আর পথ থেকে আমি অনেক দূরে চলে আসছি; কিন্তু এখনতো আর ফিরে যাবার সময় নাই, ৪.০২ বাজে...আমার মা আবার আমাকে দেখতেই পারেনা [সারাজীবন শুনে আসছি আমাকে নাকি ডাস্টবীনে কুড়ায় পাইসে { রাস্তা বললেও আমি মেনে নিতাম, কিন্তু ডাস্টবীন? ইয়াক থুঃ!}]; আম্মুর মাইর খাবার আগেই শুতে যাওয়া উচিত... তাই পথিকের সাথে পথের গল্পটা কালকে সকালেই আবার বলব এই প্রমিসের সাথেই আমি এখন যাইগা!

