দ্যা বোট দ্যাট রকড



পরীক্ষা শেষ হওয়ার পর ধুমায় মুভি দেখা শুরু করলাম। প্রতিদিন কমপক্ষে একটা করে মুভি নামাই। তো সবচেয়ে বড় সমস্যা মুভি বাছাই করা। বাসায় আছে ৩০০+ ডিভিডি। পুরানো ভাল অনেক ছবি দেখে ফেলছি। আবার একেবারে নতুন সব ছবিও দেখতে পারি না। কারণ ডিভিডি আসে নাই। না আসলে টরেন্টেও ভাল প্রিন্ট পাওয়া যাবে না। তাই কমপক্ষে ৬ মাস আগে মুক্তি পাওয়া মুভি দেখার চেষ্টা করি তাইলে ভালা প্রিন্ট পাওয়া যায়! যাই হোক সম্প্রতি দেখা একটা ভাল ছবি দ্যা বোট দ্যাট রকড।

ছবিটার কাহিনী ষাট দশকের উত্তর সাগরে অবস্থিত একটি বেতার কেন্দ্র "পাইরেট রেডিও" নিয়ে যারা একটা পরিত্যক্ত জাহাজ থেকে সম্প্রচার করে।এরা সারাদিন ষাট দশকের পপ রক গান বাজাতো।যা সেই সময়ের ব্রিটেনে ছিলো অচিন্তনীয়।কাহিনী এই বেতার কেন্দ্রের বোহেমিয়ান ডিজ়েদের জীবন নিয়ে।ছবিটির যেইদিক সবচেয়ে অসাধারন লেগেছে সেটি হল ষাট দশকের পপ রক গানগুলো উপস্থাপনা।বিভিন্ন অংশে গানগুলো এমন পরিবেশন করা হয়েছে যা পরিস্থিতির সাথে দারুন ভাবে খাপ খেয়েছে।গানগুলো পরে টরেন্ট থেকে নামিয়েছিলাম কিন্তু আলদাভাবে শোনায় ততোটা ভাল লাগে নাই। 
ছবিতে আমার চেনা অভিনেতাদের মধ্যে আছেন বিল নাঈ, ফিলিপ সেইমুর হফম্যান।
পরিশেষে বলবো যদি কেউ ব্রিটিশ কমেডি এবং ষাটের দশকের পপ রক গানের ভক্ত হন তাইলে এই ছবি দেখা আবশ্যিক।

