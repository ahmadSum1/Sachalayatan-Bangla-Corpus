মালয়শিয়া




লেখালেখি একদমই পারি না। উদ্দেশ্য ফটোব্লগ। খালি ছবি দেওয়াতো ভালো দেখায় না তাই সাথে আবজাব লেখা

গতমাসের ২৭ তারিখ ৫দিনের জন্যে গিয়েছিলাম মালয়শিয়াতে। মেজ মামা পরিবারসহ যাবে, আমিও সাথে যাই। ২৬ তারিখের সন্ধ্যা ৭.১৫ এর বাংলাদেশ বিমানের ফ্লাইটে রওনা দেই, মালয়শিয়ার সিপাং এয়ারপোর্টে নামি স্থানীয় সময় রাত ১টায়। প্লেন থেকে নেমে এক ট্রেনে করে আসল এয়ারপোর্টে আসা লাগে। ৩০মিনিট এর মধ্যে লাগেজ নিয়ে প্রায় ৫ঘন্টা এয়ারপোর্ট বসে থাকা লাগলো। কারণ ট্যাক্সি ভাড়া অনেক আর বাস ভোর ৬টার আগে ছাড়ে না। তো ৫ঘন্টা ধরে ওদের এয়ারপোর্ট ঘুরলাম। সে এক এলাহি এয়ারপোর্ট! পুরাই মুগ্ধ হয়ে গেলাম। ছবি তুলার খুব ইচ্ছা ছিল কিন্তু ভয়ে তুলি নাই পাছে ক্যামেরা নিয়ে যায় :-<
ভোর ৬টার দিকে বাসে করে কুয়ালালামপুর আসি। বাসে যাওয়ার পথে তাদের রাস্তাঘাট দেখে ভাবি এরা উন্নতি করে কই গেছে! কুয়ালালামপুরে আসার সময় হোটেল ঠিক করে আসা হয় নাই। বাস স্ট্যান্ডে নেমে আমি আর মামা হাটা শুরু করি হোটেল খুঁজতে। কপাল ভালো এক খাওয়ার দোকানে বাংলাদেশির সাথে কথা হয়। সে তার হোটেল ড্রাগন ইনে (কোটা রায়াতে) নিয়ে যায়। হোটেলে গিয়ে ব্যাগ রেখে ফ্রেশ হয়ে এক ঘুম দেই। ঘুম থেকে দুপুর ১টার সময় উঠে বাসে করে রওনা দেই মালয়শিয়ার জাতীয় চিড়িয়াখানার উদ্দেশ্যে। শহর থেকে বেশ ভালোই দূরে ওদের চিড়িয়াখানা। তবে ওদের বাস সার্ভিস এতো চমৎকার যে আমাকে একেবারে চিড়িয়াখানার সামনে ওভারব্রিজে নামায় দেয়। টুরিস্টদের প্রতি কুয়ালালামপুরের বাসের কন্ডাকডারদের ব্যবহার চমৎকার লাগছে। তাদেরকে কোনো জায়গার কথা বললে তারা ঠিক সেইটার কাছাকাছি বাস স্ট্যান্ডেই নামায় দেয় যেনো আসার পথে কোনো সমস্যা না হয়। 
চিড়িয়াখানায় ঢোকার টিকিট ২৫রিঙ্গিত (সাধারণটা) আর যদি প্রজাপতি পার্ক ও কীটপতঙ্গ দেখতে চাইলে অতিরি
ক্ত ১০রিঙ্গিত দিতে হবে। তো আমি ৩৫রিঙ্গিত দিয়ে টিকিট কাটি। প্রজাপতি পার্ক দেখে হতাশ হইছি। আমি দেশের বাইরে কোনো চিড়িয়াখানা প্রথম দেখি ২০০০সালে ভারত ভ্রমণের সময়। কলকাতার আলিপুর চিড়িয়াখানা তখন তেমন ভালো লাগে নাই। কুয়ালালাম্পুরের চিড়িয়াখানাটা খুবই আধুনিক। পরিষ্কার পরিছন্ন। ম্যাপে সুন্দর করে দেওয়া আছে কোথায় কোন জীবজন্তু আছে। এছাড়া ওখানের কোনো কর্মীকে কোন প্রাণী কোথায় আছে তা জিজ্ঞেস করলে ভালো করে পথ দেখায় দেয়।
চিড়িয়াখানার কিছু ছবি:
১।

২।

৩।

৪।

৫।

৬।

৭।

৮।

৯।

১০।

১১।

১২।

১৩।

চিড়িয়াখানা থেকে হোটেলে ফিরতে ফিরতে সন্ধ্যা ৬টার মত। ফিরে লম্বা ঘুম। পরদিন সকালে ১১টার দিকে গেলাম টুইন টাওয়ার দেখতে। ওটায় উঠার খুব শখ ছিল। মালয়শিয়া আসার সময় শুনেছিলাম ভোর বেলায় গিয়ে লাইন ধরলে উঠা যায় কোনো টিকিট ফি লাগে না। এখন দেখলাম নিয়ম পাল্টাইছে। টিকিট ফি ৮০রিঙ্গিত এবং লাইন সেই ভোর বেলায় ধরা লাগে।
১৪।

 কি আর করা টুইন টাওয়ারের মার্কেটে ঢুকলাম। সে এক বিশাল মার্কেট। তবে জিনিসপত্রের দাম দেখে ভয় পাইছি! 
১৫।

সামর্থ্যের মধ্যে ছিল খালি এক বইয়ের দোকান KinoKuniya! এই বইয়ের দোকানে ঢুকলেই মনটা ভালো হয়ে যায়। বিশাল এক দোকান! খালি বই আর বই! বই কিনলাম কয়েকটা।
১৬।

টুইন টাওয়ার থেকে ফিরে ভাবলাম আর কই যাওয়া যায়। হোটেলের বাংলাদেশি কর্মী বললো পুত্রজায়া ঘুরে আসতে পারি। কাছেই নাকি। ৩০মিনিট লাগবে নাকি যেতে। মাইডিন থেকে বাসে উঠলাম। ভাবছিলাম ৩০মিনিটে পৌছায় যাবো। কিন্তু দেখি ১ঘন্টায়ও পৌছানোর নাম গন্ধ নাই! তারপর একসময় কন্ডাকটর জিজ্ঞেস করে কই নামবো বললাম পুত্রজায়া! বলে আগে বলবা না! তারপর বাস থামায় বললো আগের স্টপেজে হাইটা যাও বেশি দূর না ৫মিনিট। কপাল ভালো পুত্রজায়া সেন্ট্রাল বাস স্টপেজ থেকে বেশি দূরে ছিল না। হেঁটে হেঁটে গেলাম। ওখান থেকে আরেক বাসে করে প্রায় ৩০মিনিট লাগলো ওদের সচিবালয়ে যেতে। বেশ সুন্দর লাগলো চত্বরটা। পরিবার নিয়ে সবাই ঘুরতে যায় ওখানে।
১৭।

১৮।

১৯।

পুত্রজায়া থেকে হোটেলে ফিরে রাত্রের বাসে রওনা দেই কুয়ালা পেরলিসের উদ্দেশ্যে। ওখানে পৌছাই ভোর ৬টার দিকে। তারপর সকালে ৭.৩০এর ফেরিতে করে লাঙ্গাকাউয়ি। ওখানে ছিলাম পান্তাই চেনাং বিচের পাশে এবি মোটেলে। রুমে গিয়ে ফ্রেশ হয়ে গেলাম বিচে। চমৎকার একটা বিচ। ছোট কিন্তু ছিমছাম। 
২০।

২১।

২২।

২৩।

২৪।

২৫।

২৬।

২৭।

২৮।

২৯।

দুপুরে গেলাম ৪ঘন্টার বোট ট্রিপে। লাঙ্গাকাউয়ির আসে পাশে ৭টা দ্বীপ ঘুরে দেখাবে। কিন্তু পরে দেখা গেলো ২টা দ্বীপে সময় কাটায় আড়াই ঘন্টার মত। ওখানে পাব্লিকের সাঁতার কাটা দেখা ছাড়া কিছু করার পেলাম না।
৩০।

৩১।

৩২।

পরদিন লাঙ্গাকাউয়িতে ঘুরতে বের হই গাড়িতে। প্রথমে যাই কেবল কার ভ্রমণে। জীবনে প্রথম কেবল কারে চড়লাম। ৭০০মিটার উঁচুতে সে এক দারুণ অনুভূতি। পুরা লাঙ্গাকাউয়ির বার্ডস আই ভিউ পাওয়া যায়।
৩৩।

৩৪।

৩৫।

৩৬।

এরপর লাঙ্গাকাউয়ির মিনি চিড়িয়াখানাতে। মোটামুটি ভাবে পুরাই ২২রিঙ্গিত গচ্ছা। দেখার মত প্রাণী খুবই কম। সেই তুলনায় টাকা অনেক বেশি নেয়।
৩৭।

৩৮।

৩৯।

৪০।

সন্ধ্যায় ফিরে আসি কোয়ালা পেরলিসে। ওখান থেকে বাস করে সকালে কুয়ালালামপুর। শেষদিন মালয়শিয়াতে। ওদিন ঘুরলাম বুকিতবিনতাংএর কিছু শপিং মল। ইলেক্ট্রনিক্স দেখতে একটা মার্কেটে গেলাম। ক্যাননের লেন্সের দরাদরিতে সুবিধার মনে হলো না। দেখি ঢাকার মতই দাম চায়। তাই আর কিছু কিনলাম না। চায়না টাউনে অনেকক্ষণ হাটলাম। বাংলাদেশি দোকানদার পেলাম অনেক গুলা। তবে তেমন কিছু কেনা হয় নাই।
৪১।

৪২।

৪৩।

৪৪।

রাত্রে বাসে করে চলে আসি এয়ারপোর্টে এবং রাত একটার প্লেনে বাংলাদেশে।
সবমিলায় মালয়শিয়া বেশ ভালোই লাগছে। ৫দিন বেশ কমই হয় মালয়শিয়া দেখার জন্যে। ১০দিন না হলে আসলে কিছুই দেখা হয় না। ভবিষ্যতে ইচ্ছা আছে মালয়শিয়া, থাইল্যান্ড আর সিঙ্গাপুর মিলায় ১৫-২০দিনের একটা ট্যুরের।

