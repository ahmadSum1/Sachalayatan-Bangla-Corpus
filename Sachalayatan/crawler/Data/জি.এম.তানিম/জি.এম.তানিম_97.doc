পরামিত্রিক



বিন্দু বিন্দু গড়ে ওঠা নদী
আজকে চলার পথে থামে যদি
আমার সরল প্রেম তবু জেনো
থামবেনা পেলে বাধা কোনো ॥
তোমার চোখের বক্ররেখা
দিগন্ত দূরে যত যায় দেখা-
আমি তার সমান্তরাল পথে
ত্রিভূজ প্রেমের সূত্র হতে
বদ্ধ ক্ষেত্রটাকে ছিন্ন করে
তোমার স্পর্শক থেকে যাই চলে দূরে ॥
ছড়িয়ে দিয়ে সমদ্বিবাহু
যাই কেটে বৃত্তচাপ, যাই কেটে রাহু ।
অতঃপর স্বর্গ-সমতলে
তোমার আমার দেখা হলে
এক বৃত্তে আমাদের ইতি-
এই কি জ্যামিতি?

