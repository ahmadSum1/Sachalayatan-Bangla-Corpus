পিপড়া



প্রেমের গন্ধ মাতাল না নীল?
শ্বাসের আকাশে ধোঁয়ার মিছিল।
আমি রোদ চাই, আমি রোদ চাই।
শেকল বিছানা যাপিত জীবন
চিনিখোর পিপড়ার ক্ষুধা নিবারণ।
পাপের স্বপ্ন স্বগত না ভোগ?
চোখের ভেতরে ক্যাকটাস রোগ।
আমি চিনি চাই, আমি চিনি চাই-
জঙ্গলে কানা বাঘ চুপিসারে
সবার অলখে নধর হরিণ মারে।
আমার শিকারী দাঁতের ধারালো
স্পর্শে অরূপ বেদনা হারালো।
লোভী পিপড়ারা আয়তখামারে
সোনালী আমিষ খোঁজে হাহাকারে।
আমি দেহ চাই, আমি দেহ চাই,
আমার উড়াল উদাস মন-
প্রেম ও কামনা সম্পৃক্ত দ্রবণ।

