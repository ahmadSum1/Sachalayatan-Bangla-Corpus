পাকিস্তানে দাও পাঠিয়ে





যেই দেশেতে নিত্য ফোটে
আত্মঘাতী বোমা,
সেথায় যাবে টাইগারেরা?
কেমন কথা, ওমা!
যে দেশেতে অন্য সকল 
দেশের যেতে মানা, 
সেখানে নেই সিকিউরিটি 
এইটা সবার জানা। 
কানটি পেতে চুপটি করে
আসল কথা শুনি,
সেথায় গেলে আইসিসিতে 
ভোটটা পাবেন "উনি!"  
সাকিব তামিম মানুষ ওরা
নয়তো খেলার পণ্য,
কেন তাদের মরতে পাঠাও
ওই গদিটার জন্য?
দেশের খেয়ে তাড়াও কেন 
অন্য দেশের মোষ?
টাইগারেরা সোনার ছেলে
এই কি তাদের দোষ?
কারো লাভের আশায় বোমা 
বুলেট খাব  না,
টাইগারেরা জোরসে বলো
মরতে যাব না! 
পাকিস্তানই যখন হলো  
এমন লোটার সম্বল,
পাকিস্তানে দাও পাঠিয়ে 
সঙ্গে লোটা কম্বল।

#১৬-০৪-২০১২

