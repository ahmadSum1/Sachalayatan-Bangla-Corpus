গিটার ও গিটারের ধাঁধা



পাবলো নেরুদার কিছু কবিতা অনুবাদ করেছিলাম। সেগুলো পড়ে আহসান ভাই (ডিপার্টমেন্টের এক বড় ভাই, দারুণ ছোটগল্প লিখেন) আরও কিছু কবিতা দিয়েছিলেন ব্যোদলেয়ার ও গার্সিয়া লোরকার। এর মধ্যে থেকে ফেদেরিকো গার্সিয়া লোরকার দুটি কবিতা আজ অনুবাদ করছি।
গিটার
******
গিটারের কান্না হলো
শুরু।
ভোরের পানপাত্র হলো
চূর্ণ।
গিটারের কান্না হলো
শুরু।
একে থামানো
অর্থহীন।
একে থামানো
অসম্ভব।
একঘেঁয়ে কেঁদে যায়,
যেমন পানি কেঁদে যায়,
যেমন বাতাস কেঁদে যায়
বরফের মাঠে।
একে থামানো
অসম্ভব।
এ কাঁদে দূরের
কারো জন্যে।
উষ্ণ দখিনা বালু
কাঁদে সাদা ক্যামেলিয়ার আশায়।
নিশানা ছাড়া তীর,
সকাল ছাড়া সন্ধ্যা,
আর ডালের ওপর
মৃত প্রথম পাখির জন্য।
হায় গিটার!
পাঁচটি তরবারির আঘাতে
মুমূর্ষু হৃদয়।
গিটারের ধাঁধা
******
গোলচত্বরের
মাঝে,
৬টা মেয়ে
নাচে।
রূপের ৩ জন,
আর রূপোর ৩ জন।
কালকের স্বপ্নে আজও বিভোর,
মায়ায় বেঁধেছে তাদের
এক সোনালি পলিফেমাস।
আহ! গিটার!

