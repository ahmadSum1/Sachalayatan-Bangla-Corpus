আহ...বৃষ্টি



মেঘ করে আসে
আমার আকাশে
জানালার ফাঁক গলে
মনে মনে ছুঁয়ে দেই
তার কপালে আমার ঠোঁট।
বৃষ্টির শুরু কবে
পাইনা তা টের। আমি বসে
জানালার সামনে আকাশ-
বাতাসের ছাঁটে বৃষ্টির অণুজল
আমায় ভিজিয়ে দেয়;
অথবা বলে যায়
ভুলে যাওয়া কোন
স্বপ্নের কথা।
নাকি নতুন কিছু?
এতকিছু ভাবার সময়
আজ নেই-তাই সব
বাদ দিয়ে বসে থাকি
জানালার পাশে।
কার্নিশে বিরক্ত
ভিজেকাক কিংবা জবুথবু
গাছের থেকে চোখ নেই
আকাশের পানে।
দগ্ধ দিনের কোল ঘেঁষে
স্মৃতির আকাশে এক পশলা
আহ...বৃষ্টি, আহ।
#০২.০৬.২০০৮

