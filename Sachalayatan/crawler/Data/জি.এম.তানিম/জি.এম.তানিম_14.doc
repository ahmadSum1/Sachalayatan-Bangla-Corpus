পরিস্থিতি: ঢাকা



খোমাখাতার এক বন্ধুর স্ট্যাটাসে নিচের সতর্কবাণীটি দেখলাম। 
“এই মুহূর্তে ঢাকায় যারা অবস্থান করছেন, কাজে বা ঘুরতে বের হয়েছেন, সবাই একটু সাবধানে চলাফেরা করুন। পুরো ঢাকাতেই জামায়াত-শিবিরের কর্মীরা বিচ্ছিন্নভাবে ব্যাপক বোমাবাজি এবং ভাঙচুর করছে। মতিঝিলে এরই মধ্যে একজন নিহত হয়েছেন। ”
দেশে ফোন করে জানতে পারলাম কিছু কিছু টিভি চ্যানেলে টিকারে বিভিন্ন এলাকায় বিক্ষোভ ভাংচুরের কথা বলা হচ্ছে। বাংলানিউজ২৪ এর সাইটে এই বিস্ফোরণের সংবাদ পেলাম।  বিডিনিউজ২৪ -এর সাইটে কয়েক জায়গায় বিস্ফোরণ ও গাড়িতে আগুন দেওয়ার কথা বলা হয়েছে।  প্রথম আলোর  এই লিঙ্কের খবরে বলা হয়েছে

প্রত্যক্ষদর্শীরা জানিয়েছে, হামলাকারীরা শিবিরকর্মী। এ সময় তারা দলের পক্ষে বিভিন্ন স্লোগান দেয়। হামলা চালিয়ে কিছুক্ষণ পরই তারা এলাকা ছেড়ে চলে যায়।


এনটিভির টিকারে দেখছি বিএনপির সমাবেশ থেকে ২০০ জন গ্রেফতার, বিভিন্ন স্থানে ককটেল বিস্ফোরণ, গাড়িতে আগুন এবং একজনের নিহত হওয়ার ঘটনা। 
ঢাকাবাসী সচল এবং পাঠকেরা এই ব্যাপারে বিস্তারিত তথ্য দিতে পারেন? আপনাদের অভিজ্ঞতা জানাবেন দয়া করে। খুব দুশ্চিন্তা হচ্ছে।

