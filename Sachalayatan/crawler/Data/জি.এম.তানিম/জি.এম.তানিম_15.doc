পরিচিত রাত



(কবিতা লিখছি না অনেক দিন। খোমাখাতায় এক বন্ধুর শেয়ার দেওয়া তিন লাইন দেখে বেশ ভালো লাগলো। খুঁজে দেখলাম সেটা রবার্ট ফ্রস্টের একটি কবিতা। মূল কবিতাটি পড়ে ভালো লাগায় অনুবাদ করার চেষ্টা করলাম। নীড়পাতায় কবিতা টবিতা নাই, কেমন খালি খালি লাগছে...  তাই সাহস করে দিয়ে দিলাম। ভালো লাগলে হাততালি আর না লাগলে ঠুয়া দিয়ে কবিতাটি নীড়পাতা থেকে সরিয়ে দিবেন।)

আমি একা চলি আর সাথে থাকে পরিচিত রাত।
বৃষ্টির মাঝে ঘর ছাড়ি আর পথ হেঁটে চলি
গিয়েছি সুদূরে নিয়ন আলোয় একা ফুটপাত। 
দেখেছি সেখানে বিষণ্ণ সেই শহরের গলি। 
আমাকে পেরোয় কাঠের ব্যাটন, প্রহরীর হাত;
নামাই দু'চোখ, চায় নি এ মন, মুখ ফুটে বলি।  
দাঁড়িয়ে থেকেছি নিশ্চুপ পায়ে একা সে পথিক,
অনেক দূরের বাড়িতে,  সেখানে ভিন রাস্তায়
ভেসে আসে এক বোবা চাপা সুরে কান্না ক্ষণিক,
ডাকেনা আমায়, জানায় না তবু আমায় বিদায়;
এবং দূরের চূড়ায় দাঁড়ানো অতিপ্রাকৃতিক  
আলোকিত ঘড়ি, পড়ে থাকা সেই আকাশের গায়,
বলে সময়ের নেই ঠিক আর বেঠিকের ধাত, 
আমি একা চলি আর সাথে থাকে পরিচিত রাত।
#০৪.১০.১১ 
(মূল কবিতা: Robert Frost এর Acquainted with the Night)

