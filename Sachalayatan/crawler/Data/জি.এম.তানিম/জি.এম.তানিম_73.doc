এখন...আমি...



এখন আমি জানি আকাশ অনেক বড়,
তবুও পাখি আসে মাটির কাছে ফিরে,
এখন আমি জানি প্রবল ঝড়ের রাতে
নিজের খেয়াল মত বজ্র আকাশ চিরে।
এখন আমি জানি ঘাসের ফুলে ফুলে
অগোচরে কত রঙ জমানো থাকে,
এখন আমি জানি স্মৃতির অন্তরালে
দেখা হবে কোন চেনা পথের বাঁকে।
এখন আমি জানি মেঘের রঙ নীল
তার বুকের মাঝে দুঃখ বাঁধে বাসা,
এখন আমি জানি তোমার পথপাশে
মরা ফুলের মত আমার ভালোবাসা।
এখন আমি জানি শহর ঘর বাড়ি
থমকে যাবে যেন মেঘের আনাগোনা,
এখন আমি জানি কতটা কান্না থেকে
কবিতা জন্ম হয়, তুমিই জানলে না।
#০৫-১২-০৭

