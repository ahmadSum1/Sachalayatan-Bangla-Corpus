অ্যাম্বিগ্রাম: বরাহশিকারী



খোমাখাতায় হঠাৎ সচল এনকিদু কমেন্ট করে বসল, "সচলে আমার  সর্বশেষ পোস্টটা দেখেন, আপনাকে নিয়ে আলোচনা হচ্ছে।" আমি ভয়ে ভয়ে পোস্টে ঘটনা দেখতে গেলাম। হাজার হোক, আলোচনার বিষয়বস্তু হওয়া মোটেই সুবিধার ব্যাপার না। গিয়ে জানতে পারলাম "বরাহশিকারী"র  একটা অ্যাম্বিগ্রাম হলে ভালো হয়। চেষ্টা করবো বলে কাজ শুরু করলাম, যদিও তেমন এগোচ্ছিল না। সেদিন মেসেঞ্জারে আবার ওর সাথে কথা হচ্ছিল। এর ফাঁকে ফাঁকেই একটা খসড়া দাঁড় করালাম। সেটা দেখতে হলো অনেকটা এরকম
প্রাথমিক আঁকিবুকি
দেখে এনকিদুর মন্তব্য এটা মোটেই পুরুষালি হয় নি। কেমন কোমল কোমল ভাব। এই বরাহশিকারী দেখে বরাহ মোটেই ভয় পাবে না। তার পরে এটাতে কিছু পরিবর্তন করে রেখাগুলো আরো ভরাট করার চেষ্টা করলাম।
বরাহশিকারী (দ্বিতীয় ধাপ)
পরের ধাপে শক্ত এবং তীক্ষ্ম ফলা যোগ করলাম...
বরাহশিকারী (তৃতীয় ধাপ)
চিন্তাগুলি একই রকম হয়ে যাচ্ছে দেখে এবারে বরাহশিকার এর অ্যাম্বিগ্রাম তৈরি করার চেষ্টা করি। সেটার আউটপুট হয় এই রকম...বরাহশিকার ১
বরাহশিকার ২
তারপরে আবার পূর্বের ডিজাইন ভাবনাতে ফিরে আসি, এবং শেষ পর্যন্ত যেটা প্রকাশের যোগ্য বলে মনে হয় সেটা নিম্নরূপ:
বরাহশিকারী (চতুর্থ ধাপ)
সবশেষে কিছু এলাইনমেন্টের পরিবর্তন আর ঘসামাজার পরে সিগনেচার যোগ করলাম। বরাহশিকারী (ফাইনাল)
এছাড়াও একটা দুইস্টেপের রিমিক্স এডিশনও তৈরি করি শেষ পর্যন্ত।বরাহশিকারী (রিমিক্স)
পুনশ্চঃ সচল ইশতিয়াক রউফ ধাপে ধাপে অ্যাম্বিগ্রাম তৈরির উপরে একটা পোস্ট দিতে অনেক আগে বলেছিল। এই পোস্টে তাই এক ঢিলে দুই পাখি মারলাম। উল্লেখ্য, ছবিগুলির উপরে ক্লিক করলে পপ আপে বেশি রেজুলেশনে দেখা যাবে। সবাইকে শুভেচ্ছা। 
 
