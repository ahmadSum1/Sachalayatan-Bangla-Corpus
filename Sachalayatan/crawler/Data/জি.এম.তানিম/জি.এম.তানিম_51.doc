নন্সেন্সঃ ৪ - ভূতের পদধ্বনি!



৪র্থ ভূত নামাতে অনেক অনেক দেরি হল। এবার কথা কম বলে সরাসরি চলে যাই ভূত কথনে...
ভূতের পদধ্বনি
***
মাটির ঘন্টা উঠল বেজে লাঠির বাড়ি লেগে,
ঘুমিয়ে থাকা ভূতগুলো সব আবার ওঠে জেগে।
কেউ বসে, কেউ ঘামতে থাকে, কেউ বোশেখেও কাঁপে,
কেউ বা আবার ভূতের বাবার বুকের ছাতি মাপে।
দরজা খুলে পর্দা তুলে দিচ্ছে যে কেউ উঁকি,
ভেংচি কেটে নেয় কে আবার প্রাণ হারাবার ঝুকি?
ঘাস পুড়িয়ে শুঁকছে বসে, খাচ্ছে বাদাম ভাজা,
সবাই এবার করবে বাছাই কে হয় ভূতের রাজা।
বক নিয়েছে রকের ধর্ম, তারস্বরে সে গায় গান,
আরশোলা আজ পাখির দলে, ভেজাল সুরের জয়গান।
অনেক দূরে যাচ্ছে শোনা আগাম ভূতের বাদ্য,
বসবে ভূতে যুৎ হয়ে যেই আমরা সবাই খাদ্য।
#০১.১১.২০০৮

