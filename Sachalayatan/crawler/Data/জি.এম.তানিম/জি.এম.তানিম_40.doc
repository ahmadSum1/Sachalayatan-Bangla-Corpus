আষাঢ়ে



(অনেক দিন পরে পদ্য লিখছি। কবিতা আর ছড়ার মাঝামাঝি কি একটা হতচ্ছাড়া দাঁড়ালো কে জানে? তবুও লিখে ফেললাম। হাজার হোক আষাঢ়স্য প্রথম দিবস...)
আষাঢ়ে
******
সকাল থেকেই আজ আকাশে মেঘ ছিল,
সূর্য তবু এক উঁকিতে দেখছিল।
মেঘের শুধু আসা যাওয়া চারপাশে,
বাদল দিনের প্রথম কদম ফুল হাসে।
বৃষ্টি তবু সুর তোলে না মুগ্ধতার,
আসি আসি করেও আসা হয় না তার।
অপেক্ষাতে সারাটা দিন যায় চলে,
অবাক এ মন অভিমানের পাল তোলে।
বৃষ্টি ছাড়া আষাঢ়ের এই প্রথম দিন,
ফুটুক কদম তার পরশে মন রঙ্গিন।
বাদল দিনের প্রথম কদম ফুল হাতে
আসলে পরে হয় কি বেশি ভুল তাতে?
কোন এক মনের আসা যাওয়া উন্মনে,
অনেক ভাষা লুকিয়ে থাকে এই মনে,
অনেক আষাঢ় পার হয়েছে প্রতীক্ষায়,
অনেক আশার ঢেউ জাগাতে বৃষ্টি আয়।
#১৫.০৬.০৯

