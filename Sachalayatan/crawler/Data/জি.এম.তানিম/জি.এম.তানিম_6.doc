তারেক অণুকে ভোট দিন




ন্যাশনাল জিওগ্রাফিকের সাথে আমার প্রথম পরিচয় যখন প্রথম কেবল টিভি বাংলাদেশে আসে। নিজেদের বাসায় ডিশ কেবলের সংযোগ ছিল না, তবু এর ওর বাসায় চ্যানেল পালটানো কম করা হয় নি। সেই বয়সে গুঁতাগুঁতি করে যা বুঝলাম তাতে ন্যাটজিও আর ডিসকভারি ছাড়া কোনো কাজের চ্যানেল পাই নাই। সব হিন্দি নাচা-গানায় ভরপুর চ্যানেলের ভিড়ে কিছুটা অন্য ধরনের মেজাজের এই চ্যানেলগুলো তখন ভালো লাগে। ডিসকভারিতে মানুষের দারুণ সব আবিষ্কার আর ন্যাটজিওতে প্রকৃতির অদ্ভুত সৌন্দর্য তখনই মন কাড়ে। সেই সময় ইচ্ছে হয়েছিল একবার সব নিয়ে বেড়িয়ে পড়ার। কিন্তু আজ নয় কাল করে কখনই সেটা হয় নি। 
এবারে সহসচল তারেক অণুর ব্যাপারে কিছু বলি। তারেক অণুকে নিয়ে বলছি কারণ অনেক বছর পরে তারেক অণুই আমাদের জীবনে আবার আসে ন্যাটজিও বেশে। সচলের প্রায় পৌনে তিনশ পোস্টে তিনি আমাদের নিয়ে যান পৃথিবীর নানা প্রান্তে- গ্রিস, আফ্রিকা, উত্তর মেরু, হ্যামিলন, আল্পস, হিমালয়, ফ্রাঙ্কফুর্ট, পিসা, ব্রাসেলস, হাভানা, রিও এরকম দুনিয়ার এপ্রান্ত ওপ্রান্ত ঘুরে বেরিয়েছেন আর তার বর্ণনায় মুগ্ধ করেছেন আমাদের। (প্রসঙ্গত এই নামগুলো তারেক অণুর সচলের মাত্র দুই পাতা থেকে নেওয়া, বাকি ২৬ পাতা জুড়ে  আরো কত কত  জায়গা আছে সেটা বুঝতেই পারছেন) দুই বছরের কম সময়ে বহু পাঠকের ঈর্ষা(!) পেয়েছেন আর বহু পাঠিকার মন কেড়ে নিয়েছেন আমাদের তারেক অণু। এই সময়ের ইবনে বতুতার সাথে আমাদের দেখা হয়ে যায় সারা বিশ্ব।
যাই হোক, শিবের গীত গাওয়া শেষ, এবার একটু ধান ভানি। প্রিয় প্রতিষ্ঠান ন্যাটজিও ঠিক করেছে বছরের সেরা ১০ ভ্রমণকারীকে বাছাই করে সম্মাননা দেবে। পৃথিবী চষে বেড়ানো নানা ভ্রমণকারীর কাহিনী তারা শুনতে চায়, ছড়িয়ে দিতে চায় তাদের চমকপ্রদ ভ্রমণের উপাখ্যান আর সুন্দর এ পৃথিবী দেখার অসীম উৎসাহ। আপনার পরিচিত এমন কোনো ভ্রমণকারী আছে? আমার পরিচিত এমন আছে কেবল তারেক অণু। তাই আমি তাকেই মনোনীত করলাম ১০ জনের একজন হওয়ার জন্যে। আপনিও আসুন, কেবল কয়েকটি সহজ ধাপে প্রিয় এই ভ্রমণপিয়াসুকে নির্বাচিত করে ফেলুন। সোজা বাংলায়... তারেক অণুকে ভোট দিন।  
যেভাবে ভোট দিবেন:
১। প্রথমে এই লিঙ্কে  যান
২। দেখতে পাবেন ট্রাভেলার্স  অব দ্য ইয়ার পাতায় এসেছেন। পাতার নিচ দিকে চলে যান যেখানে লেখা Nominate a Traveler of the Year. এখানে একটি অনলাইন ফর্ম দেখতে পারার কথা। সেটি না দেখলে Fill up my online form লেখা জায়গাতে ক্লিক করুন।  এবার তারকাচিহ্নিত ঘরগুলো পূরণ করুন এভাবে-   
৩। নমিনির ফার্স্ট নেমের জায়গায় লিখুন TAREQ 
লাস্ট নেমের জায়গায় লিখুন ONU
৪। নমিনির ইমেইল ঠিকানার জায়গায় লিখুন 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6f%6e%75%5f%62%61%6e%67%6c%61%64%65%73%68%40%68%6f%74%6d%61%69%6c%2e%63%6f%6d%22%3e%6f%6e%75%5f%62%61%6e%67%6c%61%64%65%73%68%40%68%6f%74%6d%61%69%6c%2e%63%6f%6d%3c%2f%61%3e%27%29%3b'))
(onu এর পরে একটি আন্ডারস্কোর আছে মনে রাখবেন)
৫। নমিনির ওয়েবসাইট ঠিকানা বা ফোন নম্বর দেওয়ার দরকার নেই। ঠিকানার জায়গায় (স্ট্রিট অ্যাড্রেস) লিখুন MANNERHEIMINTE 85 C 75
৬। শহরের ঘরে লিখুন (সিটি লেখা যেখানে তার ঠিক উপরে) HELSINKI
৭। জিপ কোডের জায়গায় লিখুন 00270
৮। দেশের নাম লিখুন FINLAND
৯। পরবর্তী ঘরগুলোতে (Nominator) যথাক্রমে আপনার নিজের নাম, নিজের ইমেইল ঠিকানা লিখুন। ফোন নম্বর দেওয়ার দরকার নেই। 
১০। এবার আপনার প্রিয় ভ্রমণকারী তারেক অণুকে নিয়ে কয়েক ছত্র লিখে ফেলুন। বিশেষ করে তাকে কেন মনোনয়ন করছেন বা তার ভ্রমণের ব্যাপারে যেটুকু জানেন সেটা লিখে ফেলুন এই পরের জায়গাটাতে। 
১১। সবশেষে The trip was featured online and/or in print. এই লেখাটির পাশে একটা টিক চিহ্ন দিয়ে দিতে পারেন। 
১২। এবার Submit লেখা বাটনে ক্লিক করুন। আপনার ভোট দেওয়া হয়ে গেল। 
মার্কা নিয়ে চিন্তা করবেন না, সেটা আনারসই হোক, কিংবা পিনাকোলাডা... ভোটটা দিন তারেকাণুর বাক্সেই। সময় কিন্তু বেশি নেই... ডেডলাইন ৩০শে জুন। 


