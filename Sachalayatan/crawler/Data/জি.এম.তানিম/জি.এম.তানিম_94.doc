অর্থহীন



কোন মানে নেই কবিতা লেখায়
কোন মানে নেই গানে,
রাতের আকাশে ভরাট জোছনা
তারো নেই কোন মানে।
কোন মানে নেই কষ্ট পাওয়ায়
মানে নেই মনে রাখায়,
কোন মানে নেই তুলির আঁচড়ে
হৃদয়ের ক্ষত আঁকায়।
কোন মানে নেই কারো পথ চেয়ে
অপেক্ষা আজীবন,
কোন মানে নেই একা ঘরে বসে
অশ্রু বিসর্জন।
কোন মানে নেই জন্ম, মৃত্যু,
নির্জনে, কোলাহলে,
কোন মানে নেই স্বপ্ন দেখায়
মানে নেই, নেই বলে।
মানে ছাড়া তাই রাগ অভিমান
উল্লাস ও হতাশা,
কোন মানে নেই ভালোবাসাটার
তারপরো ভালোবাসা।
 #২৯.০১.২০০৮

