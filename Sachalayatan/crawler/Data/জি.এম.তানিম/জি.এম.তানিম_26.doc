টোনাটুনি এবং এক ডজন পিঠা



[টোনাটুনি নিয়ে খোমাখাতায় স্ট্যাটাস দেওয়াটা শিখি হাঁটুপানির জলদস্যু নামে খ্যাত হিমু ভাইয়ের কাছ থেকে। সেই থেকে নিজেও সুযোগ পেলে দেওয়া শুরু করি টোনাটুনির স্ট্যাটাস। একদিন ব্লগার ষষ্ঠ পাণ্ডবদা বললেন, একটা লিস্ট বানাতে পিঠা করার স্ট্যাটাসগুলোর। সেরা স্ট্যাটাস প্রদানকারীর জন্যে উনি পিঠা বরাদ্দ ঘোষণা করলেন। পেটে খেলে যেহেতু পিঠে সয়, পিঠে (অর্থাৎ পিঠা) খেলে তাই পেটেও সইবে বলে আশা রাখি। লেখায় ইংরেজি শব্দ ও বর্ণের ব্যবহার পাঠক মার্জনার চোখে দেখবেন। আমার ভাগের এক ডজন পিঠা স্ট্যাটাস এখানে জমা করলাম। আমাকে শ্রেষ্ঠ পিঠাস্ট্যাটাসদানকারী হিসেবে মনোনয়ন দিতে এসএমএস করুন... :P]

টোনা কহিল, "টুনি, পিঠা করো।" টুনি কহিল, "নট টুনাইট হানি, আই হ্যাভ আ হেডেক!"
টোনা কহিল, "টুনি, পিঠা করো।" টুনি কহিল, "ভূষিতেই কাজ হচ্ছে না, পিঠা খেলে কি হবে?"
টোনা কহিল, "টুনি, পিঠা করো।" টুনি কহিল, "সকালে তাড়াতাড়ি উঠতে হবে, অফিস আছে।"
টোনা কহিল, "টুনি, পিঠা করো।" টুনি কহিল, "হিউস্টন! উই হ্যাভ এ প্রবলেম!"
টোনা কহিল, "টুনি, পিঠা করো।"  টুনি কহিল, "রাত কয়টা বাজে দেখছস? পিঠা নাই, পিটা খা" (ঠাস ঠাস দ্রুম দ্রুম)
টোনা কহিল, "টুনি, পিঠা করো।" টুনি কহিল, "বদমাশ! তুই পিঠা পাবি... কিন্তু টেস্ট পাবি না!"
 মার্কিন প্রেসিডেন্ট বারাক ওবামা শান্তিতে নোবেল পুরস্কার পেয়েছেন। এই স্বীকৃতির দিনে মনে পড়ে যাচ্ছে তার সেই নির্বাচনী ভাষণ। আরও মনে পড়ছে সেই তিনটি শব্দ, "টুনি, পিঠা করো।"
টোনা কহিল, "টুনি, পিঠা করো।" টুনি কহিল, "দুঃখ করো না। আমি পিঠা না করলেও নিশ্চয়ই অন্য কোন সুন্দরী মেয়ে তোমাকে পিঠা করে দেবে।" টোনা কহিল, "তুমিই পিঠা করছো না, আর সুন্দরী মেয়েরা..."
টোনা কহিল, "টুনি, পিঠা করো।" টুনি কহিল, "ডি জি এম।"*
টোনা মিলবে টুনিটার সাথে ঠিক-ই...  কিন্তু পিঠা পাবে না, পাবে না, পাবে না...
টোনা কহিল, "টুনি পিঠা করো।" টুনি কহিল, "এ কী বলছ, ছি ছি ছি। তোমাকে আমি আমার ভাইয়ের মত দেখতাম।"
টোনা কহিল, "টুনি পিঠা করো।" পরের দিন পেপারে ছাপা হইল, নগরীর কোতয়ালি এলাকায় ওত পেতে থাকা সন্ত্রাসীরা ড়্যাবকে লক্ষ্য করে গুলি ছুড়লে ড়্যাব সদস্যরাও পাল্টা গুলি চালায়। দু’পক্ষের বন্দুকযুদ্ধের এক পর্যায়ে নিহত হয় পলায়নপর টোনা। মৃত টোনার হাতে ছিল একটি অবৈধ আধ খাওয়া পিঠা...

* ডি জি এম মানে, দূরে গিয়ে মর।

