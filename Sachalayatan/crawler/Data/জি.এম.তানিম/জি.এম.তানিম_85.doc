প্যারোডিঃ হাবুরাম জোকা'রে



সচল এর লেখাগুলো পড়ার সময়ই পাচ্ছিনা। লেখার তো আরো না। এরই ফাঁকে হঠাৎ করে এটা লেখার আইডিয়া আসলো। প্রসঙ্গক্রমে এবং নিজের ঢোল বাজানোর নিমিত্তে বলে রাখি জনপ্রিয় ম্যাগাজিন উন্মাদে খান ছয় প্যারোডি লিখেছিলাম। গত কিছুদিনে কি লিখি কি লিখি করতে করতে ননসেন্সগুরু সুকুমার রায়ের একটা লেখার প্যারোডি দাঁড় করানোর চেষ্টা করলাম। বলাই বাহুল্য যাচ্ছেতাই হয়েছে। (এবারে বিজ্ঞাপনঃ) ভালো লেখাগুলো পড়ার আগে তাই আমার এই পোড়া লেখা পড়ুন, গোপাল ভাঁড় বলে গেছেনঃ পোড়ামুখে সবই ভালো লাগবে!
হাবুরাম জোকা'রে,
আয় বাবা বোকা রে!
এসে নয় চলে যা,
দু'টো জোক বলে যা।
যে জোকের 'ফান' নেই,
'উইট' নেই, 'পান' নেই,
খোঁচা দিতে চায় না,
কাউকে পঁচায় না,
নেই কোন কমেডি,
স্যাটায়ার, প্যারোডি,
সেই জোক ক্ষুদ্র-
বলে যাও পুত্র।
শুনে সেই জোকখান,
হেসে হই খানখান।
#২৬.০৬.০৮

