১৬



১৬ মানে আঁধার রাতের পরেও নতুন সকাল আসে,
১৬ মানে খুব সকালে হাসির ঝিলিক দূর্বাঘাসে,
১৬ মানে আমরা শ্রমের ফসল ঘরে তুলতে জানি,
১৬ মানে স্বপ্ন সফল, নতুন জীবন দেয় হাতছানি।
১৬ মানে জীবন বাজি- রক্ত বেঁচে সূর্য কেনা,
১৬ মানে নতুন এবং পুরনো সব শত্রু চেনা।
১৬ মানে তৈরি হবে গুড়িয়ে যাওয়া দালান কোঠা,
১৬ মানে বিজয় এবং ১৬ মানে গর্জে ওঠা।
১৬ মানে আবার জ্বলে উঠব মোরা নতুন করে,
১৬ মানে জন্ম আমার, যোদ্ধা আমি, নতুন ভোরে।
১৬ মানে ডিসেম্বরের একটা তারিখ, এই তো জানা,
১৬ মানে এ দেশ আমার, আমার থামার নেই সীমানা।

