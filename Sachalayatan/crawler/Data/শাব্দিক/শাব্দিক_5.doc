ভুটানের ভূ-টানে- পর্ব ০১




১
এয়ারপোর্টের বাইরেই পেয়ে গেলাম আমাদের ঢাকা থেকে ঠিক করে আসা গাইড চিমচোকে। পরিচয়ের পর সে আমাদের উঠিয়ে নিল তার ফোর্ড গাড়িতে। তার পরনে ছিল ঐতিহ্যবাহী পোশাক গো (Gho)। তাঁতে বোনা পুরুষদের পোশাককে এরা বলে গো আর নারীদের পোশাককে বলা হয় কিরো (Kira)।
 
২
 
৩
ভুটানের রাজধানী থিম্পু হলেও থিম্পুতে কোন এয়ারপোর্ট নেই, ভুটানের আন্তর্জাতিক এয়ারপোর্টটি পারোতে অবস্থিত। পারো থেকে থিম্পু প্রায় এক ঘন্টার পথ। ভুটানে অন্য কোন অত্যাধুনিক যন্ত্রপাতির আধিক্য চোখে না পড়লেও গাড়িগুলি অধিকাংশই ঝকঝকে ভাল কোম্পানির জীপ এবং কিছু ভারতীয় গাড়ি। বলতে গেলে অধিকাংশ পারো এবং থিম্পুবাসীদের গাড়ি ব্যবহার করতে দেখলাম, যেহেতু পাহাড়ি রাস্তায় চলাচলের জন্য শক্তপোক্ত গাড়ি বেশ প্রয়োজন। 
আমাদের প্রথম গন্তব্য রাজধানী শহর থিম্পুতে রওনা দিলাম। পারো থেকে থিম্পু যাবার রাস্তাটা ছিল ভুটান ভ্রমনের সবচেয়ে উল্লেখযোগ্য অংশ। দুধারের দৃশ্য যে কি অপূর্ব তা ভাষায় বর্ণনাতীত, পাহাড়ের রাজ্যে উড়ে যাওয়া মেঘের ভেলা, ছড়ানো ছিটানো জুম চাষের জমি দেখা যাচ্ছে। ফাঁকে ফাঁকে পাহাড়ের কোলে ছোট্ট বাড়িগুলি বলে দিচ্ছে সামান্য চাহিদার মানুষগুলোর আর কিছু থাকুক না থাকুক রয়েছে মনের পরিপূর্ণ প্রশান্তি। জানতে পারলাম অন্য দেশে যেভাবে জিডিপি পরিমাপ হয় তেমনি ভুটানে জাতীয় পর্যায়ে জিএনপি (Gross National Happiness) পরিমাপ করা হয়। ভুটান পৃথিবীতে এই মাত্রায় অষ্টম শান্তির দেশ, এশিয়াতে ভুটানের অবস্থান এই ভিত্তিতে প্রথম।
পারো থেকে থিম্পুর পথে
 
৪
 
৫
 
৬
 
৭
 
৮
 
৯
 
১০
 
১১
 
১২
 
১৩
পথে যেতে যেতে চিমচো আমাদের ভুটান সম্পর্কে নানা রকম তথ্য দিতে থাকে। জানলাম ৩৮,৩৯৪ বর্গ কিলোমিটারের এই ছোট্ট দেশটিতে জনসংখ্যা মাত্র ৭, ৪২, ৭৩৭, যেখানে সবার জন্য শিক্ষা এবং চিকিৎসা নিশ্চিত করে সরকার। এমন কি ক্যান্সার বা দুরারোগ্য ব্যাধির চিকিৎসা যা ভুটানে অ্যাভেইলেবল নয় সে ক্ষেত্রে ভারত বা অন্যদেশ থেকে চিকিৎসা করানোর খরচ পর্যন্ত সরকার বহন করে, চমৎকৃত হবার মত তথ্য মনে হল আমার কাছে।
চিমচো আরও বলল ১৯৯৯ সাল পর্যন্ত ভুটান ছিল সম্পূর্ণভাবে রাজতন্ত্র। ২০০৮ সালে প্রথম সংসদ গঠিত হয়। রাজারানী যথাযথ সম্মানের স্থানে থাকলেও প্রধানমন্ত্রীসহ মন্ত্রীসভা ও সংসদীয় প্রথা চালু হয়। কারণ জানতে চাইলে চিমচো বলল জনগণ রাজতন্ত্রে বেশি সন্তুষ্ট থাকলেও পৃথিবীর অধিকাংশ দেশে গণতন্ত্রকে বেশি সাপোর্ট করা হয় বলে, ভুটান জাতিসংঘ এবং অন্যান্য সুযোগসুবিধা পাবার জন্য গণতন্ত্র ব্যবস্থা চালু করে।
পাহাড়ি ঝর্না হতে প্রবাহিত থিম্পু নদীর পাশ দিয়ে আমরা চলেছিলাম। পথে একটা লোহার তৈরী ব্রিজের সামনে থামলাম। Thangtong Gyalpo নামের এক ভদ্রলোক এই ১৩০০ খ্রিস্টব্দে এই ব্রিজ তৈরি করে। তিব্বতীয় এলাকায় প্রায়  আটান্নটি ব্রিজ তৈরী করেন এই স্থপতি বা প্রকৌশলী যাকে “আয়রন চেইন মেকার” উপাধিতে ভূষিত করা হয়। তার তৈরী এসব ব্রিজ সে যুগে যোগাযোগ ব্যবস্থার অনন্য উন্নতি সাধন করেছিল। যার অনেক ব্রিজ এখনো অক্ষত। সত্যিই যুগে যুগে কত অসাধারণ মানষের জন্ম হয়েছে পৃথিবীতে। 
লৌহ ব্রিজ
 
১৪
 
১৫
 
১৬
 
১৭
 
১৮
 
১৯
এরপর আমরা পৌঁছে গেলাম থিম্পুতে। আগে বুকিং দেয়া হোটেলে একটু ফ্রেশ হয়ে নিলাম। উদর পূর্তি সেরে আমরা হোটেলের উলটা পাশে Clock Tower Square এ গেলাম, একে শহরের কেন্দ্রস্থল বলা যায়, সেখান থেকে রওনা হলাম শহর দেখতে। 
থিম্পু শহর
 
২০
 
২১
 
২২
 
২৩
 
২৪
শহরের কিছু অংশ ঘুরাঘুরি করে গেলাম National Memorial Cheoton, এটা একটি ধর্মীয় স্থান। ভুটানের লোকেরা সামগ্রিকভাবে খুবই ধার্মিক, কিন্তু এরা ঠিক কনসারভেটিভ নয়। উপাসনায় মগ্ন বৃদ্ধাদের কিছু ছবি তুলছিলাম, তারা মিষ্টি হাসি দিয়ে স্বাগত জানিয়ে, ছবিটা কেমন আসলো দেখতে চেয়েছিল। কোন শিশুর ছবি তুলতে চাইলে তারাও হাসিমুখে রেডি। National Memorial Cheoton এ একটি বার্ষিক ধর্মীয় উৎসব হয়, ভাগ্যক্রমে আমরা যে সময়ে যাই সে সময়ে উৎসবটি চলছিল। উঁচু রঙবেরঙের মিনারটি উপাসনাকারীর দল প্রদক্ষিণ করতে থাকে। হাতে থাকে প্রার্থনা চক্র অথবা তসবি, যা তারা ঘুরাতে থাকে সাথে সাথে মন্ত্র উচ্চারিত হতে থাকে।
প্রার্থনা চক্রের ছড়াছড়ি ভুটানের সবখানে। হাতে যেগুলি থাকে সেগুলি চায়ের কাপের আকার, সবচেয়ে বড়গুলি একেকটা পিলারের সমান, মন্দিরের দেয়ালে বা সিলিংএ যুক্ত। ভুটান যে অসম্ভব শান্তিময় তা প্রমাণ করতেই সবখানে শান্তির দূত পায়রার ছড়াছড়ি। তাদের অভ্যর্থনা জানাতে খাবার ছড়িয়ে দেয়া, তারাও নির্বিঘ্নে খুঁটে খুঁটে খাচ্ছে, ঘুরে বেড়াচ্ছে, উড়ে বেড়াচ্ছে। কারণ তাদের জানা আছে তাদের কেউ বিরক্ত করবে না। ছোট ছোট তাবুর মত ঘরে প্রার্থনাকারীগণ বিশ্রাম নিচ্ছেন। এই স্থানের প্রধান দালানটি দেখতে পেলাম। চারিদিকে বর্ণিল পুষ্পসজ্জা, রাংতা ও রংবেরঙ্গের কাপড়। অনেকটা নামাজের মত তাদের প্রার্থনা করার একটা প্রক্রিয়া আছে। সব ধর্মের মূল হয়ত এক বিধায় অনেক কিছুই মিলে যায়। অনেকে সে পদ্ধতিতে অর্চনা করছেন।
National Memorial Cheoton
 
২৫
 
২৬
 
২৭
 
২৮
 
২৯
 
৩০
 
৩১
 
৩২
 
৩৩
 
৩৪
 
৩৫
 
৩৬
 
৩৭
 
৩৮
 
৩৯
 
৪০
 
৪১
 
৪২
 
৪৩
 
৪৪
 
৪৫
 
৪৬
 
৪৭
এরপর পাহাড়ী রাস্তা পেরিয়ে আমরা গেলাম শহরের সর্বোচ্চ বৌদ্ধমূর্তির কাছে। শহরের যে কোন স্থান থেকেই এই মূর্তিটা দেখা যায়। Buddha Dordenma Project নামে এই মূর্তি তৈরির কাজ পুরোপুরি সম্পূর্ণ নয়। ১৬৭ ফুটের এই মূর্তিটার প্রধান উপাদান ব্রোঞ্জ। এর আশেপাশের দৃশ্যাবলী মন ছুঁয়ে যায়, পাহাড়ে ঘেরা শহর আর অভূতপূর্ব মেঘরাজ্য।
 Buddha Dordenma Project
 
৪৮
 
৪৯
 
৫০
 
৫১
 
৫২
 
৫৩
 
৫৪
ভুটানের সর্বত্রই এদের ঐতিহ্য, প্রথা, সংস্কৃতি আর শিল্পের ছোঁয়া পাওয়া যায়। এইসব কিছুকে জড়িয়ে রয়েছে প্রাকৃতিক সৌন্দর্য, ছড়িয়ে রয়েছে অপার মাধুর্য আর লাবণ্যময় প্রকৃতির শোভা আর তেমনি মানুষগুলো সহজ সরল, ধর্ম আর শিল্প চর্চায় ব্যস্ত। আধুনিকতার সাথে এই সব কিছুর বিভেদ কিন্তু আশ্চর্য এক সামঞ্জস্য এরা রক্ষা করে চলেছে নিরন্তর।
সেদিন সন্ধ্যা নামার আগেই থিম্পু শহরের সবচেয়ে পুরানো মঠ বা Monastry তে ঘুরে আসলাম। সর্পিল পাথুরে সিঁড়ি বেয়ে অনেকটা উপরে উঠতে হলো। আশেপাশের কিছু অংশ ভাঙা হলেও মূল দালানটি আজও অক্ষত দাঁড়িয়ে। আশ্রমের পূজারিরা তাদের উপাসনা করে যাচ্ছে প্রতিনিয়ত। 
Monastry
 
৫৫
 
৫৬
 
৫৭
 
৫৮
 
৫৯
 
৬০
 
৬১
 
৬২
সন্ধ্যার পর আমরা শহরের বিভিন্ন রাস্তাগুলি হেঁটে বেড়ালাম, ভুটানিজদের প্রথাগত জীবনশৈলীকে জানার আগ্রহে। ভুটানে বৌদ্ধ ধর্মাবলম্বীর লোকের আধিক্য, তবে প্রায় এক তৃতীয়াংশ হিন্দু ধর্মাবলম্বী থাকায় ওই সময়টি দিওয়ালি উৎসব মুখর ছিল থিম্পু শহর। গান, আতশবাজি এইসবের প্রাচুর্য জানিয়ে দিচ্ছিল সে উৎসব আনন্দ, সর্বত্রই প্রদীপের আলোয় উদ্ভাসিত।
থিম্পুর রাস্তায় 
 
৬৩
 
৬৪
 
৬৫
 
৬৬
 
৬৭
 
৬৮
 
৬৯
 
৭০
 
৭১
সেদিন রাতের খাবারে ছিল ভুটানের ঐতিহ্যবাহী লাল চালের ভাত, সবজি ভাজি, মুরগী আর অবশ্যই লাল মরিচের ভর্তা, যা ভুটানিদের অত্যন্ত প্রিয়। খাবারে তারা তেমন মসলা ব্যবহার করে না, তবে লাল মরিচের আধিক্য দেখা যায়। মরিচের স্বাদ যে এমন মিষ্টি হতে পারে তা আগে কখনো ভাবিনি, সে মরিচের ঝালও যেন মধুময়।
আগের পর্ব- এখানে
পরের পর্ব- আসিতেছে.........
ঠ্যাংনোট (ক)- ছবিগুলি নাইকোন D3100 ক্যামেরায় আমার এবং পার্টনারের দুজনের তোলা, ছবি তোলায় এবং পুরো ট্রিপে আমাকে সহ্য করে সাহায্য করার জন্য তাকে ধন্যবাদ।
ঠ্যাংনোট (খ)- সচলে আমার প্রথম পোস্ট থেকে শুরু করে সব পোস্টে বানান ও অন্যান্য সমস্যা তুলে ধরে স্বভাবসুলভ ঘ্যান ঘ্যান ঘ্যান প্যান প্যান প্যান করে (অন)উৎসাহিত করার জন্য তিথীডোরকে বিশেষভাবে ধন্যবাদ। এই পোস্টে বানানের সামগ্রিক দায়ভার তাঁর কাঁধে অর্পণ করলাম।

