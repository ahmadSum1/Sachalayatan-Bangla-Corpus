সূর্যাস্তে তুমি



১

অস্তমিত সূর্য
তুমি সূর্য, দিনান্তে তোমার ঘুমিয়ে পড়া প্রতিটি আলোকণা বালুকা বেলায় আঁচড়ে  পড়ে, ঠিক যেমনি প্রতিটি ঢেউ এসে আঁচড়ে পড়ে সমুদ্র সৈকতে, স্নাত করে বালুকণা। তবু তোমার প্রতিদিনের অস্ত যাওয়া নতুন দিনের স্বপ্ন দেখায়।

“আমি কখনো যাইনি জলে কখনো ভাসিনি নীলে,
কখনো রাখিনি চোখ ডানা মেলা গাঙচিলে,
আবার যেদিন তুমি সমুদ্রস্নানে যাবে, আমাকেও সাথে নিও,
নেবে তো আমায়?”
মনের বদলানো রঙের সাথে সাথে মেঘের রঙ তোমার রঙ্গে বদলায় ক্ষনে ক্ষনে –
২

আকাশের রঙ

“তোর জন্য আকাশ থেকে পেজা
একটুকরো মেঘ এনেছি ভেজা”
কখনো সাদা পেজা মেঘের দল, তুলোর মত, বদলে যায় হলুদ, কমলা, গোলাপী থেকে লাল রঙে। ধূসর কিংবা গাঢ় ঘন অন্ধকারে ঢেকে যায় মেঘময় আকাশ।
৩

সাগর সন্ধ্যা
শেষ গোধূলির রঙে সন্ধ্যা ঘনানো আলো নিঃশব্দে বিলীন মুহূর্তের মত কানে কানে ফিসফিসিয়ে বলে যায় নীড়ে ফেরার সময় হল বলে।
ছেলেবেলার গানকে সাঙ্গ করে এই খেলার আজকের মত সমাপ্তি ঘোষণা-

“ঝিনুক শামুকে ভরা বালুচরে, ঢেউয়ের সাথে নেচেছি,
রঙ্গিন স্বপ্নে গাঁথা স্মৃতির মালা, সৈকতে ফেলে এসেছি”।
৪

ছেলেবেলার গান
শৈশবে সাগরপাড়ে কুড়ানো শামুকের খোলস যখন পড়ে থাকে বারান্দা কিংবা চৌকাঠের কোণে, নস্টালজিক স্বপ্নে ভরা রাতের মত।
৫

নুড়ি
মনে হয় ক্ষণিকের জন্য সময় যদিস্তব্ধ হয়ে যেত এর চিরন্তন পথ চলা থামিয়ে,থেমে যেতাম আমি থেমে যেতে তুমি, থেমে যেত সব ভাঙ্গাচোরা স্বপ্ন দেখা-

“হঠাৎ যদি আমি থেমে যেতাম
শেষ বিকেলের মত অস্ত যেতাম
অসীম রাতের সে শেষ শয়নে
সূর্যের সাথে আমি ঘুমিয়ে যেতাম”।
৬

সূর্যাস্ত
তবুও কিছু আলো অবশিষ্ট রয়ে যায়, ঈশান কোনে জমা হওয়া মেঘের মত, অন্তহীন পথ চলা নিঃসঙ্গ জীবনের মত-
৭

ঈশান কোনে আলো 

“বড় একা আমি
নিজের ছায়ার মত
শূন্যতার মত
দীর্ঘশ্বাসের মত
নিঃসঙ্গ বৃক্ষের মত
নির্জন নদীর মত
বিচ্ছিন্ন দ্বীপের মত
মৌন পাহাড়ের মত
আজীবন সাঁজা প্রাপ্ত, দন্ড প্রাপ্ত আসামির মত,
বড় একা আমি, বড় একা”।

তবুও কিছু স্বপ্ন থেকে যায়, স্মৃতি থেকে যায়, চেনা সুরগুলোর মত মস্তিষ্কে বারবার ঘুরপাক খায়। অপরিচিত, অচেনা, অজানার মাঝে, কেটে যাওয়া সুর আর দুঃস্বপ্নময় প্রহর, মনে ক্যান্সারের মত ছড়িয়ে যেতে থাকে, ভেঙ্গে দিতে থাকে সজীব কোষের সচলতাকে।
৮

 রঙ্গমহল
তবুও সেই আলো বিচরণ করে জীবনে, ক্ষনে ক্ষনে বদলানো রঙ রূপ নিয়ে ফিরে আসে অন্যরূপে, জীবনের রঙ্গমহলকে রঙিন করে। বেঁচে থাকার আকাঙ্ক্ষা জাগায়, কারণ বেঁচে থাকাই একমাত্র পথ। কাল আবার নতুন সূর্য উঠবে বলে।
শাব্দিক।
অন্যান্য লেখাঃ
http://www.sachalayatan.com/node/40824
http://www.sachalayatan.com/node/41659
http://www.sachalayatan.com/node/41703
http://www.sachalayatan.com/node/41744
http://www.sachalayatan.com/node/41860
http://www.sachalayatan.com/guest_writer/42009
http://www.sachalayatan.com/guest_writer/42039
http://www.sachalayatan.com/guest_writer/42228
http://www.sachalayatan.com/guest_writer/42876
http://www.sachalayatan.com/guest_writer/45333

