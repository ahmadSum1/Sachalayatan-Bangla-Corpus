ভুটানের ভূ-টানে- পর্ব ০২




১
থিম্পু শহরের বাকি অংশ দেখার প্ল্যান করলাম দ্বিতীয় দিন। শুরু করলাম National Institute for Zoring Chusum থেকে। ওটা মূলত একটা পাঠশালা। অনেকটা আমাদের চারুকলার মতো। ভাস্কর্য, চিত্রশিল্প, কারুশিল্প ইত্যাদি চর্চা এবং শিক্ষা প্রতিষ্ঠান। সূচি কর্ম, তাঁতশিল্প, অঙ্কন, কাঠে কারুশিল্প, মৃৎশিল্প ইত্যাদি শিক্ষা দান করা হয় এই প্রতিষ্ঠানে।
National Institute for Zoring Chusum এর বিভিন্ন অংশ
 
২
 
৩
 
৪
 
৫
 
৬
 
৭
 
৮
 
৯

১০
 
১১
 
১২
 
১৩
 
১৪
 
১৫
 
১৬
 
১৭
 
১৮

১৯

২০
 
২১

২২
বিভিন্ন শ্রেণীতে ছাত্ররা তাদের নির্দিষ্ট সিলেবাসে কাজ করে যাচ্ছে। আছে বিভিন্ন ডিপার্টমেন্টের আলাদা বিল্ডিং এবং ক্লাসরুম, প্রয়োজনীয় পাঠাগার। ছাত্রছাত্রীদের মনোযোগ তাদের শিল্পে। তারা প্রত্যেকেই যে এক একজন শিল্পী। যদিও ভিনদেশি টুরিস্টদের সমাগম এই বিদ্যালয়ের সর্বত্র তবুও মন ও মগজ পুরোটাই তাদের কাজে নিবিষ্ট। শিক্ষকদের পর্যবেক্ষণ এবং নির্দেশনাতেও কোন বিচ্যুতি নেই। বাইরের অংশে শিক্ষার্থীদের কলরব মুখর প্রাঙ্গণ। 

২৩

২৪
 
২৫

২৬

২৭

২৮

২৯

৩০

৩১
 
৩২
 
৩৩

৩৪

৩৫

আমাদের পরবর্তী যাত্রাস্থান ছিল Folk Heritage Museum. মিউজিয়ামটি তাদের বহুবছর ধরে চলে আসা এবং কিছু বিলুপ্তপ্রায় ঐতিহ্যের চিহ্ন বহন করে। পাথুরে সিঁড়ি দিয়ে আমরা ঢুকে গেলাম মাটি এবং কাঠের তৈরি দালানটিতে। মিউজিয়ামের জন্য ব্যবহৃত দালানটি বহু প্রাচিন আমলের। উঠান মত জায়গাটিতে চোখে পড়ল মাটির চুল্লী, ঢেঁকি, পুরনো তাঁতযন্ত্র। বাংলাদেশের গ্রামাঞ্চলে এইগুলি এখনও আছে। তাই সাদা টুরিস্টরা ব্যাপারগুলি নিয়ে যতটা বিস্মিত আমরা ঠিক ততটা হতে পারলাম না। আঙিনা পার হবার পর ক্যামেরা নেয়া বারণ। ভেতরে কাঠের নড়বড়ে সিঁড়ি ভেঙে উপরে উঠে দেখতে পেলাম বিভিন্ন যুগের ব্যবহার্য তৈজসপত্র - বর্শা, তীর ধনুক থেকে শুরু করে শিকার করার টুপি, হাঁড়িপাতিল ও রান্নার সরঞ্জাম। বাইরের অংশে চোখে পড়লো পাথুরে এক ঘরের ভিতর প্রেয়ার হুইল অর্থাৎ সেই প্রার্থনা চক্র।
Folk Heritage Museum এর আশেপাশের কিছু ছবি, মূল মিউজিয়ামের ছবি তোলা নিষেধ ছিল
 
৩৬

৩৭

৩৮

৩৯

৪০

৪১
 
৪২

৪৩

৪৪
 
৪৫
 
৪৬

৪৭

৪৮

৪৯

৫০

৫১
আমাদের পরবর্তী যাত্রাস্থান ছিল কাগজ কারখানা। Jungshi Handmade Paper Factory তে তৈরি কাগজ অবশ্যই অন্যান্য সাধারণ কাগজের মত নয়। এইখানে তৈরি কাগজও ভুটানের কারুশিল্পের মত বিশেষ বৈশিষ্ট্যমন্ডিত। হিমালয়ে জন্ম হয়  Daphne Papyari নামের এক বৃক্ষ,  যে গাছের বাকল হল এই কাগজের মন্ডের মূল উপাদান। এর সাথে আরও কিছু উদ্ভিদের পাতা ও ফুল মিশ্রিত মন্ড থেকে হাতে তৈরি  হয় এই কাগজ। এই কাগজের বৈশিষ্ট্য হলো এতে লেখা বা আঁকা চিত্র দেড়শ বছর অনায়াসে অমলিন থাকবে। জরুরি দলিল পত্র, চিত্রকর্ম সংরক্ষণের জন্য এই কাগজ অতুলনীয়। গাছের বাকল থেকে মন্ড তৈরি এবং মন্ড থেকে কাগজ প্রস্তুত করার প্রক্রিয়া দেখলাম আমরা। কারখানার বাইরে দোকানে পাওয়া যাচ্ছে এই বিশেষ কাগজে তৈরি কার্ড, চিত্রকর্ম, খাতা এবং ডাইরি। যেকোন তথ্য লিপিবদ্ধ করতে পারেন এই কাগজের ডাইরিতে যা শতবর্ষে অম্লান থাকবে। এত ঘুরেটুরে পেটে বড় সাইজের ইঁদুর বেড়াল দৌড় শুরু হয়ে গেছে। প্রকৃতপক্ষে তিব্বতীয় খাবার মোমো ভুটানিরাও বেশ ভাল বানায়। ভুটানি মরিচের পেস্ট দিয়ে মোমো অসাধারণ লাগল, অ্যাপেটাইজার হিসেবে। মেইন কোর্স একই, সেই লাল চালের ভাত আর সাথে অন্যান্য তড়কা। 
Jungshi Handmade Paper Factory এর যন্ত্রপাতি ও কাগজ তৈরির পদ্ধতি

৫২

৫৩

৫৪

৫৫

৫৬

৫৭

৫৮

৫৯
 
৬০

৬১

৬৬

৬৭

৬৮

৬৯

৭০
বিখ্যাত ভুটানি মরিচ, ঝালেই যাদু
 
৭১
খাবার শেষ করে আমরা গেলাম Thimphu Tashichho Dzong, যা আরেকটা Fortress বা  দুর্গ। এধরনের দুর্গগুলির সামনের অংশ ব্যবহৃত হয় রাষ্ট্রীয় কাজে যেখানে সর্ব সাধারণের বা পর্যটকদের প্রবেশাধিকার নেই। এই কেল্লাগুলি পেছনের অংশ ধর্মীয় কাজে ব্যবহৃত হয়। পর্যটকরা সে অংশে অবাধে বিচরণ করে এবং উপভোগ করতে পারে উপাসনাকারীদের নানা আচার অনুষ্ঠান। এই ভবনের সামনের অংশে একটি গোলাপ বাগান আছে, যা রোপিত হয়েছিল ২০১১ সালের ভুটানের রাজারানির বিবাহ উপলক্ষে। এর জন্য সংগ্রহ করা হয় বিভিন্ন দেশ থেকে  সহস্রাধিক প্রজাতির গোলাপ চারা। এই ভবনের অপরপাশে ভুটান রাজার প্রাসাদ, যেদিকে ক্যামেরা ঘুরাতেই জানা গেল ঐ দিকটাতে ছবি তোলাও নিষেধ। উপাসনালয়ের বাকি অংশ পুরোটাই আমরা ঘুরে দেখলাম। 
Thimphu Tashichho Dzong এর সামনের অংশ

৭২

৭৩
 
৭৪

৭৫

৭৬

৭৭

৭৮

৭৯

৮০

৮১
Thimphu Tashichho Dzong উপাসনালয়ের ছবি

৮২

৮৩
 
৮৪
 
৮৫
 
৮৬

৮৭
 
৮৮

৮৯

৯০

৯১
বিকালে গেলাম সানডে মার্কেটে, যা ছিল একেবারে দেশীয় স্টাইলের সাপ্তাহিক হাটের মত ব্যাপার -স্যাপার। সপ্তাহান্তের তরিতরকারি, ফলমূল, পনির আর আমিষের বিকিকিনির বিশাল জায়গা। আরও ছিল সুগন্ধি, আগরবাতি, জাফরান আর মসলা। এত পরিষ্কার পরিচ্ছন্ন ভাবে যে খোলা বাজারে শাকসবজি কেনাবেচা সম্ভব তা আমার মত খাঁটি বাঙ্গালের জন্য রীতিমত বিস্ময়কর।
হাট বাজার

৯২
 
৯৩

৯৪

৯৫
 
৯৬
 
৯৭
 
৯৮
বানান বিশারদঃ তিথীডোর
আগের পর্ব- এখানে
পরের পর্ব- আসিতেছে.........

