কষ্টগুলো



ব্যাপারটা কেমন যেনো দুঃস্বপ্নের মতো, বারেবারে ফিরে আসে।কতদিন হয়ে গেল তবু ভোলা যায়না একটি বারের জন্য ও।কবছর হলো বাবার সাথে কথা বলেনা মিতিন, মনে করতে পারছেনা।আশেপাশের মানুষ বাবার জন্মদিন পালন করে, বাবাদিবসে আনন্দ উল্লাস করে, এসব ওর কাছে যেন অর্থহীন লাগে,যন্ত্রনার মত মনে হয়।মায়ের লজ্জায় কুঁকড়ে যাওয়া সেই মুখ মিতিন কেমন করে ভুলে যাবে।মনে মনে ভেবেছিল বাবার উপর প্রতিশোধ নেবে।কিন্তু কেমন করে,উনি তখন পঞ্চাশোর্ধ।মাকে বলেছিল এই লোককে ডিভোর্স  করতে।মা পারেননি তার প্রাচীন ধ্যান ধারনা থেকে বের হয়ে বাবাকে ছেড়ে আসতে।তাই প্রতিবাদ হিসেবে বাবার সাথে কথা বলা বন্ধ করে দিয়েছিল ভাইবোনেরা মিলে।
মিতিনের ভিতরে কোথায় যেন আজ আবার সেই পুরানো হাহাকারটা টের পাচ্ছে।তার সব অভিযোগ বাবার মত এই মানুষগুলোর বিরুদ্ধে। নিজের মনের কাঠগড়ায় বাবাকে তাই প্রায়ই দাড়াঁতে হয়।মনেমনেই বাবাকে অনেকবার নির্বাসনে পাঠিয়েছে সে।আজ ও পাঠাবে, তাই তার কথার ছুরিগুলোকে আরো ও একটু শানিয়ে নিচ্ছিলো।
বাবা তুমিতো ঐসব লোকদের মত যারা স্কুলে যাওয়া আসার পথে আমার দিকে লোলপ দৃষ্টিতে তাকিয়ে থাকতো,কিংবা বাসে ভিড়ের মাঝে বাবার বয়সি সেসব লোক যারা বুড়ো হবার সুবাদে সুযোগ মিললেই গায়ে হাত দিতে কখনো দ্বিধা করেনি।তুমি ও সুযোগসন্ধানী তাই সেদিন তোমার বাসনা চরিতার্থ করার সুযোগটি কাজে লাগাতে ভোলনি।বাসার কাজে সাহায্যকারি চৌদ্দ  বছরের ছোট মেয়েটির দিকে হাত বাড়াবার আগে তোমার আমার কথা মনে হয়নি বাবা, মনে হয়নি তোমার অর্থনৈতিক অবস্থা খারাপ হলে আমি ও মানুষের বাসায় কাজে যেতে পারতাম, আমাকেও কেউ এভাবে ব্যবহার করতে পারত।আমার সীমাহীন শ্রদ্ধা ওই চৌদ্দ  বছরের কিশোরির প্রতি,যে বটি হাতে নিতে পেরেছিল তোমাকে ঠেকাতে,যে কন্ঠ উচুঁ করে বলতে পেরেছিল তুমি তার শ্লীলতাহানি করতে চেয়েছিলে।
[অপ্রিয় হলেও এটি একটি সত্য ঘটনা। বউ এর অনুপস্হিতিতে পাশের বাসার লম্পট ভদ্রলোকের এই কীর্তিটুকু জানালা দিয়ে কিশোরী কাজের মেয়েটি আমার মাকে বলেছিল,বাকি্টুকু আমার কল্পনা। ওর জন্য কিছুই করতে পারিনি আমরা।ভদ্রলোকের বউ আমার মায়ের মুখের কথা বিশ্বাস না করেই(কিংবা বিশ্বাস করে ও লজ্জায় বলতে পারেনি) কাজের মেয়েটিকে তাড়িঁয়ে দিয়েছিল।আমরা মেয়েটিকে বাসায় নিয়ে আসতে পারিনি আইনি মারপ্যচের জন্য।সেই ভদ্রলোক এখনও দিব্যি সুখেই সংসার করছে জানি।প্রচন্ড ঘৃনা এই নরপশুদের জন্য।]
(বন্দনা)

