শিশু পর্ণগ্রাফী ও যৌন নিপীড়ণ



নারী ও শিশু নিপীড়ণ কথন

চাইল্ড পর্ণগ্রাফী শুধু অপরাধই নয় একটি চরম মানবতা লংঘণ; যৌন নির্যাতন ।
১৮ বা, ১৫ বছরের নিচে ছেলে-মেয়েদের ব্যবহার করে পর্ণজাতীয় ছবি, অডিও, ভিডিও, লিখা বা, যেকোন ধরণের পর্ণগ্রাফি বানানো ও প্রচার এবং সংরক্ষণ বা, এ জাতীয় কোন কাজ করা অথবা, এ বয়সের কারো সাথে স্বেচ্ছায় বা, অনিচ্ছায় যেকোন প্রকার যৌন সর্ম্পক করা/করার চেষ্টা  করা/বাধ্য করা বা, যেকোন জাতীয় যৌন জাতীয়/সম্বন্ধীয় কার্যকলাপ বা, গণিকাবৃত্তি করা শিশু পর্ণগ্রাফি এবং শিশু যৌন নিপীড়ণের মধ্যে পড়ে (সূত্র : HA World Law Index Book ; Volume : 96) ।
পরিসংখ্যান :
=>  প্রতিবছর মোট পর্ণগ্রাফীর ২০% হলো চাইল্ড পর্ণগ্রাফী ।
=>  সারাবিশ্বে চাইল্ড পর্ণগ্রাফীতে প্রতিবছর ২,১০০ মিলিয়ন ডলার (১৫,০০০ কোটি টাকা) লেনদেন হয় (ক্রমশ বর্ধমান) ।
=>  চাইল্ড পর্ণগ্রাফীতে ব্যবহার করা শিশুদের প্রায় সবাই (৬১%) চুরি হওয়া কিশোর-কিশোরী ।
=>  প্রতিবছর পৃথিবীতে ২৭% করে কিশোরী যৌনকর্মীর সংখ্যা বাড়ছে ।
=>  প্রতিদিন অনলাইন সার্চ ইন্জিন ব্যবহারকারীদের ০৩%  চাইল্ড শিশু পর্ণগ্রাফী খোঁজ করে ।
=>  প্রতিদিন অনলাইন সার্চ ইন্জিন ব্যবহারকারীদের ১৭%  নানান ধরণের পর্ণগ্রাফী খোঁজ করে ।
=>  চাইল্ড পর্ণগ্রাফী খুব দ্রুত বৃদ্ধি পাওয়া অনলাইন সন্ত্রাসগুলোর মধ্যে একটি । 
বাংলাদেশে-
=>  বাংলাদেশে মোট যৌনকর্মীর ৬৭% এর বয়স ১৩ হতে ২৫ এর মধ্যে ।  
=>  প্রতিবছর কিশোরী যৌনকর্মীর সংখ্যা ২৬% করে বৃদ্ধি পাচ্ছে ।
=>  চলতি কয়েক বছরে গোপনভাবে ক্যামেরায় ধারণ করা ভিডিও ক্লিপসের প্রচার আশংকাজনকভাবে বৃদ্ধি পেয়েছে ।
=>  ২০০৩ সালে ব্লু ফিল্ম বানানোর সময় ঢাকার উত্তরা হতে ছয়জনকে গ্রেফতার করে আইন প্রয়োগকারী সংস্থা ।
আইন :
পৃথিবীর সব দেশে-সব আইনে চাইল্ড “পর্ণগ্রাফী ও যৌন নিপীড়ণ” বন্ধে কঠোর আইনের ব্যবস্থা আছে ।
যুক্তরাষ্ট্রে অপরাধের ধরণভেদে পাঁচ থেকে চল্লিশ বছর পর্যন্ত কারাদন্ড ও/অথবা,  দশ মিলিয়ন ডলারের অর্থদন্ডের ব্যবস্থা আছে ।
জাপানে ন্যঁনূতম পাঁচ বছরের কারাদন্ড  ও/অথবা, পন্ঞ্চাশ লক্ষ ইয়েন অর্থদন্ড ।
অস্ট্রেলিয়ায় দশ বছরের কারাদন্ড ও/অথবা, এক লক্ষ বিশ হাজার ডলারের অর্থদন্ড ।
ভারতে ন্যঁনূতম পাঁচ বছরের কারাদন্ড ও/অথবা, দশ লক্ষ রূপী অর্থদন্ড ।
মালয়েশিয়ায় ন্যঁনূতম ষোল বছরের কারাদন্ড ও/অথবা,  এক লাখ ডলার অর্থদন্ড ।
চীনে ন্যঁনূতম তিন বছরের কারাদন্ড ও/অথবা,  বিশ হাজার ইউয়ান অর্থদন্ড ।
বাংলাদেশে-
২০০২ সালের মার্চ মাসে বাংলাদেশ সরকার পর্ণগ্রাফীর বিরুদ্ধে একটি অভিযান পরিচালনা করে (সূত্র : উইকিপিডিয়া) । কিন্তু বাংলাদেশে চাইল্ড পর্ণগ্রাফী নিয়ে আলাদা কোন আইন নেই (সূত্র : ECPAT International CSEC Database) । পর্ণগ্রাফীকে বাংলাদেশে যৌন অপরাধ হিসেবে দেখা হয় ।
বাংলাদেশের নারী ও শিশু সংক্রান্ত অধিকার আইন অনুযায়ী শিশুদের নিয়ে এ ধরণের অপরাধের শাস্তি আজীবন কারাদন্ড অথবা, মৃত্যুদন্ড (সূত্র : Government of Bangladesh, Suppression of Violence against Women and Children Act, Act. No. VIII) ।
তথ্য ও যোগাযোগ প্রযুক্তি আইন ২০০৬ অনুসারে অনলাইনে যেকোন প্রকার পর্ণজাতীয় যেকোন ছবি , অডিও , ভিডিও  , লিখা , বই প্রদর্শন-প্রচার এবং বাণিজ্য ও সংরক্ষণ করা সম্পূর্ণরূপে নিষিদ্ধ ও শাস্তিযোগ্য । এর শাস্তি হিসেবে ৫৭ ধারায় বলা হয়েছে দশ বছরের কারাদন্ড ও/অথবা, দশ কোট টাকা অর্থদন্ড ।
চলচ্চিত্র আইন ১৯১৮ অনুসারে বাংলাদেশে যেকোন ধরণের পর্ণ ফিল্ম বা, ছবি বানানো-প্রচার-এতে অংশ নেয়া সম্পূর্ণরূপে নিষিদ্ধ ও শাস্তিযোগ্য । বাংলাদেশ পেনাল কোড , ১৮৬০ এর ২৯২,২৯৩ ও ২৯৪ ধারা অনুসারে পর্ণজাতীয় ছবি , অডিও , ভিডিও  , লিখা , বই বা, যেকোন ধরণের পর্ণগ্রাফি বানানো ও প্রচার এবং সংরক্ষণ বা, এ জাতীয় কোন কাজ করা বা, অংশ নেয়া বা, কাউকে এসবে অংশ নিতে বাধ্য করা সম্পূর্ণরূপে নিষিদ্ধ ও শাস্তিযোগ্য । আইন অনুসারে এর শাস্তি ছয় মাসের কারাদন্ড ও/অথবা, আদালতের বিবেচনাধীন অর্থদন্ড ।
দেখাই যাচ্ছে , ২০০৬ সালের সাইবার আইন এবং বাংলাদেশের নারী ও শিশু সংক্রান্ত অধিকার আইন বাদ দিলে বাকিগুলো সবই পুরনো এবং বর্তমান সময়ের জন্য অনুপোযোগী । সবচেয়ে বড় কথা হলো এই সম্বন্ধীয় অপরাধ নিয়ে সুনির্দিষ্ট কোন আইন আমাদের দেশে নেই ।
আর সবচেয়ে ভয়াবহ সত্যটি হলো - আইন আছে , সেগুলোর কোন প্রয়োগই তেমন নাই । আমাদের আইন প্রয়োগকারী সংস্থাগুলো যেন এ ব্যাপারে কিছু করতে বড় নারাজ । 
মোটের উপর মোদ্দা কথা হলো যত আইন বা, এর প্রয়োগ থাকুক না কেন চাইল্ড পর্ণগ্রাফী ও যৌন নিপীড়ণ বন্ধের আসল উপায় একটি : আমাদের “মানুষ‍” হতে হবে।
তথ্য কৃতজ্ঞতা:
পূর্বাশা (বাংলাদেশে নারী ও শিশু নিপীড়ণ তথ্য নিয়ে কাজ করা একটি বেসরকারী সংস্থা)।

