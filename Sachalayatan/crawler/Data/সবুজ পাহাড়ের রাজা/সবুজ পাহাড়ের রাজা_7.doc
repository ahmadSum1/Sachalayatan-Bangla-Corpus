দেশটা চলে যাচ্ছে নষ্টদের দখলে



অসভ্যতার সবগুলো সীমা অতিক্রম করে ফেলেছি আমরা।
নিম্নমানের এক ভিডিও'র ট্রেইলার (ধর্মান্ধরা একে মুভি বলে, আমার রুচিতে বাঁধে একে মুভি বলতে) নিয়ে আমাদের দেশের ধর্মান্ধরা যা করল, তাতে মনের মধ্যে দেশের ভবিষ্যত নিয়ে চিন্তিত হয়েছিলাম।
ধর্মান্ধরা ইউটিউব বন্ধ করার জন্য আন্দোলন করল। ওরা সফলও হল। সরকার ইউটিউব বন্ধ করে দিল।
মনে পড়ল এডমুন্ড বার্কের উক্তি-

অন্যায়কে তুমি আজ প্রশ্রয় দিলে, আগামীকাল এই অন্যায় তোমাকে গিলে খাবে।

কথাটা সত্যই হয়ে গেল। কয়েকদিনের মাঝে আমাদের দেশের ধর্মান্ধ মুসলমানরা বৌদ্ধ ধর্মাবলম্বীদের ঘর-বাড়ি-উপাসানালয় জ্বালিয়ে-পুড়িয়ে দিল।
ভাবতাম সভ্যতা সামনের দিকেই এগোয় কিন্তু এখন মনে হয় আমার ধারণা ভুল ছিল। আমরা পিছিয়ে যাচ্ছি মনুষ্যত্বের দৌঁড়ে।
গতকালও ভেবেছিলাম এখনো সময় আছে। আজ মনে হচ্ছে, আমরা বাংলাস্তানের দ্বারে বসে আছি।
মনুষ্যত্ব-মানবতা আমাদের দেশে এমনভাবে ধর্ষিত যে আংশকা বা, ভয় পাবার আর সময় নেই। আমাদের দেশের পরতে পরতে নীতিহীনতা, ধর্মান্ধতা, সাম্প্রদায়িকতা জড়িয়ে গেছে।
অবস্থা এতটাই করুণ যে মৃত্যুই বাংলাদেশে বেঁচে যাবার একমাত্র পথ। তবে, মরে যাওয়ার আগে লড়াই করে যাবো সব ধর্মান্ধতা- সাম্প্রদায়িকতা-নীতিহীনতার বিরুদ্ধে।
অনেকে ভাবছেন, সব ঠিক হয়ে যাবে। এভাবে চলতে থাকলে কিছু ঠিক হবে না।
'ইসলাম গেলো, ইসলাম গেলো' বলে ওরা বাংলাদেশে ইসলাম বাঁচানোর নাম করে ক্ষমতায় আসবে। বাংলাদেশকে বানাবে আরেকটি আফগানিস্তান-পাকিস্তান-ইরান।
ভয়াবহ দু:সময়ের মধ্য দিয়ে যাচ্ছি আমরা। নিশ্চিন্তে চুপ করে বসে থাকার সময় নেই।
আজকে পোস্টার নিয়ে আমরা চার-পাঁচজন দাঁড়িয়ে ছিলাম প্রেসক্লাবের কাছে।
আশ-পাশের মানুষরা উৎসুক দৃষ্টিতে দেখল।
এক মাঝ বয়েসী কায়:দুরস্থ ভদ্রলোক এসে জিগ্ঞেস করল, 'ঘটনা কি? কি হয়েছে?'
ভদ্রলোককে খুলে বললাম সব। 
এরপর উনার উত্তর শুনে হাঁ হয়ে রইলাম।
উত্তরটি হল: 'চোদানির পোয়াসাক্কলরে নো মারের ক্যা? কোরআন লইরে তামশা খরিলে তো এ্যান অইবো। অনেরা কি মুসলমানের ফোয়া নো নে?'
(তর্জমা: ***ওদের(বৌদ্ধদের) কাউকে মারেনি কেন? কুরআন নিয়ে ব্যঙ্গ করলে তো এমনই হবে। আপনারা কি মুসলমানের সন্তান না?)।
ভদ্রলোককে বুঝিয়ে বলার চেষ্টা করলাম। লাভ হল না। উল্টো উনি আমাদের নালায়েক বলে চলে গেলেন।
আমাদের দেশের সাধারণ মুসলমানদের বড় একটা অংশ এখন ধর্মান্ধ। 
দেশের অবস্থাটা এতটাই ভয়াবহ যে, আগামীতে হয়ত, উগ্রপন্থী তালেবান টাইপ মতাদর্শে বিশ্বাসী মুসলমান ছাড়া আর কেউ এই দেশে বসবাস করতে পারবে না।
আমার ফেসবুক উন্মুক্ত। গতকাল রাতে ফেসবুকে ধর্মান্ধদের বিরুদ্ধে কিছু স্ট্যাটাস, কমেন্ট দেই, সাথে মুক্তমনায় একটি লেখা। মাঝরাতে, ফেসবুকে ঢুকে দেখি, আমার 'ফেসবুক মেইলে' 'টেম্পরারি মেইল এড্রেস' থেকে একটা মেইল আসে, 'পিপিলিকার পাখা গজায় মরিবার তরে'।


কিছুই ভালো লাগছে না। গত কয়েকদিন আর এর আগের কয়েক মাসের ঘটনায় ভবিষ্যত নিয়ে ভীত।
বছরখানেক আগে আমরা আহমাদিয়াদের বাঁচায়নি, কয়েকমাস আগে আমরা চট্টগ্রামের খ্রীস্টানদের বাঁচায়নি, ফতেয়াবাদ-হাটাজারীর হিন্দুদের বাঁচায়নি, আজ বৌদ্ধদের ব্যাপারে অধিকাংশই চুপ থাকবে। কাল ওরা নিরেশ্ববাদীদের, পরদিন মুক্তমনাদের মারবে। চলবে মানবতাবাদীদের উপর স্টীম রোলার। বাঁচবে না মূলধারার মুসলমানরাও।
সেদিন মনে হবে, আমরা সবাইকে অত্যাচারিত হতে দেখেছি কিন্তু আমরা সেদিন চুপ ছিলাম। সেদিন আপনাকে-আমাকে বাঁচাতে কেউ আসবে না।
দেশটা চলে যাচ্ছে নষ্টদের দখলে।



আমি জানি সব কিছু নষ্টদের অধিকারে যাবে।
নষ্টদের দানবমুঠোতে ধরা পড়বে মানবিক
সব সংঘ-পরিষদ;- চ’লে যাবে অত্যন্ত উল্লাসে
চ’লে যাবে এই সমাজ সভ্যতা-সমস্ত দলিল-
নষ্টদের অধিকারে ধুয়েমুছে, যে-রকম রাষ্ট্র
আর রাষ্ট্রযন্ত্র দিকে দিকে চ’লে গেছে নষ্টদের
অধিকারে। চ’লে যাবে শহর বন্দর ধানখেত
কালো মেঘ লাল শাড়ি শাদা চাঁদ পাখির পালক
মন্দির মসজিদ গির্জা সিনেগগ পবিত্র প্যাগোডা।
অস্ত্র আর গণতন্ত্র চ’লে গেছে, জনতাও যাবে;
চাষার সমস্ত স্বপ্ন আস্তাকুড়ে ছুঁড়ে একদিন
সাধের সমাজতন্ত্রও নষ্টদের অধিকারে যাবে।
আমি জানি সব কিছু নষ্টদের অধিকারে যাবে।
কড়কড়ে রৌদ্র আর গোলগাল পূর্ণিমার চাঁদ
নদীরে পাগল করা ভাটিয়ালি খড়ের গম্বুজ
শ্রাবণের সব বৃষ্টি নষ্টদের অধিকারে যাবে।
রবীন্দ্রনাথের সব জ্যোৎস্না আর রবিশংকরের
সমস্ত আলাপ হৃদয়স্পন্দন গাথা ঠোঁটের আঙুর
ঘাইহরিণীর মাংসের চিৎকার মাঠের রাখাল
কাশবন একদিন নষ্টদের অধিকারে যাবে।
চলে যাবে সেই সব উপকথাঃ সৌন্দর্য-প্রতিভা-
মেধা; -এমনকি উন্মাদ ও নির্বোধদের প্রিয় অমরতা
নির্বাধ আর উন্মাদদের ভয়ানক কষ্ট দিয়ে
অত্যন্ত উল্লাসভরে নষ্টদের অধিকারে যাবে।
আমি জানি সব কিছু নষ্টদের অধিকারে যাবে।
সবচে সুন্দর মেয়ে দুইহাতে টেনে সারারাত
চুষবে নষ্টের লিঙ্গ; লম্পটের অশ্লীল উরুতে
গাঁথা থাকবে অপার্থিব সৌন্দর্যের দেবী। চ’লে যাবে,
কিশোরীরা চ’লে যাবে, আমাদের তীব্র প্রেমিকারা
ওষ্ঠ আর আলিঙ্গন ঘৃণা ক’রে চ’লে যাবে, নষ্টদের
উপপত্নী হবে। এই সব গ্রন্থ শ্লোক মুদ্রাযন্ত্র
শিশির বেহালা ধান রাজনীতি দোয়েলের স্বর
গদ্য পদ্য আমার সমস্ত ছাত্রী মার্ক্স-লেনিন,
আর বাঙলার বনের মত আমার শ্যামল কন্যা-
রাহুগ্রস্থ সভ্যতার অবশিষ্ট সামান্য আলোক-
আমি জানি তারা সব নষ্টদের অধিকারে যাবে।
-হুমায়ুন আজাদ।



