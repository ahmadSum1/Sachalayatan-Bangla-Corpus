জলের অদ্ভুত জীব (এক-পাঁচ)



এক। মারোস আর্থোকানা


ডিজাইন করা পাতার মত দেখতে জীবটির নাম মারোস আর্থোকানা। প্রায় তিন মিলিমিটার লম্বা মারোসরা উত্তরের সাগরের গভীর জলের বাসিন্দা।
এবার মারোস আথোকানাদের অদ্ভুত সত্যটি বলি। মারোস আর্থোকানা আসলে কতগুলো ক্ষুদ্র ক্ষুদ্র জীবের একত্রিত হয়ে তৈরী করা অদ্ভুত এক দেহাকৃতি।
অন্যভাবে বললে বলা যায়, মারোস আর্থোকানা হচ্ছে আসলে কতগুলো ক্ষুদ্র জীবের একসাথে তৈরী করা একটি দেহ, যা নিজেই আরেকটি স্বতন্ত্র জীবসত্ত্বা রূপে প্রকাশ পায়।
অদ্ভুত না বিষয়টা!
দুই। অ্যাকানথারিয়ানস অ্যামিবা


ছবির জীবটির নাম অ্যাকানথারিয়ানস অ্যামিবা।
সমুদ্রে যে চারটি বড় প্রজাতির অ্যামিবা পাওয়া যায়, এরা তার মধ্যে একটি।
সবগুলো এদের সমুদ্রেই পাওয়া যায়। সাধারণত: সমুদ্রের তিনশ থেকে দুই হাজার মিটার গভীরে এদের বিচরণ।
অ্যাকানথারিয়ানস অ্যামিবার শরীর আসলে স্ট্রনশিয়াম সালফেটের স্ফটিক দ্বারা তৈরী।
এরা খাদ্যের জন্য মৃত ফাইটোপ্ল্যাঙ্কটনের উপর নির্ভরশীল।
সংজননের জন্য এদের দেহের অভ্যন্তরে সিস্ট তৈরী হয়। এই সিস্টগুলো মূল দেহ থেকে আলাদা হয়ে নতুন অ্যাকানথারিয়ানস অ্যামিবাতে রূপান্তরিত হয়।
তিন। স্পেরোব্রাঞ্চিস জিগান্টাস




ছবিতে ক্রিসমাস ট্রি-এর মত দেখতে জীবটির নাম স্পেরোব্রাঞ্চিস জিগান্টাস।
এদেরকে Christmas Tree Worms নামেও ঢাকা হয়। এরা অ্যানিলিডা পর্বভুক্ত প্রাণী। এদের দেহাকৃতি দুটো সর্পিলাকৃতির(Spiral) কোনের (Cone) মত দেখতে। এই কোনদুটো অনেকগুলো কর্ষিকা নিয়ে গঠিত, যার কাজ কোন শিকার এলে খচ করে ধরে ফেলা।


এদের দেহ বিভিন্ন রঙের উজ্জ্বল বর্ণের হয়। ক্ষুদ্র ক্ষুদ্র সামুদ্রিক জীবরা এই রঙের প্রতি আকৃষ্ট হয়ে কোনগুলোর কাছে এলেই কোনগুলোতে থাকা কর্ষিকাগুলো এদের আটকে ফেলে।
সবগুলো সমুদ্রেই স্পেরোব্রাঞ্চিস জিগান্টাসদের দেখা পাওয়া যায়।
চার। মানোপসিস ইসোপোড


দক্ষিণ মহাসাগরের বাসিন্দা শিং ও শুঁড়ওয়ালা সাত জোড়া পায়ের অদ্ভুত দর্শন এই প্রাণীর নাম মানোপসিস ইসোপোড। আর্থপোডা পর্বের খোলস জাতীয় এই প্রাণীটি ইসোপোডা গোত্রভুক্ত।
পাঁচ। ভিগটোরনিলা পলিচাইট


ছবির প্রাণীটির নাম ভিগটোরনিলা পলিচাইট (Vigtorniella Polychaete)। এরা অ্যানিলিডা গোত্রভুক্ত সামুদ্রিক প্রাণী।
১৯৮০ সালে একদল সামুদ্রিক প্রাণী গবেষক জাপানের সাগামি উপসাগরের প্রায় এক হাজার মিটার নিচে মৃত তিমির দেহাবশেষের মাঝে এই প্রাণীটিকে প্রথম খুঁজে পান ।
ছবি সূত্র: দ্য ডেইলি গ্রীণ।

