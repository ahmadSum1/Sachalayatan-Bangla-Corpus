মনের পশুরা



বনের পশুরা এখন কেউ আর নেইকো বনে,
বন ছেড়েছে কবেই তারা সংগোপনে।
নেইকো হেথায়, নেইকো সেথায় – হারিয়ে তবে গেল কোথায়?
তবে কি তারা চলেই গেল বনকে ছেড়ে!
কিংবা গেল কোথাও কোন পাতাল ফুঁড়ে?
করছে কি বাস এখন তারা মেঘের উপর!
উপর থেকে দেখছে চেয়ে রাত্রি-দুপুর?
নাকি তারা হারিয়ে গেল দূর আকাশে –
অন্যকোন গ্রহ কিংবা তারার দেশে?!
এমন কিছু হলেই বোধহয় ভাল ছিল।
প্রশ্ন তবু যাচ্ছে রয়ে “কোথায় গেল”?
বনের পশুরা বন ছেড়েছে সংগোপনে –
চারণভূমি তাদের এখন মানব-মনে।
(পশুদের প্রতি ক্ষমা প্রার্থনাপূর্বক)

