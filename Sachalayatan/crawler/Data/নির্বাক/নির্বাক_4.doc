*শর্ত প্রযোজ্য



আমাদের দেশের মত কথা সর্বস্ব নির্বাচন আর কোন দেশে হয় কিনা আমার যথেষ্ট সন্দেহ আছে। নেতানেত্রীদের বক্তৃতায় কথার ফুলঝুরি, কিভাবে এতসব কাজ করবেন তার কোন বালাই নাই। নির্বাচনী ইশতেহারে যা লেখা হয় তা কয়জন পড়েন আর যারা পড়েন তাদের কয়জন বিশ্বাস করেন সেটাও আরেক বিবেচনার বিষয়। দেয়ালে পোস্টার সাটানো যাবেনা বলে রাজনৈতিক দলগুলো এবার পোস্টারের শামিয়ানা টানিয়েছে রাস্তায় রাস্তায়। রাজনৈতিক বাণিজ্যের বিজ্ঞাপনের মহামারী চলছে বলা যায়। যাইহোক এইসব পোস্টার দেখতে দেখতে মাথায় একখানা অনুর্বর চিন্তা উঁকি দিল – পণ্যের বিজ্ঞাপনে যেমন নানারকম প্রলোভন দেবার পর ছোট্ট করে “শর্ত প্রযোজ্য” লিখে দেয়া থাকে তেমনি করে নির্বাচন কমিশনও যদি প্রত্যেকটি পোস্টারে বাধ্যতামূলকভাবে কিছু শর্ত লিখে দেবার বিধান করে দেয়, কেমন হয়? ধরাযাক কোন একটি পোস্টারে লেখা আছে “অমুক ভাই কে ভোট দিন” তার পাশেই স্টার (*) দিয়ে লেখা থাকবে “শর্ত প্রযোজ্য”। শর্তগুলো নিচের মত হতে পারে – 
বল্টু ভাই কে ভোট দিন।*শর্ত প্রযোজ্য
* যদি তিনি সন্ত্রাসী বা তার প্রশ্রয়দাতা না হন
* যদি তিনি ঋণ খেলাপী বা বিল খেলাপী না হন
* যদি তিনি ঘুষখোর বা দূর্নীতিবাজ না হন
* যদি তিনি পূর্বের নির্বাচনী প্রতিজ্ঞা ভঙ্গ করে না থাকেন
* যদি তিনি সৎ, সত্যবাদী ও প্রকৃত দেশপ্রেমিক হয়ে থাকেন
ইত্যাদি।
এতে কাজ কি হবে না হবে সে বিষয়ে আমার নিজেরও যথেষ্ট সন্দেহ আছে। তবু চিন্তা যখন মাথায় আসলই ভাবলাম সচলায়তনে ব্যাপারটা শেয়ার করি 

