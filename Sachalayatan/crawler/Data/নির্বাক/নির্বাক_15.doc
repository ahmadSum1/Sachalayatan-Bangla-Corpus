বিচারপতি তোমার বিচার করবে যারা



বিচারপতি তোমার বিচার করবে যারা
আজকে কোথায় সেই জনতা?
বিচারপতি তুমিই পতি
তুমি যে ঈশ্বর।
তোমার ভুলে ভূগেও মোরা
করব নিচু স্বর।
বলব কেশে,
বলব হেসে,
ওটাই মোদের বর!
বিচারপতি তোমার বিচার করবে যারা
আজ ভেগেছে সবাই তারা।
তুমিই পতি,
তুমিই গতি,
তুমিই মান্যবর।
যারা তোমার ভুলটি ধরে
ঐ ব্যাটাদের ধর।
সাহস কতো ইঁদুর হয়ে ধরিস অজগর?!
বিচারপতি তোমার বিচার করবে যারা
আবার জমে সবাই তারা!
তুমিই জ্যোতি,
তুমিই মতি,
তুমিই মাথার তাজ।
পড়বে তবু বাজ!
বলতে হবে আজ -
কিসে তোমার মান চলে যায়,
কিসে তোমার লাজ?
সত্য কথায়? হায়!
এই কি শোভা পায়?!
সৎসাহসের বাঘ্র তবে
লেজ গুটিয়ে পালিয়ে রবে?!
এই কি মানা যায়?!!
আর তা হবার নয়!
উচ্চাসনের খড়গ চেপে
যাচ্ছ পেয়ে পার।
আর হবেনা আর।
এবার তোমায় যুঝতে হবে,
সত্যকথা বুঝতে হবে।
সত্যবাদীর সত্যকথন - মুখে তোমার রুচতে হবে।
ঐযে দেখা যায়,
নতুন দিনের নতুন আলো পড়ে ভোরের গায়।
বিচারপতি তোমার বিচার করবে যারা
আজ জেগেছে সেই জনতা।

