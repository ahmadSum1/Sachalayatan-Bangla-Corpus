লক্ষ্যভ্রষ্ট



সে কি বৎস!
করিয়া মকশো,
যুদ্ধের একি হাল!
মশা মারিতে কামান দেগেছ,
ছিঁড়েছ শতেক জাল।
অযথাই পানি করিয়াছ ঘোলা,
টানিয়াছ সুখে বিড়ি-আলবোলা।
ভাবিয়াছিলে সুখ হবে মেলা;
মাছেদের হবে কাল!
যাহা ছিল লাউ হইয়াছে কদু।
জালে আছে শুধু যদু আর মদু,
বাকী সকলেই হইয়াছে সাধু;
রুই-কাতলায় দেয় ফাল!
দুইটি বছর করিয়া প্র্যাকটিস,
খাটাইয়া যত বাহারি ট্যাকটিক্‌স,
টার্গেট যত করিয়াছ মিস –
শেষতক এই ফল?!
সকলে মিলিয়া সকালে বিকালে
করেছিলে যাহা গেল রসাতলে,
আশা যত সব মারিলে অকালে।
কাটিয়াছ সব তাল!
হাল বিনে আজ বৈঠা ধরেছ,
ফুঁ দিয়া ফুলাও পাল!!

