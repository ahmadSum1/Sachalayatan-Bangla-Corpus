চটি পড়ুন এই ঠান্ডায়, পায়ে (উৎসর্গ: দ্রোহী ও মৃদুল আহমেদ)



তিনলাইনের বিশেষ গঠনের কবিতা যদি 'হাইকু' হয়, তবে তিনলাইনের গল্প কী হবে? ভাবছি, এরকম কিছু গল্প বানানোর চেষ্টা করবো এখন। কিছুদিন আগে মুজিব মেহদী বর্ণমালা দিয়ে হাইকু বানিয়ে নাম দিলেন 'বাইকু'। 
ইয়ে, 'গাইকু' হলে কেমন হয়? নাকি, 'ছোটকু'?
শীত পড়ে গেছে, আপাতত জানালা বন্ধ করেই শুই, ভবিষ্যতে হয়তো আরো গরম কিছু লাগবে, জৈব বা অজৈব। তাহলে, শুরু করা যাক:
১) "এই, আমি তুলছি, তুমি চট করে ঢুকিয়ে দাও না।"
"উঁম, উঁম, আহহ, আহা। এই যে সবটা ঢুকে গেলো। ঠিক আছে তো?"
শেষ হলো মশারি-গোঁজা। 	
২) "ভাবি, প্লিজ, তোমারটা খোলো না তাড়াতাড়ি। আমারটা তো খুললাম।"
"যাঃ, তোমার ভাইয়া এসে পড়বে।"
"ওমা, ভাইয়ার জন্যে কী বার্থডে গিফট কিনলে, তা একটু দেখাবে না? 
৩) পিষে যাচ্ছে শরীরে শরীর; দেহগন্ধ তীব্র, নির্ভুল হয়ে উঠছে; ঠোঁট, হাত, মুখও মুহুর্মুহু অন্যের সাথে দেওয়ানেওয়া করছে, হচ্ছে পরিচিত।
প্রতিদিনই হয়, প্রতিদিনই, তারপরও, তারপরও...
লোক্যাল বাসের অফিসটাইমের এই ভিড় থেকে রেহাই কবে!
৪) ফোল্ডারটার নাম 'Choda'।
সৌরভ খুলছে ওটা, কাঁপছে আসন্ন অমৌলিক উত্তেজনায়।
কিন্তু ওয়ার্ড ফাইল কেনো; একি, সব তো ছড়া!
৫) সাবিনা হাতে তুলে নেয়, মুঠোয় পোরে বাদামি, শক্ত, শিরা-উপশিরাময় ভালোবাসার জিনিসটা।
আঃ, প্রবল আবেগে চুমু খায় সে ওটায়, নাকে এসে লাগে সোঁদা সোঁদা, বুনো বুনো বড় পরিচিত গন্ধটা, তীব্র ইচ্ছে জাগে কামড়ে দেওয়ার।
কতদিন অপেক্ষার পরে বনসাইটা হাতে পেলো সে।
৬) The boy tried
The girl sighed
A baby cried (এইটা কিন্তু হাইকু, সত্যিই)
৭) আরো লাগবে? 
এখনো ঠান্ডা যায় নি?
ধুর্মশাই, বিয়েই করে ফেলুন তো!

