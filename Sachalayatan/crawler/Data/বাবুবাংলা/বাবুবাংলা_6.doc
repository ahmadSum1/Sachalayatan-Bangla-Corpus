চেনা চেনা লাগে!



আলিশা চিনয়। ছিয়ানব্বুই সালের দিকে “মেড ইন ইন্ডিয়া” অ্যালবাম দিয়ে বেশ সাড়া ফেলে দিয়েছিলেন এই ভারতীয় পপ মিউজিক শিল্পী। এতোদিন পরেও সেই কথা মনে আছে কারন আলিশা চিনয়ের সেই অ্যালবামের জনপ্রিয় হিন্দি গানের সুর আর মিউজিক ভিডিও দিয়ে ভারতীয় টিভি চ্যানেল আর ঢাকার রাস্তাঘাটের অডিও দোকানগুলো আমাদের চারপাশ সয়লাব করে ফেলেছিল।
হাবিব ওয়াহিদ। নতুন প্রজন্মের মাঝে বেশ সাড়া জাগানো শিল্পী। ২০০৫ সালের দিকে তার মায়া, কৃষ্ণ এসব অ্যালবামের গান দিয়ে আমাদের অনেকের দৃস্টি কেড়ে নিয়েছিল হাবিব। নতুন প্রজন্মের এই সৃস্টিশীলতায় মুগ্ধ হয়েছিলাম। এই অ্যালবামের মিউজিক ভিডিও আমার দেখা ছিল। এমনকি দূরের যাত্রায় হাবিবের এসব গান এখনো আমার গাড়ীতে বাজে। 
কিভাবে যেন সেদিন ইউটিউবে আলিশা চিনয়ের “মেড ইন ইন্ডিয়া” অ্যালবামের একটি গান হঠাৎ চোখে পড়ে গেল। কেমন যেন চেনা চেনা লাগল সব কিছু। ঢাকার রাস্তায় বহু শোনা গান বলে নয়, তার চেয়েও বেশী কি যেন একটা চেনা চেনা লাগলো। এই চেনা চেনা লাগার অনুভূতিটা খুব বিরক্তিকর—সমাধান না করা পর্যন্ত জ্বালাতেই থাকে।
অবশেষে আমি মনে হয় সেই চেনা চেনা লাগার যোগ সূত্রটা ধরে ফেললাম। হাবিব,অর্নবের মতো আমাদের নতুন প্রজন্মের এই সৃস্টিশীল শিল্পীরাও তাহলে এমন? নাকি এ আমার ভুল দেখা? আপনাদের সবার দেখার জন্য তুলে ধরলাম। সবার আগে আলিশার ভিডিওটা দেখুন। এরপর পরপর দেখুন হাবিবের মায়া অ্যালবামের ভিডিও দুটো। কিছু কি চেনা চেনা লাগে? 
ঢাকাতে যদি এই শিল্পীদের সাথে কারো যদি চেনা জানা থাকে- সময় হলে একবার প্রশ্ন করে দেখতে পারেন।      


