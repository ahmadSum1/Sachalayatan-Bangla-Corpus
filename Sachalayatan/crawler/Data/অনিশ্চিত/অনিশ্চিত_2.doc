বালকের আটখানা



এমন দৌড় কেউ কখনও
দেখে নি আর-
ঘুড়ি ভোকাট্টা হতেই এক বালকের পগারপাড়,
অপর বালকদের হাসিঠাট্টায়
চলে কি দৌড়ের এক দারুণ অভিসার?
উসাইন বোল্ট কি কখনও আনন্দ পেয়েছিলো দেখে এমন ঘুড়িদৌড়ের সার।
ঘাসের কণায় লেগে থাকা ভোরের শিশির
সকালবেলা নষ্ট করেই যাবে পড়ন্ত ঘুড়ির দেয়াল
পাতলা কাগজ তো হবেই মলিন, যদি পায় সে যখন-তখন ঠোটস্থ পানির খেয়াল
পৃথিবীটা খুব চালাক চতুর,
উড়ন্ত ঘুড়িকে স্পর্শ করাবেই সে মাটির শুষ্ক আল,
ছুটন্ত, ঘুরন্ত, উড়ন্ত-
ঘুড়ি  কব্জায় নেওয়ার বালকের সেই বহুসুখ পৃথিবী দেখে নি কতোকাল!
বালক, এই পৃথিবী শুধু কথাই বলে যায়, বলে চিরটাকাল!

