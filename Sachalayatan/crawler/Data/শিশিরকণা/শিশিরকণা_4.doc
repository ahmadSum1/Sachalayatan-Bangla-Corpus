ক্ষুদে গল্প 



হেমিংওয়ের লেখা একটা একটা ছয় শব্দের গল্প আছে, যেটাকে তিনি তার সর্বশ্রেষ্ঠ রচনা বলে মনে করতেন। অন্তর্জালে এমন আরও সংগ্রহ খুজতে গিয়ে এই সাইটটা  পেলাম। দীর্ঘ অনুবাদের ধৈর্য্য কখনোই হয় না। তাই ক্ষুদ্রতম গুলো বেছে নিলাম অনুবাদের জন্য।
শূন্য শব্দের গল্প

  [১] পৃথিবীর সর্বকালের সবচেয়ে অলস মানুষের আত্মকাহিনী। 
" "
  [২] একটি অনন্য মূহুর্ত। 
  [৩] তোমার মুখ দেখেই  বোঝা যাচ্ছে কি হয়েছে। 


 এক শব্দের গল্প

  [১] ঈশ্বর যদি আমার পক্ষে থাকেন, তবে আমার বিরুদ্ধে আছে কে? 
আমি

 দুই শব্দের গল্প  ( ইংরেজি থেকে অনুবাদ করতে গেলে আর দু শব্দে আটকাবার বুদ্ধি করতে পারলাম না সবগুলোর বেলায়, পরামর্শ কাম্য) 

  [১] একটি প্রার্থণার উত্তর
উম ... না। 
[২]  সংঘর্ষ 
উফ, ধুরো! 
[৩] আন্দোলনবিমুখ জাতির ত্রাতা
"আন্দোলন"
"কেন?"  
[৪] ভালুকের সাজপোশাক পড়া ব্যক্তির এক দিন
"গুলি কোর না" 
[৫] হাঁসশিকারীর মৃত্যু
"গুলি!"
"কোথায়?"
[৬] পৃথিবীর শেষ গাছের জন্য কবরফলক
সহজ অর্থনীতি। 
[৭] দুঃখনিরাময়ের উপদেশাবলী
আশা ছাড়। 
[৮] মানবজাতি অদ্ভুত
ঈশ্বর কাঁদেন।   
[৯] বর্ণবাদ এর গুরুত্ব 
তাতে কি?
[১০] একটি সংক্ষিপ্ত বন ভ্রমণ
"উইযে! বাঘ!?"
[১১] অন্তর্জাল ভ্রমণ
আজীবন আটক
[১২] পৃথিবীর সবচেয়ে অসুখী মানুষ
"ক্ষমা? অসম্ভব!"  


