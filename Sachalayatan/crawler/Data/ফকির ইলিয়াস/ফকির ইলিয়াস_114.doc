কান্তকদম



কান্তকদম
ফকির ইলিয়াস
================
বৃষ্টিঝড়ে ভিজছে কদমফুল
দুলছে পরাগ কান্ত নদীর তীরে
স্বপ্নসভায় ভাসছে চাঁদের ছায়া
যুগের আলো দেখছে অতীত ফিরে।
কাছের খাঁচায় একটি টিয়ে পাখি
শিস দিয়ে গাইছে নবীন গান
কোন সুরকার সুর করেছে গানে
জলসরোদে বাজিয়ে ঐকতান।
প্রান্তপাথর রঙের মোহ ভরে
ছড়িয়ে দিলে কালের প্রিয় জ্যোতি
মানুষ ভাবে পাথরকেই আপন
বীজ মমতা ছিটিয়ে মাটির প্রতি।
তর্পণের এই তরুলতা ছুঁয়ে
কীর্তনীরা অন্যআকাশ খুঁজে
কান্তকদম মাত্রাজলে ভেসে
ছড়ায় সুবাস প্রেমের চতুর্ভূজে।

