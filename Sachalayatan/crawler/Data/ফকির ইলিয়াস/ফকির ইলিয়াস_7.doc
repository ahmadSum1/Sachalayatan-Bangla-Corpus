আপডেট : নিউজ বাংলাকে উকিল নোটিশ    



নিউজ বাংলাকে উকিল নোটিশ
নিউজ বাংলা প্রতিবেদন
শুক্রবার, ১৮ ডিসেম্বর ২০০৯
নিউজ বাংলাতে প্রকাশিত "বাংলাদেশের যুদ্ধাপরাধী, ১৯৭১ সালে বুদ্ধিজীবী হত্যাকান্ডের অন্যতম নায়ক, আলবদর কমান্ডার আশরাফউজ্জামান খানের বিরুদ্ধে যুক্তরাষ্ট্র সরকারের বিচার বিভাগের তদন্ত" শীর্ষক "সংবাদ" পত্রিকার প্রতিবেদনটি পুন:প্রকাশের কারণে গত ১১ই ডিসেম্বর নিউজ বাংলা কর্তৃপক্ষকে আশরাফউজ্জামানের নিউইয়র্কস্থ আইনজীবি একটি উকিল নোটিশ দিয়েছে। এই নোটিশে আশরাফউজ্জামানের যুদ্ধাপরাধ সংক্রান্ত তথ্য বাদ দেওয়ার দাবী জানিয়েছে তার আইনজীবি। নিউজ বাংলা আত্মপক্ষ সমর্থনের জন্য ইতিমধ্যে ভার্জিনিয়ার একটি স্বনামধন্য আইনী প্রতিষ্ঠানকে নিয়োগ দিয়ে আইনী ব্যবস্থা গ্রহণ করেছে।
নিউজ বাংলা গত দু'বছর থেকে ওয়াশিংটন ডিসি মেট্রো থেকে বাংলা ও ইংরেজীতে অন-লাইন পত্রিকা প্রকাশ করে আসছে। স্বাধীনতার ৩৮ বছর পরও যুদ্ধাপরাধীদের বিচার সম্পন্ন না হওয়ার কারণে তাদের ঔদ্ধত্য বেড়েই চলেছে এই ঘটনায় তা আবারও প্রমাণিত হলো। তিরিশ লক্ষ শহীদদের যে রক্তাত্ব আত্মত্যাগে আমরা স্বাধীন হয়েছি সেই শহীদদের সম্মানে ও সাহসী মুক্তিযোদ্ধাদের ত্যাগের চেতনায় উজ্জীবিত নিউজ বাংলা পরিবার কোন আইনী হুমকির মুখে মাথা নোয়াবে না বলে প্রতিশ্রুতিবদ্ধ। 
নিউজ বাংলা'র পাঠক ও শুভানুধ্যায়ীদের কাছ থেকে সাহায্যের আশ্বাসের জন্য আমরা তাদের সকলের প্রতি গভীর কৃতজ্ঞতা জানাচ্ছি। এই মূহুর্ত্বে আপনাদের নৈতিক সমর্থন ছাড়া অন্য কোন বৈষয়িক সাহায্য আমরা চাই না। আমরা আশা করি, আপনাদের সকলের সহযোগিতায় যুদ্ধাপরাধীদের বিচার তরান্বিত হবে। কোন ভয়-ভীতি বা হুমকির কাছে মাথা নত না করে আমরা এগিয়ে যাব সত্য ও ন্যায়বিচারের পথে- আমাদের এই সামস্টিক দায়বদ্ধতার মধ্যে রয়েছে নিউজ বাংলার অস্তিত্বের অঙ্গীকার।
 http://www.news-bangla.com/index.php?option=com_content&task=view&id=3500&Itemid=26

