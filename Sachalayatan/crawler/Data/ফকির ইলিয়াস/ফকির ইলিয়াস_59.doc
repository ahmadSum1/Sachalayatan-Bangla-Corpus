রতিদীর্ঘ রাত জাগে চেনা কোনো জলের ভেতরে



রতিদীর্ঘ রাত জাগে চেনা কোনো জলের ভেতরে
----------------------------------------------
বিস্ময়ে বিভোর হই। অনাগত রোদের কাঁপন এসে ডেকে নিয়ে যায়।
অবেলায় গান গেয়ে উঠে শরত শালিক। কেনো এমন বিভাজনে আছি,
কেনো ভুলনগরে গিয়ে খুঁজেছি মানবীর মাত্রামুখ- সেসব জিজ্ঞাসার
উত্তরে রেখে যাই পুষ্পপদাবলি। খালি হাতে এর আগেও ফিরে গেছে
অনেক পথিক। কেউ লিখে রাখেনি তাদের নাম। এভাবে আমার সত্তা ও
বিলুপ্ত হয়ে যাবে জানি। মাটির আড়ালে এইসব সুনসান নীরব পাথর আর
জলের ভেতরে। শুধু একাই জেগে থাকবে একটি রতিদীর্ঘ রাত স্তব্ধ মমতায়।
ছবি- অ্যালন টেইলর জেফরি

