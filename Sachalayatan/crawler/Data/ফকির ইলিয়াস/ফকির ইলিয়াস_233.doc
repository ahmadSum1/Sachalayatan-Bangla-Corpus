নবীনার গল্প



নবীনার গল্প
========
ডানার আড়ালে ডানা মেলে যায় ছায়ান্ধ  সকাল
বিমূর্ত প্রতিভা নিয়ে জ্বলে পাশে কালের কর্পূর
সাঁওতাল সমুদ্র পাড়ে তারও আগে জেগেছিল ভোর
রমণীর করতলে জমে থাকা হলুদ প্রবাল।
কাঁদতে চেয়েছি বলে ছুঁয়ে দেখি মরমের মমি
ধ্যানের ধমনী জুড়ে যে ছড়াও পৃথক আগুন
জানি তুমি কাছে নেই , হবেও না কামনার ভ্রূন
তবুয়ো তোমাকে ঘিরে কেন তবে দূরাকাশ ভ্রমি।
ভ্রমণে নিসর্গ থাকে , ষোড়শীর ঘন বাহুমূলে
ডুবে গেলে সৌরজলে পুরুষের নগ্ন প্রভায়
নারীও স্পর্শিত হয়ে যুগ চিরে নীরব ঘুমায়
শব্দ দ্রঘিমা কাঁপে, যুগলের তৃষ্ণার কূলে।
গল্পটা শেষ হয় রেশ থাকে নবীনা নিবাসে
কে যেন থাকিয়ে দেখে,আবারো কি রঘুরাম আসে।

