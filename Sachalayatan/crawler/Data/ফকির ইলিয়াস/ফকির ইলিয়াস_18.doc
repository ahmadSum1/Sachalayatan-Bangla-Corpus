পরশুর নিবিষ্ট প্রবাহ



ভেতরে কিছুই নেই -মুদ্রা ,মধু ,মেঘ
নেই ঝরা কিংবা ওড়ার আধিপত্যবাদ
আয়তন কমে এলে মাঘও দুপুরে, বাড়ায় উষ্ণতার প্রবাদ।
চোখ মেলে দেখি কাল, পরশুর নিবিষ্ট প্রবাহ
ঘুনপোকো হাঁটে , ফড়িঙ একাকী সন্ধ‌্যায়
একটা দোয়েলও আসে কাছে , প্রাণ ভরে যতো গান গায়।
আমিও গাইতে চাই তোমাদের খুব কোলাহলে
শোনবে না গানকলি , ছুঁয়ে দেখে বেদনার আঁচল
যেভাবে বিরহপ্রথা ,আঁকি ভোরে- পাশে রেখে যমুনার জল। 
ছবি - এসতি কোভস


