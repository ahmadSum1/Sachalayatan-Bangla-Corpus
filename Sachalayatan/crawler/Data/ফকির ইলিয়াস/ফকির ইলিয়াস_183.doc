আজ ১২ আগষ্ট কবি হুমায়ুন আজাদের মহাপ্রয়াণ দিবস



কবি বললেন ,'' আচ্ছা তুমিই বলো ইলিয়াস , সবাই আমাকে কোর্মা পোলাও খাওয়াতে চায়। আমেরিকায় কি আমি ওসব খাবার জন্য এলাম ?
আমাকে পান করাবে না না কিসিমের মদ। তা কেউ করে না।
এখানে এসে হালাল মাংস খোঁজা আর খোলা হাওরে গরু খোঁজা
তো একই হলো। ''
 আমি হেসে উঠি। ২০০২ সালে নিউইয়র্কে বইমেলা উদ্বোধন করতে এসেছিলেন কবি হুমায়ুন আজাদ।
তুমুল আড্ডা দিই ক'দিন তাঁর সাথে। কবি বলেন , হাঁ আমরা
বেঁচে আছি অন্যদের সময়ে। এরা মৌলবাদী সর্প । আমাদের
মুক্তি নেই যদি এদের বিষদাঁত ভাঙা না যায়।
 তাঁর কথাগুলো এখনো আমার কানে বাজে। বুকে লাগে।
আজ ১২ আগষ্ট ২০০৮। কবির মহাপ্রয়াণ দিবস। চার বছর পেরিয়ে গেলো দেখতে দেখতে। এখনো তাঁর প্রকৃত খুনীদের
বিচার হলো না।
কি এক নরকসভ্যতার দিকে এগিয়ে যাচ্ছে বাংলাদেশ !!!!!!

