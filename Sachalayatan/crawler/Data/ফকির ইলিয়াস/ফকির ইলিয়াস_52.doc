আদ্যন্ত আকাশ দেখে



আদ্যন্ত আকাশ দেখে খুলি পুঁথি  'হালতে আদম'
হাওয়ার কাহিনী শুনি বিজয়া মুখার্জির মুখে, দম
নিয়ে ফুঁক দিই কালের কল্কিতে আর রাখি হাত
সমুদ্রশরীরে। ধীরে বয়ে গেছে যে স্রোত তার হঠাৎ
ছন্দপতন হলে মাটিও কান্না জুড়ে দেয় নবম ঋতুতে
কে কোন পথ হারিয়ে জুড়ে নতুন সংসার ,মুগ্ধ বিদ্যুতে
সাজে ও সাজায় । কিংবা বাজায় মন্দিরা দুহাত খুলে
আমি ঠিক সেভাবেই এই নগরে এসেছি গন্তব্য ভুলে
ছায়া চেয়ে ,বিপরীত অনুপ্রাসের পাশে শূণ্য উজান
তুলে দিতে,তোমার ধমনী ছোঁয়া আরো দুটি বিরহের গান।

