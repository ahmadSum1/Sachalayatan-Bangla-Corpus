আমাদের রাজনীতি পাঠ



কয়েক বছর আগের ঘটনা। নিউইয়র্কে বইমেলা চলছে।
মেলায় আড্ডা দিচ্ছি। আগামী প্রকাশনীর স্টল। প্রকাশক
ওসমান গনি দাঁড়িয়ে বই বিক্রি করছেন।স্টলে শেখ হাসিনার
কয়েকটি বই। '' ওরা টোকাই কেন ", '' নয়ন জলে ভাসি''।
  যুক্তরাষ্ট্র আওয়ামী লীগের একজন সিনিয়র নেতা এগিয়ে আসেন। আমার সাথে হাত মেলান। আমি গনি ভাইয়ের সাথে পরিচয় করিয়ে দেই। গনি ভাই বলেন , আপনাদের নেত্রীর বেশ কটা বই আছে।
নেতা কিছুটা বিস্মিত হন !
আমি বলি , বইগুলো কিনুন। আপনাদের নেত্রীর বই।
ঐ নেতা কিছুটা পিছু হটতে চান।
   আমি আবারও বলি , বই কিনুন। গনি ভাই হেসে ফেলেন।
গনি ভাই বলেন , আপনি কাকে কি বলছেন ফকির ইলিয়াস ?
এরা যদি তাদের নেত্রীর লেখা বই কিনতো, তবে বই চলতো
এক কোটি ! কারণ বাংলাদেশে আওয়ামী লীগের নেতা-কর্মী
তো কয়েক কোটি।
   আামার ভাবনা বাড়ে। ঠিক ই তো !
রাজনীতিকরা কতোটা পঠন পাঠন করেন বাংলাদেশে ?
 মার্কিন প্রেসিডেন্ট জন এফ কেনেডি বলেছিলেন, আমি
রাজনীতিক নই , আমি রাজনীতি পাঠ করি।
'' আই এ্যাম নট এ পলিটিশিয়ান , আই রীড পলিটিক্স ।"
আহা ! আমাদের রাজনীতি পাঠ যদি তেমন হতো !!!!!!!

