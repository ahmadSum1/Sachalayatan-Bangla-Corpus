আজ ২৬ মে বুরুংগা গণহত্যা দিবস



আজ ২৬ মে বুরুংগা গণহত্যা দিবস। সিলেটের বালাগন্জ থানার
বুরুংগা গ্রামে ৭৮ জন সাধারণ মানুষকে নির্মমভাবে হত্যা করে
হানাদার বাহিনী ও তার দোসর রা, এই দিনে।
   আজ ২৬ মে ২০০৮ সোমবার ( বাংলাদেশ সময় সকাল সাড়ে
সাতটায় ) এ স্মৃতি নিয়ে রিপোর্ট দেখছিলাম চ্যানেল আই - তে।
রিপোর্ট করছিলেন চ্যানেল আই এর সিলেট প্রতিনিধি, বিশিষ্ট সাংবাদিক,আমার সুহৃদ বন্ধুবর আল আজাদ।
আল আজাদ সেই বধ্যভূমিতে দাঁড়িয়ে আমাদেরকে আবারো
স্মরণ করিয়ে দিচ্ছিলেন আমাদের মহান স্বাধীনতা কতোটা
রক্তাক্ত ছিল । 

