বিবিধ বসন্তের ছাপ



বিবিধ বসন্তের ছাপ
==============
আবার দেখা না ও হতে পারে। অথবা না ও হতে পারে ফুল কুড়ানো
ফালগুনের সাথে গভীর মিত্রতা। কোনো কোকিল কিংবা কর্তব্যরত
সেবিকার এ্যপ্রোনে না ও লেগে থাকতে পারে বিরহী সুরের লালাচিহ্ন।
একটা গানের উত্থান থেমে যেতে পারে এভাবেই।পূবাল হাওয়ার চোখে
উদাসী চাঁদ দেখে আমাদের দরোজা থেকে ফিরে যেতে পারে এইসব
নবীন বসন্ত। তারপরও একদিন স্রোত ছিল শ্রাবণের ঘ্রাণে, ছিল
জোয়ারের জৈববাহু , সেই রপ্তরাগ ছুঁয়ে আমি কেবলই গেয়ে যাবো
সখী স্মৃতিদের গান। আবার বসন্ত এলে মুছে দেবো তুলোর আগুন
আর নেবো তুলে মেঘ , চৈত্রের পরিযায়ী ভ্রূণ।  
ছবি - বেলিন জালাক

