পিঁপড়েপাতা 



চিনে রাখি এইসব রক্তযোনিছাপ । যে পাতা দখল করে
রেখেছে মাঘের দুপুর আর লালপিঁপড়ের লালা, চীৎকার
দিয়ে সূর্যও ফেটে পড়ছে আমাদের মাথার উপর - আর
বলছে ; থামাও সংগম - হে নদী , হে জীবনের কালোপথ।
লিখে রাখি সেইসব বন্দীদের বনেদি নাম। যারা কারার
কপাটে ঘষেছে মস্তক , অবনত কৃষ্ণকাহনে সেরেছে পূজো
অভাগা পূজারীরাও মুক্তমাঠকে বৃষ্টির মন্দির ভেবে।
জানি আমার চেনা-লেখায় কিছুই যায় আসে না। প্রতারক
পর্বতের পাদদেশ ঠেকিয়ে রেখেছে আমার পৃষ্টদেশ। যে
পাতা আমার ছায়া হতো , ধর্ষণের দ্বিতীয় নোলক পরে
আজ তারাও ঝুলে আছে বৃক্ষে । যে বৃক্ষ সহোদর আমার।

