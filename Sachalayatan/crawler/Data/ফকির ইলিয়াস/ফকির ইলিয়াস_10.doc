ঘোরছত্র



কবিরা নামতা পড়ে শূন্য এক কালের ভেতরে। কবিতার
গ্রীবা ছুঁয়ে দেখে মুখ রাতের মরমে। কলতান প্রিয় মাঠে
শস্যও সুধায় কুশল। মানুষের ঘরজুড়ে ছবিগুলো ঝুলে
অনিবার। কার মুখ , কার হস্ত - ছাপের কর্তৃত্ব বাড়ায় !
কে এসে এই ঘরে রেখে যায় সলতের আলো। তাহাকেও
চিনে কবি, আর চিনে দীঘির যৌবন। টলমল জল নিয়ে
কতসুখে কাটায় দুপুর। যেভাবে মানুষও পারে ঢেকে যেতে
বনের আড়ালে। ভোগবাদী দিনগুলো ছেড়ে দিয়ে জলের
গভীরে। কবিতার মর্মঘোর, এভাবেই ভিড়ে চন্দ্রতীরে।    
ছবি - এরিকা এন

