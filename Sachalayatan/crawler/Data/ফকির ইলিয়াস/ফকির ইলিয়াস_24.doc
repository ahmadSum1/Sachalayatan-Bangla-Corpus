খামতন্ত্র



সমুদ্রের কাছে উচ্ছ্বাস চেয়েছিলাম কিংবা নদীর কাছে ঢেউ
এমন সাক্ষী আমার বিরুদ্ধে কেউ
দিতে পারবে বলে আমি মানি না , মানি না আরো অনেক ঘোরবিশ্লেষণ
যেমন ---
প্রেমের বার্তা নিয়ে কোনো নীলখামের উড়াউড়ি
অথবা কোনো হস্তছাপে ভরা লালঘুড়ি
শুধুই ছড়াবে বিরহ !
তবে ভালোবাসার অন্যনাম কেন হয়নি , বেদনাগ্রহ
আর সেই নভোমন্ডলে
কিছুটা কৌতুক আর কিছুটা বনভোজনের ছলে
আমরাও বুনে যেতে পারতাম আরো কিছু দুঃখবীজ
মূলতঃ স্পর্শের খোঁজে গোপন খনিজ
যেভাবে মানুষের অর্জন হয়
আবার ফিরবে বলে , ঘর ছাড়ে ; বুকের প্রলয়।   
ছবি- টমিস্লাভ ড'জগায

