যৌথ নিয়ন্ত্রণ



ঢেকে রাখে অসামান্য আঁধার। যার আসার কথা ছিল, সে দিয়ে
গেছে ফাঁকি। বাকি কিছু নেই, শূণ্যগ্রহ ছাড়া। পাড়া-প্রতিবেশী
কেউই ডাকে না , ও নাম ধরে। ঝরে গেলে হলুদ বকুল ,তাকে
আর কে হাতে নেয় বলো ! জ্বলো এবং জ্বালাও অন্তর। ভরদুপুরে
দাঁড়িয়ে এ ছিল তত্ত্ব তোমার। আমার নিজস্ব কোনো পরিভাষা
ছিল না। অজানা বোধসত্ত্বা করেছে যৌথ নিয়ন্ত্রণ। তখন বন্দী
ছিলাম,গোলকের প্রথম সন্তান।পরাণ কেড়েছে শুধু,আগুনের ধ্যান।

