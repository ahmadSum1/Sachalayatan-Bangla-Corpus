তালিতন্ত্র



আমাদের অনেক সময়ই হয়ে ওঠে না সঠিক বোঝাপড়া
ওজনহীন মানুষদের দাঁড়টানার দৃশ্যাবলি
দেখতে দেখতে ঠিকই ভুলে যাই আলোর মাত্রা
পেরিয়ে গেছে আমাদের দেউড়ি। ভোর হলেও সূর্য
উঠে নি। অথবা প্রত্যক্ষ করিনি রাত পোহাবার সুবিমল
ভ্রান্তিপর্ব।
দুহাত দিয়ে তালি বাজাতে বাজাতে কিংবা কোনো এক
পড়ন্ত বিকেল কে জোড়াতালি দিতে দিতে
কখনও সানন্দে বলে উঠি, আমাদের আর দিনের
প্রয়োজন নেই। আসুন, সব রাতকানারা রাতকেই ভালো
বাসতে শিখি।   
ছবি- পল পুলৎজারটি

