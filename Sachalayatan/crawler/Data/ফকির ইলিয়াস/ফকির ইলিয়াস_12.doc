পাকিস্তানী সম্পাদকরাও বিচার চাইছেন একাত্তরের যুদ্ধাপরাধীদের



পাকিস্তানী অনেক বুদ্ধিজীবি এর আগেও এই গণহত্যা , যুদ্ধাপরাধের বিচার চেয়েছেন। এখনও অনেকে চাইছেন। পাকিস্তানী দুটি কাগজের সম্পাদক এই
দাবী জোরালো ভাবে পুনর্ব্যক্ত করেছেন সম্প্রতি।
বার্তা সংস্থা এনা - কে দেয়া এক তাৎক্ষণিক প্রতিক্রিয়ায় তারা বলেছেন , এই
অপরাধীদের শাস্তি অবশ্যই হওয়া দরকার।
এনা - র ' রিপোর্ট টি দেখুন ----
পাকিস্তানের দুটি পত্রিকার সম্পাদকও একাত্তরের সত্যিকার অর্থে যারা মানবতার বিরুদ্ধে অপরাধ করেছে, যারা নির্বিচারে হত্যা-অগ্নি সংযোগ-ধর্ষণে লিপ্ত ছিল তাদের বিচারের উদ্যোগকে স্বাগত জানিয়েছেন। তবে তারা উল্লেখ করেছেন যে, বিচার হতে হবে সকলের কাছে গ্রহণযোগ্য এবং প্রকাশ্যে। হত্যা-অগ্নি সংযোগ এবং নারীর সম্ভ্র্রমহানীর মত বর্বরোচিত আচরণকে সভ্য সমাজ কখনোই সাপোর্ট দেয় না।
নিউইয়র্কে কম্যুনিটি মিডিয়া কর্তৃক সেরা অনুসন্ধানী প্রতিবেদন, সেরা ফটোগ্রাফী, সেরা সম্পাদকীয়, সেরা গ্রাফিক্স এওয়ার্ড বিতরণের অনুষ্ঠানে উর্দূ টাইমস পত্রিকার সম্পাদক খলিলুর রহমান এবং সাদা-ই পাকিস্তান এর সম্পাদক মহসিন জহীর বার্তা সংস্খা এনাকে গতকাল উপরোক্ত বক্তব্য প্রদান করেন।
খলিলুর রহমান বলেন, বিচার প্রক্রিয়ায় একাত্তরের প্রেক্ষাপট এবং কি কি কারণে পূর্ব পাকিস্তানের অধিবাসীরা স্বাধীনতার প্রয়োজন বোধ করেন, সত্তরের নির্বাচনে জয়ী হওয়ার পরও শেখ মুজিবুর রহমানকে কেন সরকার গঠনে সহায়তা প্রদানে জুলফিকার আলী ভুএেবং প্রেসিডেন্ট ইয়াহিয়া গররাজী ছিলেন ইত্যাদি ঘটনাবলীকে আদালতের অন্তর্ভুক্ত করা না হলে প্রকৃত কালপ্রিটরা ধরাছোঁয়ার বাইরেই থেকে যাবে। বিলম্বে হলেও বাংলাদেশের সরকার একাত্তরের নরঘাতকদের বিচারের উদ্যোগ নিয়েছেন জেনে আমি খুশী হয়েছি। পাকিস্তানের অধিকাংশ মানুষই পূর্ব পাকিস্তানীদের সাথে বিমাতাসুলভ আচরণকে ঘৃণা করেন এবং বর্বরোচিত আচরণে দায়ীদের শাস্তি কামনা করছেন।
শাদ-ই পাকিস্তান পত্রিকার সম্পাদক মহসিন জহীর এনাকে বলেন, তদানিন্তন পশ্চিম পাকিস্তানের একটি গ্রুপ নিজেদের কর্তৃত্ব অটুট রাখতে বদ্ধ পরিকর ছিলেন সব সময়। এজন্যেই সত্তরের নির্বাচনে বিপুল সংখ্যাগরিষ্ঠতা অর্জন সত্বেও শেখ মুজিবকে সরকার গঠনে সহায়তা দেয়া হয়নি। এজন্যে জুলফিকার আলী ভুট্টো এককভাবে দায়ী সেটি বললে সত্যকে আড়াল করা হবে। নেপথ্যে নিশ্চয়ই কোন অশুভ শক্তি কাজ করেছে-যারা পাকিস্তানকে টুকরো টুকরো করতে ষড়যন্ত্রে লিপ্ত ছিল। নেপথ্যের সেই মহলকে চিহ্নিত করা না হলে ভবিষ্যতে এ ধরনের আতঘাতি ষড়যন্ত্র থেকে দক্ষিণ এশিয়ার দেশগুলো নিস্তার পাবে না। আমাদের ভাবতে হবে, পাকিস্তানের ঐক্য বিনষ্টের ফলে লাভবান হয়েছে কারা? জনাব জহীর বলেন, একাত্তরের ঘাতকেজরা বিচারে সোপর্দ হচ্ছে জেনে আমার ভালো লাগছে। তবে বিচারটি যেন ন্যায় সঙ্গত হয় এবং সত্যিকারের অপরাধীরা যাতে শাস্তি পায় সে ব্যাপারে সংশ্নিষ্ট সকলকে সজাগ থাকতে হবে। মোট কথা আন্তর্জাতিক রীতি অনুসরণ করতে না পারলে সে বিচার নিয়ে পরবর্তিতে নতুন বিতর্ক শুরু হতে পারে। 
ছবিতে - খলিলুর রহমান ও মহসিন জহির


