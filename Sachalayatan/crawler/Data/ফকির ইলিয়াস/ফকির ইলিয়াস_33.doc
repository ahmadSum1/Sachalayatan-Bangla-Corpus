আমরা যখন ভুলে যেতে থাকি



ক্রমশ: কুয়াশার মায়া কাটিয়ে বের হতে হয় আমাদের। ভাবি, কথা বাড়ালেই বাড়বে। না বাড়ালেও পারি। তাই বিরত থাকি অনেক কিছু থেকেই। কবে, কোথায়,কাকে  ল্যাং মেরেছিলাম তাও উঠে আসে আমাদের খতিয়ানে। অথচ
এখনও চিনতে পারিনি নিজের লুংগির খূট। স্বার্থবাদিরা অন্ধ হলে বিক্রী করে
দিতে পারে নিজের স্বদেশ ! তাও অজানা নয়- আমাদের একপক্ষের। আশ্রিত
জীবন বেছে নিতে এতোটাই হায়েনা হয়ে যাই, যা প্রতারকের শেষ খোলসকেও
হার মানায় মাঝে মাঝে।আর সেই প্রতারিত মানুষের হাত থেকে দুএকটা সনদ
কিংবা পদক নিতে নিতে এ ও ভাবি , লোকগুলো বোকাই থেকে গেল ! হায় বাংলাদেশ ! হায় সনদপ্রাপ্ত আমাদের সেইসব সতীর্থরা ! মুখোশ খুলে পড়লে
ঘেন্নায় চোখ দুটো সরে যায় বয়সী বাঈজীর স্তন থেকেও। আর যারা আমাদের
প্রতিবেশকে ভোগের দখলে নিয়েছে তারাতো নস্যি! বলা যায় খাটো কোনো
দস্যির দালাল।  
ছবি- ওয়ার  /- রবার্টো এরকোলিনো

