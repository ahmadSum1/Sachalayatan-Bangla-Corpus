ঢেউ নেই , ধ্বনি নেই



ঢেউ নেই , ধ্বনি নেই
ফকির ইলিয়াস
===============
আঁধার আলিঙ্গন করে আমার আকাশ। ঝকঝকে
তারার সাথে একান্ত সমন্ধ খুঁজে যে রাতকে আমি
এর আগে বিদায় জানিয়েছিলাম, তাকেও কাছে
ডাকি। বলি, ভুল হয়ে গেছে। ওভাবে তোমাকে
সরিয়ে না দিলেও পারতাম। নন্দনের নিশানা
আমি বুঝিনি। বুঝলে চিত্রকর হতে পারতাম
অনায়াসে। তারপর শঙ্খরমণ সেরে ঝাঁপ দিতাম
এমন নদীতে। যেখানে ঢেউ নেই, ধ্বনি নেই।
আজ খুব মনে পড়ছে ধ্বনিহীন সেই সন্ধ্যার
কথা আবারো।বিন্যস্ত বৃষ্টিতে ভিজে যেতে যতো
আয়োজন ছিল - সব পুষ্পশব্দের কথাও। মনে
পড়ছে দমদম বিমানবন্দর ছেড়ে আসার আগে
মেঘে ঢাকা চাঁদটির কথা।তৃষ্ণায় চাঁদটি পুড়ছিল
যখন,আমরা তখন ভাসছিলাম তারই আলোয় ।

