লেখালেখি নিয়ে প্রিয় দুই ব্লগারের ভাবনা



২৯ ফেব্রুয়ারি ২০০৮ শুক্রবার
যুগান্তরে ১২ জন নতুন লেখকের আড্ডা নিয়ে একটা লেখা ছাপা হয়েছে । এটি সংকলন করেছেন তাসলিমা তামান্না। [i]এখানে প্রিয় ব্লগার  নজমুল আলবাব ও আরিফ জেবতিক  এর বক্তব্য প্রসংগিক মনে করে এখানে তুলে দিলাম।
নজমুল আলবাব : বউ, বাটা, বলসাবান শীর্ষক গল্পগুলোর সংকলন প্রকাশ করেছে শস্যপর্ব। আমি যেমন বেশি কথা বলতে পারি না, লেখার সময়েও খুব বেশি লিখি না। খুব সহজভাবে বলার চেষ্টা করি লেখার ক্ষেত্রেও তা সহজভাবে আনার চেষ্টা করি। কবিতার ক্ষেত্রে কঠিনভাবে লেখার যে অভিযোগ ছিল সেটা গল্পের ক্ষেত্রেও চলে এসেছে। আমি এর বাইরে আসার চেষ্টা করছি। যে ভাষায় আমি কথা বলছি ঠিক সে ভাষাটাই আমি ব্যবহার করছি গল্প লেখার ক্ষেত্রে। 
আরিফ জেবতিক : জাগৃতি প্রকাশনী থেকে তাকে ডেকেছিল ধূলিমাখা চাঁদ গ্রন্থের ঔপন্যাসিক আরিফ জেবতিক বললেন, আমরা এখন লিখছি প্রমিত বাংলায় যা একসময় প্রায় অবৈধ হিসেবে চিহ্নিত করা হতো। অথচ যারা প্রথম প্রমিত বাংলায় লেখালেখি শুরু করেন তাদের যোগ্য সম্মানটুকু ছিল না। দীর্ঘদিন পর সাহিত্যে ভাষার ব্যবহার নতুন দিকে বাঁক নিচ্ছে। দশ বছর আগের প্রেক্ষাপট থেকে চিন্তা করলে দেখা যাবে বইয়ের শিরোনামে যদি ভালোবাসা বা সখী ভালোবাসা কারে কয়' এ জাতীয় কোন শব্দ থাকত তাহলে সেই বই বইমেলার অন্যতম বেস্ট সেলার হতো। সেই বানানো প্রেমের বাইরে সমাজের অন্যান্য দিক ছুঁয়ে যাওয়ার আকাংক্ষার চেষ্টা আছে আমার উপন্যাসটিতে, এটি একটা ডকু-ফিকশন। এ ধারাতেই আমি হয়তো আগামীতে লেখার চেষ্টা করব। 

