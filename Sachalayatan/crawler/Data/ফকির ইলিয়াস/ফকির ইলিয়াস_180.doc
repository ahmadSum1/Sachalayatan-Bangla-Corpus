নক্ষত্রায়ন



আমাকে না ডাকলেও যাবো , তোমার নক্ষত্রায়নে
জেনে কিংবা না জেনে
যাচ্ছি সেকথা কখনোই জানতে চাইবে না জানি
কেউ। তবু নির্বাক উজানে ঢেলে দেবো জলের ধমনী
আর হাত তুলে ছুঁবো ব্যথার দীর্ঘতা
কটি ফুল দিয়ে সাজিয়ে যমুনা, ভাসিয়ে দেবো প্রিয় বটপাতা।
ভাসতে ভাসতে একদিন নদীও খুঁজে নেবে স্মৃতির উদ্ধার
যারা ভরদুপুরে চৈত্রের মাঠ হয় পার
তারাও দেখে নেবে চৌচির রাত্রির গতি
কতোটা বৃষ্টির সাথে সখ্যতা গড়ে বৈশাখে সাজায় বসতি।
আমাকে না ডাকলেও যাবো একা, ব্রাত্যভ্রমণে
আলতার ছাপ রেখে যেও, কীর্তনীয়া ঋতুরাও রাখে , মুগ্ধরমণে ।

