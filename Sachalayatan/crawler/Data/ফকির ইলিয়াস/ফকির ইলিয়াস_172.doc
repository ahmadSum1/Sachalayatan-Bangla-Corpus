একজন কবিকে বিদায় দেবো বলে



আজ ২৬ সেপ্টেম্বর ২০০৮। শুক্রবারের এই ভোরটি বৃষ্টিতে ভিজে
জেগে উঠেছিল নিউইয়র্ক নগরে। সূর্যটাকে ঢেকে দিয়েছিল মেঘ।
একধরনের বিমূর্ত শূণ্যতা ঘিরে রেখেছিল আমার চারপাশ।একজন
কবিকে বিদায় দেবো বলে,তাকিয়ে দেখছিলাম সবটুকু পাতার রঙ।
ট্যাক্সাস নগরীর রিচার্ডসন শহরটি কেমন ছিল তখন ? রোদেলা মন
আর অশ্রুর অক্ষরে কে সাজিয়েছিল জানালার প্রতিটি কপাট ! কার
হাতের ছায়া স্পর্শ করেছিল এ শহরের লাল কংক্রিট ! আজ তার
চিরবিদায়ে কি তাই সবাই নিস্তব্ধ , ধীর হাওয়ার কণা বইছে নিথর!
বাদজুম্মা ডালাসের রেস্টল্যান্ড মেমোরিয়াল পার্কে শেষ শয়াণে
সমাহিত হবেন কবি । ফিরে আসার প্রত্যয় নিয়ে তার এই যাত্রা
বার বার দেখি আমি। দেখি একজন মুহম্মদ জুবায়ের কিংবা অন্য
কোনো নামে একটি সত্তা এসে দাঁড়িয়েছে আমার সামনে। আমি
শুধু তার হাত ছুঁয়ে দেখতে চাইছি ,কয়েকটা দীর্ঘ নি:শ্বাসের ভেতর

