বুট বিষয়ক চিঠি : সুরিতাকে



প্রিয় সুরিতা ,
তোমাদের বারান্দায় আমি শুনতে পাচ্ছি আরো কিছু বুটের আওয়াজ। কিছু ঘাতক
হন্য হয়ে চলছে ঠিক সেই পুকুরটির দিকে। যে পুকুরের পাড়ে দাঁড়িয়ে আমরা
করেছিলাম ছায়া বিনিময়।
আমি শুনতে পাচ্ছি , সেই হুইসেল, যা বাজিয়ে ঘাতকরা ঝাঁপিয়ে পড়েছিল
২৫ মার্চের কালোরাতে। ১৫ আগস্টের ধানমন্ডিতে কিংবা ৩রা নভেম্বর লাল ইটে
ঘেরা জেলখানার প্রাচীরে।
আমি শুনতে পাচ্ছি সেই স্প্রিন্টার বিঁধে যাবার শব্দ। একজন আইভি রহমান।
একটি ২১শে আগস্ট। একজন ঘাতক উজিরের হাত বদল হয়ে যাওয়া বোমার
গন্তব্য।
আমি দেখতে পাচ্ছি , কিছু হায়েনা আবারও দিচ্ছে মহড়া ; মতিঝিলে -মুরাদনগরে,
আগারগাঁও অথবা আন্দরকিল্লায়।
আমি বড় ভয়ে আছি সুরিতা। বড় ভয়ে আছি। একজন কবির আপাতত: ভীত
হওয়া ছাড়া কিছুই করার নেই বলে। একটি পায়রার মুখোমখি দাঁড়িয়ে নিচ্ছি
শংকিত নিঃশ্বাস !

