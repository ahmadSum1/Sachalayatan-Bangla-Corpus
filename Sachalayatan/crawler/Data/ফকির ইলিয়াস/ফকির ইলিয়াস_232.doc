দর্শক বেশী , পাঠক কম



ছাপার অক্ষরে নাম দেখার বাতিক ছিল না আমার কখনোই।
লিখতাম, পড়তাম। পড়তাম , লিখতাম। ছাপা হলে খুঁটিয়ে পড়তাম, কি লিখেছি । লেখা ছাপা হলে , অনেক স্বজন - সুধিজন
শুভেচ্ছা জানিয়ে বলতেন , আপনার একটা লেখা দেখলাম।
     কথাগুলো আমাকে খুব বেশী টানতো না। বরং বেশী খুশি
হতাম , যদি কেউ বলতেন - আপনার লেখাটা পড়লাম।
     অবস্থার যে উন্নতি হয়েছে তা কিন্তু নয়। আমাদের চারপাশে
দর্শক সংখ্যা বাড়ছে। পাঠক- পাঠিকা সংখ্যা বাড়ছে না।
তরুণ প্রজন্মের অনেকে প্রকৃত পঠন-পাঠন থেকে দূরে দাঁড়িয়ে
গোষ্টি চর্চায় ব্যস্ত। গ্রুপিং ঠিক রাখলে লেখা যাই হোক তা ছাপা
হবেই - এমন একটা বোধ কাজ করে নেপথ্যে।কিন্তু  তা সুস্থ
সাহিত্য-সংস্কৃতি চর্চার জন্য কতোটা অনুকূল ?
 আমার একজন প্রিয় মার্কিনী কবি ফ্রাংক ও'হারা -এর
একটি বাণী সবসময় ভাবি আমি। তিনি বলেছিলেন, আগে পাতা
কুড়ান । তারপর সে কুড়ানো পাতা দিয়ে নৌকা , কিংবা ঘর
যা ইচ্ছেই বানাতে পারেন।
   আমাদের পাতা কুড়াবার সময় হয় না। চেয়ার দখল করার
প্রতিযোগিতায় নেমে আমরা খেই হারিয়ে ফেলি।

