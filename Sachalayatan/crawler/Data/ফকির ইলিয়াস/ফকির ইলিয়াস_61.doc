লিটল ম্যাগাজিনের সংগ্রহ থেকে / দাহপত্র -২



দাহপত্র- ২ / সম্পাদক - অপূর্ব সোহাগ / ফেব্রুয়ারি -২০০৭
=====================================
পড়ি । পড়ে যাই । সুমন সুপান্থের কবিতা ।পান্ডুলিপিপর্ব।
নিশিন্দা মেঘের বাতিঘর। বিগত দিবারাত্রি খোঁজে জ্বেলেছি কূপি অভিবাসী সন্ধ্যায় । 
আমিও অভিবাসী। তাই পরাণ পড়ে রয় স্বজনের মায়ায়।কবিতাগুলো পড়ে তাকাই আকাশের পানে। টেমস নদীর পাড়ে এখন সন্ধ্যা হচ্ছে।
পড়ি হুমায়ুন মালিকের উপন্যাস - নিষেক রাতের ভোর ।
আমি ই হয়ে উঠি নায়ক রাহুল কিংবা তাসনিম।কামাল রাহমানের গল্প কিংবা আকমল হোসেন নিপুর কবিতা পড়ি।
নিপু বিরলপ্রজ লেখক। তার ভাবনা আমাকে ভাবায়।
কেন ভাবায় , তবে আমিই কি নিপু ? কিংবা ছিলাম অন্যজনমে!
২
অনেক গুনী লেখকরা লিখেছেন এ সংখ্যায়। ফরিদ কবির লিখেছেন-প্রসংগ নতুন কবিতা।
গদ্যে আরো আছেন আবু মুসা চৌধুরী, আমীর খসরু স্বপন, সিদ্ধার্থ শংকর ধর, সোহেল হাসান গালিব।
জার্নালের মতো করে অন্যগদ্য লিখেছেন - ওবায়েদ আকাশ।
কবিতায় মুজিব ইরম নিজেকে খুঁজেন।তার শ্রীধরা 
কি ধরা দিয়েছে ? জানতে চাই।
কিন্তু সব প্রশ্নের কি উত্তর মিলে ?
না মিলে না। আমার ভাবনায় না মিলার সংখ্যাই বেশী ।
কবিতা , গল্প আরো আছে। সবার নাম লিখে দিতে পারি।
কিন্তু তখন সূচিপত্র বলেই বিবেচনা করতে পারেন পাঠকরা ।
এর আগে তেমনটিই বলেছিলেন এস এম মাহবুব মুর্শেদ।
আলোচনা করতে তো আমিও চাই। কিন্তু পারি না যে !
না না বাধা এসে সামনে দাঁড়ায়।
৩
লিটল ম্যাগাজিন সম্পাদকরা আমার কাছে সব সময়ই নমস্য।
গাঁটের টাকা ঢেলে এরা সাহিত্যের বীজ রুয়ে যান।
অপূর্ব সোহাগ এর প্রতি আমার শ্রদ্ধা আরো বেড়ে যায়।
রাত্তির নীরবতা ভেঙে আমি জ্বালাই আলো
পৃথিবীর বুকে তবু ফুটে ওঠে না অন্য কোন সূর্য

কেন ফুটবে না অপূর্ব ? ফুটবেই । ফুটতেই হবে।

