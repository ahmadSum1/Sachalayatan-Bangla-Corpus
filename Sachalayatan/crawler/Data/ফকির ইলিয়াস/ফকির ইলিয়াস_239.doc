দাগচিহ্ন



তোমার জন্য কিছু চিহ্ন রেখে যাবো। দাগগুলো আমারই থাক,
এমন ধুসর শরীরে মাটির মমি হয়ে যেমন ঘুমিয়ে থাকে , পুরনো
কাঠের শিকড় ,পচে যাওয়া পাতাবৃক্ষ কিংবা গোলাপের পাপড়ি
প্রদেশ। রেখে যাবো আঁকন আর কাঁপনের আঁচড়। চর, নৃ-নদী।
দাগগুলো শুকিয়ে যায়। চিহ্ণ শুকায় না কখনো।দাগগুলো ঢেকে
রাখে মানুষ। চিহ্নগুলো অন্য কাউকে দেখিয়ে বলে, এই দ্যাখো
আমার গরিমা,
দাগের অন্ত:সত্তা মেঘ, চিহ্ণের প্রথম প্রতিমা।

