জন্মানুবাদ



একটি নক্ষত্রের কক্ষপথ দেখে জেনে যাই ফেরার নিয়ম
কীভাবে মুগ্ধতার মশাল হাতে হাঁটে জোনাকপাখিরা ,আর
স্বীকৃতির ঘনিষ্ট কৃতিত্বে জেগে উঠে মাটির পদার্থ পরাণ।
নতুন জন্মের পসরা সাজিয়ে যে কৃষক বুনেছিল বীজ,তার
প্রতিমূর্তি স্থাপিত হয় নগরে নগরে। সে তো অচেনা নয়,তবু
তাকে সনাক্ত করতে অভিধানের প্রয়োজন পড়ে !এমন ঘোর
আর ঋণবদ্ধ খাতা খুলে এঁকে যাই নিজের মুখ। আমি তো
নস্যি মানুষ ! যারা মহাজন- যারা আকাশ প্রণেতা তাদের
তালুকে আমিতো কেবলই পান্থপ্রদীপ! গাণিতিক নদী আর
মেঘবর্গ ভূমির উজানে। ২৮ ডিসেম্বরের সন্ধ্যেসবুজ বলে
যায় , হে নবীন তুমিও অনূদিত হও জন্মের ধ্যানে।
ছবি - ম্যারিএ্যান হোভার

