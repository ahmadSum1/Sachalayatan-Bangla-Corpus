এনটিভি সাময়িকীতে ফারুক ওয়াসিফ ও মফস্বলের আমি



এনটিভি সাময়িকীতে ফারুক ওয়াসিফ ও মফস্বলের আমি
------------------------------------------------------
আজ ৩ জুন ২০০৮, মঙ্গলবার  এনটিভি সাময়িকী দেখলাম।
ডঃ আজফার হোসেনের সাথে আড্ডায় অংশ নিলেন সাংবাদিক, প্রাবন্ধিক
ফারুক ওয়াসিফ। বিষয় ছিল ‘‘মফস্বল’’।
মনে পড়ে গেল অনেক কথা। এখনো আমি যখন ক্বীন ব্রীজ পেরিয়ে
আমার গ্রামের দিকে ছুটি , তখন মনে হয় আমার সবুজ যেনো আমাকে
ঘিরে ধরছে। আমি হারিয়ে যাচ্ছি আমার আমিতে।
মনে পড়ছে,অন্যতম সমসাময়িক মার্কিনী কবি ডবলিউ এস মারউইন
এর সাথে আড্ডার কথা। মারউইন বলেছিলেন, আমি আমার শ্রেষ্ঠ
কবিতাগুলো রুরাল এরিয়া তে ( গ্রামাঞ্চলে) বসেই লিখেছি।
কবি বলেছিলেন , আমার জীবনের প্রাঞ্জল সময় ভিলেজেই কেটেছে।
গ্রাম ই আমার শিকড়।
হাঁ প্রিয় ফারুক ওয়াসিফ , এখনো মফস্বলের একজন লিটলম্যাগ কর্মী
একটি লিটলম্যাগ বের করেন তার বুকের পাঁজর চিরে।
এরাই জ্বালিয়েছে নাগরিক বাতি ঢাকা থেকে নিউইয়র্ক , টোকিও
থেকে সিডনী , লন্ডন থেকে জেদ্দা পর্যন্ত।
নগর ছেড়ে পালাতে পালাতে আমার বার বার ই মনে হয় মাটি
স্পর্শ করার আনন্দ আমাকে নিয়ে যাচ্ছে প্রত্ননিসর্গের কাছে।

