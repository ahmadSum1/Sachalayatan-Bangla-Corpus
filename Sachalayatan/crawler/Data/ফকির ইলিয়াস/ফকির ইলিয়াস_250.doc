শিল্পী যেমন করে লিখে নিজ নাম



ফকির ইলিয়াস
শিল্পী যেমন করে লিখে নিজ নাম
--------------------------
পরাজিত হবার সুখ বুকে নিয়ে জাগে কুয়াশা| মেঘে মেঘে দেয়া হলে বৃষ্টিও বাড়ায় বিস্তার| ফতুর ফাল্গুন এসে কড়া নাড়ে প্রেমের দুয়ারে| কে যাবে কুড়াতে কুসুম! কে তুলবে শুদ্ধ কৃষ্ণচুড়া! পলাশের পরাগ ছুঁয়ে যে নদী একা ভেসে যায়- সে নদীতে কোন মাঝি দেবে দ্বৈত বৈঠার টান| উজান পদ্যখামারে গ্রহমনের মিশ্র বুননে| কিংবা চাদবৃত সুরের জমিনে, ফলিয়ে ফসল পরখ করে নেবে দ্রষ্টব্যের ধাতব সমগ্র| ভাস্কর্যের পটভুমি তৈরি হয়ে গেলে শিল্পী যেমন করে লেখে নিজ নাম| অমরতার অঙ্গীকারে পাশাপাশি দাঁড়াবার প্রত্যয়ে এক মুঠো পুষ্প চন্দন এ মাটিতে মিশিয়ে দিলাম|

