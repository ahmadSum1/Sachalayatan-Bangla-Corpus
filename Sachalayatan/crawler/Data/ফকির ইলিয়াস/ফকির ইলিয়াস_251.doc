ভুলের ঘ্রাণগুলো



ভুলের ঘ্রাণগুলো
ফকির ইলিয়াস
==================================
তিরিশ বছরের কাব্য সংসারকে আমার, কখনো কখনো
নদীর ভাঙনের মতোই মনে হয়। দেনা - পাওনার সমস্ত
জটিলতা এসে সারি বাঁধে। সামনে এগিয়ে যাই ,আবার
পিছু হটি,ভুলের ঘ্রাণগুলো দখল করে নেয় মনের ভূগোল।
কখনো অতিথি হয়ে এ বাড়ি- ও বাড়ি ফিরি। এভাবে ফেরার
মাঝেও মসৃণ আনন্দ আছে।ফেরিঅলার ডাক শুনে শান্তদুপুরও
মাঝে মাঝে লিখে রাখে প্রিয় শব্দাবলী, বনের বোতামে টিপ
দিয়ে জমা করে সবটুকু ঋজু উষ্ণতা। এবং বিলায় ধীরলয়ে।
কখনো মাটিকেও ডাক দিয়ে বলি, ফিরিয়ে নাও তোমার
উদারতা। কঠিন হতে চাই , ক্ষুধার বৈধ সর্বনাম মুছে
দিয়ে দাঁড়াতে চাই কাব্য কিনারে, তিরিশটি বর্ষার ঢেউ
হয়ে। শূন্যতা ভেঙে দেখাতে চাই,শিশুভূমে একক নকশানৃত্য।
তিরিশ বছরের চাষভূমি সামনে রেখে, ভাস্কর আমি কাঁধে
তুলি বাঁশের জোয়াল। লাঙলের শাণিত ফলায় চোখ রেখে
দেখি নবম মেঘলীলা, আমাকেও সঙ্গে নিতে চায়। অথচ
যাবো কোথায় ! আমি যে এখনো অতিথি,ভিটেহীন,দেনাহীন।
------------------------------------------------------
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%42%41%55%4c%39%38%40%41%4f%4c%2e%43%4f%4d%22%3e%42%41%55%4c%39%38%40%41%4f%4c%2e%43%4f%4d%3c%2f%61%3e%27%29%3b'))

