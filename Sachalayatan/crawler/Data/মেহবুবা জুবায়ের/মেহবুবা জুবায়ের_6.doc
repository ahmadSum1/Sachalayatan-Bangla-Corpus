সচল আড্ডা 




সচল আড্ডা
মেহবুবা জুবারের
অনেকদিন থেকেই ভাবছিলাম একটা সচল আড্ডা করার কথা। কিন্তু একা একা কী এসব হয়?  তাই মনের ইচ্ছে মনে চেপে রেখে বড় বড় নিশ্বাঃস ফেলে ঢাকার/জার্মানীর সচল আড্ডার বর্ণনা পড়তাম, ছবি দেখতাম আর মনকে বলতাম, দেখিস আমরাও একদিন...
অনেক দিন আগে একটা বাংলা ছবি দেখেছিলাম। ছবিটার নাম ছিলো “The Rain”। যার বাংলা নাম করা হয়েছিলো “যখন বৃষ্টি এলো”।  নীল কমোলীনি জানালেন তিনি ডালাসে বেড়াতে আসবেন আগামী ৯ই জুলাই। ব্যাস দুইয়ে দুইয়ে ষোলো বানিয়ে ফেল্লাম।(কল্পনার ঘুড়ি উড়াইলাম আর কী?) ভাবলাম “The chance” যার বাংলা অর্থ “যখন সুযোগ এলো”। 
বসে গেলাম প্লান করতে। জালাল ভাই থাকতে পারবেন না, দেশে যাচ্ছেন তিনি। যোগাযোগ করলাম ডালাসবাসী সচল উচ্ছলা ও চরম-উদাসের সাথে। তাসনীমকে কল দিলাম, এখন সামার। ওর বাচ্চাদের স্কুল বন্ধ, সুতরাং ও আসতে পারবে। ফোন দিলাম লুজিয়ানাতে আনন্দিনীকে, ওদের কোন অসুবিধে নেই।  আসতে পারবে ওরা।
অবশেষে দেখে, শুনে, জেনে, বুঝে মনে হচ্ছে এবার একটা সচলা আড্ডা হতে যাচ্ছে ডালাসে। তাহলে ঘোষণাটা দিয়েই ফেলি...
আগামী ১৩ই জুলাই শক্রবার সন্ধা/রাত থেকে আমাদের সচল আড্ডার শুভমুক্তি হতে যাচ্ছে। হাসি-গান-গল্প-ঝগড়া-চুটকী-আলোচনা-সমলোচনায় ভরপুররররর এই আড্ডা চলবে ১৪ই জুলাই রাত পর্যন্ত। প্রধান ভুমিকায় অভিনয় করবেন আমাদের সচলের হিট নায়ক শিশুপালনের সফল রচয়িতা সর্বজনাব সচল তাসনীম। সার্বিক পরিচালনার দায়িত্বে থাকবেন নীলকমোলীনি।  প্রধান সহকারীর দায়িত্বে থাকবেন, উচ্ছলা ও চরম উদাস।  তিনি কথা দিয়েছেন উদাসীনতা দুই দিনের জন্য নামের পেছন থেকে সরিয়ে রেখে  তিনি শুধু চরম ভাবে আড্ডায় হাজির থাকবেন। মেনু এবং ভেনুর( চিৎ কাৎ হোটেল) দায়িত্বে থাকবেন মেহবুবা জুবায়ের। মেনু কী হবে? হ্যাঁ ভাই এইখানেই তো কাহিনির টার্নিং পয়েন্ট। সেটা জানতে হলে সশরীরে বাকী পর্ব ডালাসের রূপালী আড্ডায় দেখতে হবে।
উত্তর আমেরিকার সব সচলদের আমন্ত্রণ রইলো দলে দলে যোগদান করে আমাদের প্রথম উত্তর আমেরিকা সচল আড্ডা সফল করতে। যাতে করে আমরাও আড্ডার বর্ণনা ও ছবি  দিয়ে  একটা বি-রা-ট পোষ্ট দিতে পারি। এবং সেই পোষ্ট পড়ে "তাহাদের" পোষ্ট পড়ে আমাদের  মনের কী অবস্হা হতো, আমরা কেমন করে আহা উুহু করতাম, তার সাথে,  একটু হলেও যেন পরিচয় করিয়ে দিতে পারি। আমেন!

