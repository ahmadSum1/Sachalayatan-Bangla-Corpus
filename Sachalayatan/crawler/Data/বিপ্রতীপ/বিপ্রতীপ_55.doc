আর কত ৭১ লাগবে?



কাল অনেক রাতে শুয়েছি। তাই ঘুম থেকে আজ উঠতে উঠতে দশটা। যথারীতি মুখে ব্রাশ নিয়ে পিসি অন করলাম। ইদানিং সকালে উঠে প্রথমেই যে সাইটগুলোতে ঢুঁ মারি তার একটি হলো ১৯৭১ সালের যুদ্ধাপরাধীদের বিচার চেয়ে অনলাইন পিটিশনের ওয়েব সাইট। দেখি স্বাক্ষরের সংখ্যা কত বাড়লো। প্রতিদিন সংখ্যাগুলো বাড়ছে...দেখতে বড্ড ভালো লাগে।
আজ সকালে ওয়েব সাইটে ক্লিক করেই দেখলাম... স্বাক্ষরের সংখ্যা- ১৯৭১
এই জানোয়ারদের হত্যা করতে এভাবে আর কত একাত্তরের জন্ম দিতে হবে কে জানে...
আর কত একাত্তর জন্ম নিলে আমায় শুনতে হবে না এদেশে যুদ্ধাপরাধী নেই?
আর কত একাত্তর জন্ম নিলে আমায় শুনতে হবে না বাংলাদেশের রাজনীতিতে এসব কোন ফ্যাক্টর না...এই রাজাকার সেই রাজাকা বলে কোন লাভ নেই?
আর কত একাত্তর জন্ম নিলে  মুক্তিযুদ্ধের প্রতিশব্দ হিসেবে 'গন্ডোগোল' শব্দ ব্যবহারের সাহস করবে না কোন বেজন্মা জানোয়ার? 

