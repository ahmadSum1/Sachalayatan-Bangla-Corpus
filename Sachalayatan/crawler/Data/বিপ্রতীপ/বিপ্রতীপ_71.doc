স্থিরচিত্র



একঘেঁয়ে পথচলায়
পথিক বড্ড ক্লান্ত আজ।
ফেলে আসা পথ ধরে
সে আবার ফিরে যেতে চায়,
যে পথে দাঁড়িয়ে একদিন
সূর্য হবার স্বপ্ন দেখেছিলো,
হতে চেয়েছিলো
দূর আকাশের উজ্জল নক্ষত্রমালার একজন।
পথিক সূর্য হতে পারে নি,
হতে পারেনি জ্বলজ্বলে কোন নক্ষত্র।
অমাবস্যার বুকে
স্বপ্নের প্রেতাত্মারা আজ ছটফট করে,
দিগন্ত ছোঁয়ার জন্যে আবার ডানা মেলতে চায় যেন।
ঘড়ির কাঁটা তবু উল্টো ঘুরে না।
মৃত নদীটা প্রমত্তা হয়ে উঠে অভিমানে,
অশরীরী স্রোতের ঘূর্ণনে
পথিক স্থির হয়ে দাঁড়িয়ে থাকে।
ঝাপসা আলোয় অস্পষ্ট  বতর্মানে
থমকে দাঁড়ায় সময় যানের চাকা।
অবশ সময়ের ক্যানভাসে,
পথিক এই স্থিরচিত্র এঁকে যায় আনমনে।   
উৎসর্গঃ কোন এক পথিককে...
২৭।০৫।০৭

