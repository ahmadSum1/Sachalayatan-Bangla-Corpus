জড়জীবন



সম্ভবত মানুষের মনে ঋতুর বেশ ভালোই প্রভাব আছে।
আমার মাঝেও বোধ করি এখন শীত চলছে।
ঝরাপাতার শব্দে আতঙ্কিত
সূর্য টুপ করে ডুব দেয় সময়ের আগেই।
সময়?... এখানেও প্রায় শেষ,
কিছু আনুষ্ঠানিকতা ছাড়া।
তারপর আমিও কি ডুব দেব?
খাওয়া দাওয়া ঘুম...
কিংবা গণকযন্ত্রের দেয়ালে একঘেঁয়ে গুতোগুতির ধুম!
এরই মাঝে শব্দহীন ছুটে চলে ভাবনার ট্রেন,
কোন এক গন্তব্যের খোঁজে...অবিরাম।
এ জড়জীবন আগাছায় ভরে যায়
তবু ভাবি মন্দ কি?
এইতো দিন যাচ্ছে...বেশ যায়।
৩১.১২.২০০৭ 

