প্রথম আলো এবং আইফোনের লক!



কয়েকদিন আগে প্রথম আলোর প্রথম পাতায় একটি সংবাদ দেখলাম- আইফোনের লক খুললেন ঢাকার তরুণ! 
আজ বিবিসি-তে দেখলাম এ্যাপল জানিয়েছে, অনুমোদিত নয় এমন কোন মোবাইল নেটওয়ার্কের মাধ্যমে আইফোনের লক খোলার চেষ্টা করলে আইফোন নষ্ট হয়ে যেতে পারে ...অর্থ্যাৎ আইফোনের লক খোলার বিষয়টি অ্যাপলের দৃষ্টিতে অবৈধ! 
এ ব্যাপারে অমি আজাদের ব্লগটিও পড়লাম। ক্র্যাক যে কেউ ব্যক্তিগত কাজে করতে পারেন। এবং  এই তরুনের যে প্রযুক্তিগত জ্ঞান অনেক সে ব্যাপারেও কোন সন্দেহ নেই । কিন্তু প্রথম পাতায় ফলাও করে প্রকাশের মাধ্যমে ক্র্যাকের মতো একটি অবৈধ পন্থাকে এভাবে উৎসাহিত করার কারনটি আমার কাছে বোধগম্য নয়। নাকি বিষয়টি অবৈধ তা প্রথম আলোর বোঝার ক্ষমতা হয়নি? কিছুদিন আগে  সচলায়তনের সচল ইশতিয়াক রউফের একটি ব্লগ মন্তব্যে দেখেছিলাম-যা কিছু কালো তার সাথে...তবে প্রথম আলো কি সে পথেই এগিয়ে চলেছে?


