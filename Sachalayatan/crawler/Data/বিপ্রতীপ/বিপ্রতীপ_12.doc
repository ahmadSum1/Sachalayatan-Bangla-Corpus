দেশের সব সুখ অনলি অন মাই 'না' ভোট ! 



আর মাত্র একদিন পরেই বাংলাদেশের নবম জাতীয় সংসদ নির্বাচন। এবার যারা নতুন ভোটার (আমি নিজেও, কিন্তু দেশের বাইরে বলে দিতে পারছি না) তাদের অনেকেই বুক ফুঁলিয়ে বলে বেড়াচ্ছে, আমি 'না' ভোট দিচ্ছি, প্রার্থী পছন্দ হয় নাই। আমি নিজেও আমার এক বন্ধুকে জিজ্ঞেস করেছিলাম ঐদিন ফোনে। সেও আত্মবিশ্বাসের সাথে বললো, "বস, 'না' ভোট দিচ্ছি"। আমি জিজ্ঞেস করলাম, "এই আসনে কতজন প্রার্থী, সবার সম্পর্কে খোঁজ নিয়েছো? "। এইবার ব্যাটা চুপ।
একটা সরকার ৫ বছরের জন্য ক্ষমতায় আসে। সুতরাং, 'না' ভোট দেয়ার চেয়ে সবচেয়ে কম অসৎ মানুষকে জনপ্রতিনিধি করতে পারলেই ভালো। মানুষের কষ্ট পুরোপুরি না হলেও কিছুটা অন্তত কমবে। পরিবর্তন একদিনে আসা সম্ভব না। বাংলাদেশে এখনও এমন সময় এসেছে বলে মনে হয়নি যে ৫০% ‘না’ ভোট পড়বে এবং সেই আসনে আবার নির্বাচন হবে [ হলে এই তত্বাবধায়ক সরকারের আমলেই কোন বিকল্প হয়তো বেরিয়ে আসতে পারতো] 
‘না’ ভোটের ফাঁক ফোঁকর দিয়ে যদি একজন যুদ্ধাপরাধী বা দাগী সন্ত্রাসী সংসদে যায় সেটা মনে হয় খুব একটা ভালো হবে না। তাই ভোটটি যুদ্ধাপরাধীদের বাদ দিয়ে বাকী প্রার্থীদের মাঝে যে সবচেয়ে যোগ্য ও সৎ তাকেই দেয়া উচিত বলে মনে করি।  
'না' ভোট দিতে উৎসুক অনেকেই স্রেফ এই 'না' ভোটকে স্মার্টনেস প্রকাশের তরিকা হিসেবে নিয়েছে বেছে নিয়েছে। আশংকা করছি, এইটাও না শেষ পর্যন্ত একটা  ডিজুস সংস্কৃতিতে পরিনত হয়, 
দেশের সব সুখ অনলি অন মাই 'না' ভোট …

