সচলে অচল আছি...




১।
নির্ভেজাল বেকারত্ব উপভোগ করছি প্রায় গত দু’মাস । খাওয়া-দাওয়া, ঘুম, একটু-আধটু টোফেল ফাইট...আর মাঝে মধ্যে প্রকৃতির ডাকে সাড়া দেয়া ছাড়া তেমন কিছু করছি না। মাঝে কাজের কাজ বলতে সাধের হল ছেড়ে মেসে উঠা। তবু কাজ আর যেন শেষ হয়না। মাঝে কিছুদিন ডিপার্টমেন্টের ক্লিয়ারেন্সের অটোগ্রাফ নিতে টিচারদের পেছন পেছন দৌড়ানো ছাড়া তেমন কিছু করিনি। মাঝে মাঝে মনে হয় বুয়েট থেকে পাস করার চেয়ে রেজাল্ট পাবলিশ করানো আরোও কঠিন কাজ! তারপর আবার মেসে ফিরে ঘুম দেই...জেগে গণকযন্ত্রের সামনে বসে অলস সময় পার করি। এই হচ্ছে রোজনামচা। তবু যখন ঘুমুতে যাই তখন ঘড়ির কাঁটা রাত তিনটা ছোঁয়। ভোর হতে না হতেই মেসের এই ঘরটাতে আলো আসে চারপাশ থেকে। তবু আমার মনের আধাঁর সরে না... সত্যি বলতে কি সরাতে ইচ্ছে করে না...। কখনো কখনো পাশের রুম থেকে ভেসে আসে...আগে কি সুন্দর দিন কাটাইতাম.....    
২।
সচলে অচল আছি বহুদিন। আজ হঠাৎ  খেয়াল হলো সর্বশেষ ব্লগ লিখেছি সেই বছরের প্রথম দিনে। এতোটা দিন গেলো...সারাদিন কি-বোর্ডের উপর দিয়ে কতোনা ঝড় বয়ে যায় তবু একটাও ব্লগ প্রসব করতে পারি না। মাঝে মধ্যে লগইন না করেই ঢুঁ মেরে যাই সচলায়তনে...প্রবাসে দৈবের বশে, প্রবাস থেকে, মেয়ে টু দি পাওয়ার ইনফিনিটি কিংবা সন্ন্যাসীর কামরাঙা ছড়া...। শুধু আমার কলম দিয়ে এখানাও ব্লগ আসে না...টুকটাক মন্তব্য করি দু’একখান নিজের উপস্থিতি জানান দেয়ার জন্য। এভাবে আর কতদিন অচল থাকবো কে জানে...

