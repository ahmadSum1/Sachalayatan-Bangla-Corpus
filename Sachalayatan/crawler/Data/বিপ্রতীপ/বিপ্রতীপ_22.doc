নারী অধিকার কোন পথে?



কথাগুলো মাথায় বেশ কিছুদিন ধরেই ঘুরেফিরে আসছিলো। সম্প্রতি ডেইলি স্টারে একটা নারীবাদী লেখা পড়ে সেই চিন্তাভাবনাগুলো আবার মাথার মাঝে ঘুরেফিরে আসতে লাগলো। 
আসলে নারী অধিকার বলতে নারীবাদীরা কি বুঝাতে চান সেটা মাঝে মধ্যে সেটা বুঝতে পারি না। অনেক সময়েই দেখে নারীমঞ্চ টাইপের পাতায় লেখাগুলো এমনভাবে লেখা হয় যেন আমাদের দেশের সকল নারীরা ব্যাপক কষ্টে আছেন। এদেশ নারীদের বসবাসের উপযোগী নয়। ডেইলি স্টারের সেই লেখিকার মতেও এদেশের পুরুষেরা নারীদের সম্মান করতে জানে না। লেখায় অত্যন্ত নোংরাভাবে পুরুষদের তিনটি শ্রেনীতে বিভক্ত করা হয়েছে। সব পুরুষ একেবারে সাধু হবেন কিংবা শুধুমাত্র ভালোবাসার দৃষ্টিতে নারীর দিকে তাকান সেটা একেবারেই সত্য নয় মানছি। কিন্তু এভাবে গণহারে সবাইকে এক কাতারে দাঁড় করানোর ব্যাপারটা বোধগম্য হয় না। নারীরা কি পুরুষদের দিকে তাকান না? [এই কথাটি লিখতে গিয়ে ভানুর একটা কৌতুকের কথা মনে পড়ে গেলো। নারীরা যদি পুরুষদের দিকে নাই তাকান তাহলে পুরুষেরা যে তাদের দিকে তাকিয়ে আছে সেটা দেখেন কিভাবে! যাই হোক লেখাটা হালকা করতে চাই না। মন মেজাজ খারাপ হয়ে আছে।] 
শুধু এই লেখিকা না...বেশির ভাগ লেখিকা যারা নারী অধিকার নিয়ে লেখালিখি করেন তাদের সবার মাঝেই এই ব্যাপারটা লক্ষ্যনীয়। আসলেই কি শুধু পুরুষরাই নারী সমতার পথটি বন্ধ করে দিয়েছেন? 
নারী সমতা মানে কি নারীদের জন্য বাসে আলাদা সিট, ব্যাংকের আলাদা লাইন কিংবা লাইন ভেঙ্গে লেডিস ফার্স্ট সুবিধা উপভোগ করা?  পুরুষেরা নারীদের সম্মান করছে না। বিভিন্ন বিশ্ববিদ্যালয়ে ভালো ফলাফলের আশায় শিক্ষকদের সাথে আলগা খাতির জমানোর মাধ্যমে নারীরাই কি তাদের সম্মানটুকু কমিয়ে ফেলছেন না? কথাটা হয়তো অনেক বাজে শোনাচ্ছে...তবে ডেইলি স্টারের সেই লেখিকার লেখা পড়ার পর নিজের চোখে দেখা এই সত্যটুকু বলতে বাজে লাগছে না আমার। কারন, বেশির ভাগ ক্ষেত্রেই যদি গুটিকয়েক পুরুষের জন্য সমস্ত পুরুষ জাতিকে নোংরা ভাষায় নিয়মিত কাঠগড়ায় দাঁড় করিয়ে চলেছেন এ ধরনের লেখিকারা। 
নারীদের উন্নয়ন কিভাবে সম্ভব সেটা নিয়ে না ভেবে শুধু পুরুষদের ঢালাওভাবে গালিগালাজের মাধ্যমে কি নারী অধিকার বা  সম্মান আদায় আদৌ কি সম্ভব?  
[উলটা পালটা কিছু বলে ফেললাম কিনা কে জানে...আসলে ডেইলি স্টারের লেখা আর ছবিটা দেখে মন-মেজাজ খারাপ হয়ে গেছিলো]

