মুক্তির গান... 



তারেক মাসুদ ও ক্যাথরিন মাসুদ পরিচালিত মুক্তিযুদ্ধভিত্তিক চলচ্চিত্র ‘মুক্তির গান’ দেখেননি এমন মানুষ খুব কমই আছেন। ‘মুক্তির গান’ চলচ্চিত্রে একটা গান আছে…  [ভিডিওতে দেখুন]

লিরিকঃ
এই না বাংলাদেশের গান গাইতেরে দয়াল
দুঃখে আমার পরাণ কান্দেরে।
এই না সোনার বাংলারে আজ রক্তে রক্তে ভরা,
মানুষের এই দুঃখ দেইখা কান্দে চন্দ্রতারারে দয়াল
দুঃখে আমার পরাণ কান্দেরে।
নদীর দেশ এই বাংলাদেশে ভাই সবুজ মায়ায় ভরা,
আর আজ পদ্মা-মেঘনা-যমুনাতে বহে রক্তের ধারারে দয়াল
দুঃখে আমার পরাণ কান্দেরে।
কত সাধের ছাওয়াল আমার রাস্তায় পইরা মরে,
শকুনের দল ছিঁড়িয়া খায় বাঁচায় না কেউ তারেরে দয়াল
দুঃখে আমার পরাণ কান্দেরে।
এই না বাংলাদেশের গান গাইতেরে দয়াল
দুঃখে আমার পরাণ কান্দেরে।
[শিল্পীঃ সম্ভবত বিপুল ভট্টাচার্য্য] 
এই গানটা যতোবার শুনি বুকটা হুহু করে উঠে। এই গানটাই কেন যেন বারবার সময়োপযোগী হয়ে উঠে আমাদের দেশে। একাত্তরের মতো লাশ রাস্তায় পড়ে থাকে না, শকুনে ছিঁড়েও খায় না। আমাদের ইতিহাস,  ঐতিহ্যকে প্রতিনিয়ত কাঁঠালপাতার মতো ছিঁড়ে খেতে চায় কতগুলো নির্লজ্জ্ব বিকারগ্রস্থ মানুষ নামধারী ছাগল। শেষ খবর পাওয়া পর্যন্ত, ওরা নাকি এবার ভোটে জিতে মুক্তিযোদ্ধাদের অধিকার নিশ্চিত করবে!  

