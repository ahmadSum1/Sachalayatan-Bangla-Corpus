জব্বার সাহেবের 'বিজয়' ও কিছু কথা !



সকাল হইতে বেশ ফুরফুরে মেজাজে ছিলাম। আমাদের প্রযুক্তি সাইট সম্পর্কে একটি সংবাদ ছাপা হয়েছে প্রথম আলো’র প্রজন্ম ডট কম পাতায়। বিভিন্ন জনের কাছ থেকে ফোন আসছে। ১২ টার দিকে একটি কল ধরলাম। ওপাশ থেকে ভারী কন্ঠে একজন নিজের  পরিচয় দিলেন, আমি মোস্তফা জব্বার... আপনাদের অভিনন্দন...ভালো কাজ করেছেন...ইত্যাদি ইত্যাদি। একটু আকাশ থেকে পড়লাম। ইউনিকোড প্রযুক্তি দেখলে জব্বার সাহেবের কিঞ্চিত জ্বর আসে (যদিও কিছুদিন আগে অনিচ্ছা সত্বেও বিজয় কি-বোর্ডে ইউনিকোড সুবিধা যুক্ত করা হয়েছে)। একটু পরে ভুল ভাঙ্গলো। জব্বার সাহেব শীতল কন্ঠে বললেন, আপনারা আপনাদের সাইটে যে ইউনিজয় কি-বোর্ডটি ব্যবহার করছেন তা কপিরাইটের লঙ্ঘন। আমি এই সফটওয়্যারটির পেটেন্ট করেছি। আমি ইচ্ছে করলে আপনাদের আইনের মুখোমুখি দাঁড় করাতে পারি। আমি খুব শীঘ্রই উকিল নোটিশ পাঠাবো।
এবার বুঝলাম, জব্বার সাহেবের ইউনিকোড প্রীতির রহস্য! আমি ঠান্ডা গলায় বললাম, আমরা এই কি-বোর্ডটি ওপেনসোর্স হিসেবে ব্যবহার করছি। এটি হাসিন হায়দারের তৈরি করা। আর এটি ওপেনসোর্স হিসেবে বিনামূল্যে বিতরন করছে একুশে। এছাড়া বিভিন্ন বাংলা সাইটে এটি ব্যবহার হচ্ছে অনেকদিন ধরেই... যারা এটি বিনামূল্যে বিতরন করছেন তাদের সাথে আপনি কথা বলুন... 
এতোদিন জব্বার সাহেবের সম্পর্কে যেসব তথ্য জানতাম সেগুলো হচ্ছে-
-জব্বার সাহেব বিজয়ের মালিক! তিনিই নিজের ছবি সফটওয়্যারে ব্যবহার করতে খুব পছন্দ করেন।
-জব্বার সাহেবের দাবি, যেখানেই বাংলা নিয়ে কাজ হয়(প্রশিকা, আল্পনা, অভ্র, অক্ষর ... সেখানেই বিজয়ের হুবুহু কপি করা হয়। সবাই নাকি বিজয় চুরি করে কাজ করেন।  
অমি আজাদের ব্লগেও কিছু তথ্য পেলাম। 
একথা অস্বীকার করার উপায় নেই যে, যখন কিছু ছিল না তখন বিজয় ছিল। কিন্তু বিজয় নিয়ে তার এতোটা লাফঝাঁপ বিরক্তিকর...। যাই হোক, এখানে অনেক সচল আছেন যারা বাংলা কম্পিউটিং নিয়ে কাজ করছেন। মুর্শেদ ভাই এবং অরুপ ভাইয়ের লেখনী পরিবর্তকেও  বিজয় আছে। এ ব্যাপারে তাই সবার গঠনমূলক মতামত কামনা করছি। কলম যুদ্ধে কাজে লাগবে...   
[সুখের বিষয় আমি যে কম্পিউটার পত্রিকায় সহকারী সম্পাদক সেখানে জব্বার সাহেব নিয়মিত বিশেষজ্ঞ কলাম(!) লেখেন। তাই তার চোখে পড়বে এ সম্পর্কে কিছু লিখলে। আপনাদের সহায়তা তাই একান্ত কাম্য ] 

