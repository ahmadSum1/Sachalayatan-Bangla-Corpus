শুভ জন্মদিন শামীম ভাই!  



 (আজ  সচল শামীম ভাইয়ের জন্মদিন। শুভেচ্ছা জানানোর আগে এই সুযোগে কিছু কথা বলে নেই)
আমার ব্লগিংয়ে হাতেখড়ি ইয়াহু ৩৬০ তে। বাংলা কমিউনিটি ব্লগিংয়ের জগতের সাথে তখনও তেমন পরিচয় হয়নি। ৩৬০ তে খুব কাছের বন্ধুরা ছাড়া কেউ কাউকে তেমন একটা ঘাটায় না, ছাইপাশ যা লেখি প্রায় সবাই ‘ভালো’ বলেই চলে যায়। শুধু একজন মানুষ ছিলেন অন্যরকম। তিনি শুধু খুশি করার জন্য ‘ভালো’ বলে চলে যান না, প্রায়ই ভুলগুলো শুধরে দেন। এই মানুষটাই শামীম ভাই। “সচলায়তন” জন্মের খবরটাও একদিন মেসেঞ্জারে তার কাছ থেকেই পাওয়া।  তখনকার দিনে অতিথি হিসেবে লেখার নিয়ম ছিল না। তাই নিবন্ধন করে প্রায় সাথে সাথেই  সচল হয়েছিলাম  
ব্যাক্তিগতভাবেও অনেক কৃতজ্ঞতা  এই মানুষটার কাছে, বিভিন্ন সময় এটা সেটা নিয়ে ভয়াবহ বিরক্ত করেছি এবং করছি। আমাকে কেউ এমনটা করলে আমি ভয়াবহ বিরক্তই হতাম সন্দেহ নেই। কিন্তু দেখি এই মানুষটা বিরক্ত হন না, সব মুখ বুঁজে সহ্য করে যান। সবসময় মাথা ঠান্ডা। শিক্ষক হিসেবেও অনেক বেশি সিরিয়াস, বর্তমানে মুক্ত সোর্সকে ছড়িয়ে দেবার লক্ষ্যেও অনেক কাজ করে যাচ্ছেন। ছোট হোক, বড় হোক যেকোন সমস্যাতেই আমার ভয়াবহ মেজাজ খারাপ হয়, মাথা ঠিক থাকে না। অথচ এই মানুষটার জীবনদর্শন অন্যরকম, সমস্যা নাকি জীবনের অবিচ্ছেদ্য অংশ; পালিয়ে নাকি লাভ নাই। মাঝমধ্যে ভাবি, এই মানুষটা এতো ধৈর্য্য কিভাবে পান? 
যেহেতু এখন আমি দেশে নাই, কেক-কুকের আবদার করলাম না। যারা দেশে আছেন তারা উনার গুলশান অফিসে হামলা করতারেন, উনার ভার্সিটির ক্যান্টিনে অতি সুস্বাদু মুরগীর চাপ পাওয়া যায়। সবশেষে, এভাবে তাকে আরোও বিরক্ত করতে চাই, তিনিও ঠান্ডা মাথায় সব সহ্য করে যাবেন -এই এক দফা এক দাবীতে,

শুভ জন্মদিন !    

