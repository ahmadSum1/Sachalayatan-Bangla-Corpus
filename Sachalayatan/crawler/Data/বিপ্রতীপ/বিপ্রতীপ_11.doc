কি হবে আমাদের ক্রিকেটের ভবিষ্যত? 



এখন এখানে রাত প্রায় সাড়ে চারটা। Cricinfo তে চোখ রাখছিলাম বারবার। আজ আমাদের টার্গেট ২০৬, খুব একটা বেশি না। আবার প্রতিপক্ষ দুর্বল জিম্বাবুয়ে। তাই অনেকদিন পর একটা জয়ের মুখ দেখে ঘুমাতে যাবো এমনটা আশা করতেই পারি? কিন্তু শুরতেই সোনার ছেলেরা যেভাবে খাবি খেলো, ভরসা পাচ্ছিলাম না। চোখ রাখছিলাম কিছুক্ষন পর পর। যাই হোক, শেষ পর্যন্ত ফলাফল যা হবার তাই হলো। সোনার ছেলেরা তাদের ধারাবাহিকতা বজায় রেখেছেন। সাকিব ছাড়া কেউই প্রায় দাঁড়াতে পারলো না। 
কিছুদিন আগে ব্লগার সুবিনয় মুস্তফী একটা  ব্লগে জানিয়েছিলেন বাংলাদেশের ক্রিকেট নিয়ে নতুন সংশয়ের কথা। ২০১০ সালের পর থেকে নাকি ইংল্যান্ড ক্রিকেট বোর্ড বাংলাদেশ ক্রিকেট টিমকে আর কোন সফরের আমন্ত্রণ জানাবে না। কারন,  টেস্ট স্ট্যাটাস অর্জনের এক দশক পরেও বাংলাদেশ  সেই স্ট্যাটাসের স্বার্থকতা প্রমাণ করতে পারছে না একেবারেই। তাদের এই অভিযোগ একেবারেই মিথ্যা নয়। টেস্টের কথা বাদ দিলাম, ওয়ান ডেতেও সাম্প্রতিককালে তেমন কোন উল্লেখযোগ্য সাফল্য নেই। এভাবে ‘সম্মানজনক পরাজয়’ এর ধারাবাহিকতা চলতে থাকলে কি হবে আমাদের ক্রিকেটের ভবিষ্যত? কে দায়ী এই অবস্থার জন্য- আমাদের এই সোনার ছেলেরা, নাকি ক্রিকেট বোর্ড?  


ক্রিকেটে  এমন জয়ের দৃশ্য  এখন অমাবস্যার চাঁদ...   

