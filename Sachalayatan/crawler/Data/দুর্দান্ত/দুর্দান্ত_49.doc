ডাবল বেডে সিঙ্গেল কম্বল



কোথাও বিনিয়োগের আগে কিছু বিষয় খতিয়ে দেখা হয়। কত টাকা খাটালে কত লাভ, কত তাড়াতাড়ি বিনিয়োগকৃত টাকা ফেরত আসবে, ঝুঁকি কতটুকু ইত্যাদি। ঝুঁকি যত বেশী, লগ্নিকারি তত বেশী লাভ আশা করে। বেশী মুনাফা ও কম ঝুঁকিওয়ালা বিনীয়োগের কদর বেশী। বিদ্যুত, পানি ইত্যাদি উপযোগমূলক খাতে বড় মাপের বিনিয়োগ লাগলেও বছরওয়ারি মুনাফার হার তুলনামূলকভাবে কম। ১৫-২০ বছরের আগে এই খাতে লগ্নিকৃত টাকা উঠে আসবেনা। তবে লম্বা সময় ধরে নিশ্চিত পাওয়া গেলে কম হারের মুনাফাকেও কেউ পায়ে ঠেলে না। কয়লা, গ্যাস ইত্যাদি উপকরন আর বেচাবিক্রি দুই দিকেই চুক্তি ও বাজারদরে কেনা বেচার সূযোগ থাকে। সব জেনে বুঝে বিনিয়োগকারিরা ঝুঁকির একটা মোটামুটি ধারনা করতে পারে। কেনা-বেচা ও উতপাদনের পরিমাপ ও দাম কমবেশী করে সেই ধারনার ঝুঁকিটারই কিছু উপশম করে নেয়। 
বেশী মানুষওয়ালা গরিব দেশে ক্ষমতালোভী সরকার উপযোগমূলক খাত হাতছাড়া করে না। দেশী বিদেশী অনেক বিনীয়োগকারী শুল্কমুক্ত বিনীয়োগ, শস্ত-শ্রম আর চড়তি বাজারের বড়শিতে ঠেকে,আর খাবি খায়। ঘাড়ের ওপর বসে থাকা সরকার বাজারদর ধরে দেয়। দুইদিন পর পর ক্ষমতার লড়াই, সদা উপস্থিত দুর্নীতি ও আইনের ফাঁক-ফোকড় ইত্যাদিও থাকে। কত লাভ হবে, কত তাড়াতাড়ি বিনিয়োগকৃত টাকা ফেরত আসবে এসব প্রশ্নের উত্তরটা তখন হয়ে ওঠে বেশ মোটা দাগের। আগেই বলেছি, বেশী ঝুঁকি মানে মুনাফার খাঁই বেশী। বিনীযোগকারির কাছে বেশী ঝুঁকি আর মোটা দাগের উত্তর একই কথা। তাই একথা বলা চলে যে বাংলাদেশের উপযোগমূলক খাতে টাকা খাটাতে গেলে লগ্নিকারিরা একটু বেশী মুনাফা আশা করবে। 
একটি বিনীয়োগের আগে চালু কোন প্রকল্পের উপাত্ত আর অভিজ্ঞতার আলোকে ঝুঁকির গ্রহনযোগ্য মাপযোক করে নেয়াতটা সার্বজনীন। নব্যপ্রযুক্তিনির্ভর প্রকল্পের ক্ষেত্রে অভিজ্ঞতাগুলো খাতায়, গবেষনাগারে অথবা দুই একটা পাইলট প্রকল্পে সীমিত থাকে। যদিও ছাত্র, বৈজ্ঞানিক বা কারিগরি গবেষকের কাছে এই অভিজ্ঞতাকেই কাম তামাম মানে হয়, এই অভিজ্ঞতার ওপর ভিত্তি করে লাভজনক ব্যাবসা হবে কি না, তা এক-দুইটা জলজ্যান্ত প্রকল্প না দাঁড়িয়ে গেলে কিসসুটি বোঝার উপায় নেই। টাকা ঢালা হল, প্রকল্প শেষ হল, কারখানা দাঁড়িয়ে গেলে, জ্বালানী মন্ত্রী সুইচ দাবালেন – কিন্তু বাতি জ্বল্লে না, এই রকমটি হবার নব্যপ্রযুক্তিনির্ভর প্রকল্পের সম্ভাবনা ৫০% এর কাছাকাছি। এই জাতীয় ঝুঁকি ভার বহন সবার কর্ম নয়। এ করতে পারে কালাচোরা, পাগল আর বলদ; অন্য ভাবে বলতে গেলে শুল্কবিনীয়োগকারি, পেনশানফান্ড অথবা উন্নয়ন সাংস্থা। বাযু, সৌর, ঢেউ ও ভুতাপ – এইসব থেকে বিদ্যুত উতপাদন করার প্রকল্পকে প্রযুক্তি নির্ভর বলা যায়। এগুলোর ওপর নির্ভরকরে বড় ধরনের প্রকল্প বাংলাদেশের মত ছোট, গরীব ও গরমদেশে আজ দেখা যায়নি। 
তাহলে খাড়াইল এই যে ঃ বাংলাদেশে বাযু, সৌর, ঢেউ ও ভুতাপ এইসব প্রযুক্তিনির্ভর প্রকল্প থেকে একজন বিনীয়োগকারি স্বাভাবিকের চাইতে বেশী মুনাফা আশা করবে। 
বেশী মুনাফা মানে কি? কথা সহয করা জন্য আসুন ধরে নেই, ব্যাঙ্কে রাখলে যত মুনাফা দেয় তার চাইতে বেশী। ২০০৫ সালে ডেলটা ব্রাকে এক লাখ রাখলে বাতসরিক নয় হাজারের মত দিত। মানে ৯%। ধরে নেই এতদিনে তা কমে টমে ৭% এসে গেছে। সেই হিসাবে ধরে নেই বাংলাদেশে কেউ গতানুগতিক বিদ্যুত খাতে বিনিয়োগ করলে ৮% চাইবে। এই ক্রমানুসারে বাযু, সৌর, ঢেউ ও ভুতাপ – এই জাতীয় প্রকল্পে ১০% মুনাফা আশা করাটা অন্যায় হবে বলে মনে হয় না। 
নিচের ছবিটি একটু পুরানো, ২০০৬ সালের। তবে এখনো মোটামুটি প্রযোজ্য। গ্রাফের উলম্ব অক্ষে প্রতি কিলোওয়াটঘন্টার উতপাদন খরচ ব্রিটিশ পেন্সে দেখানো হয়েছে। এই ধারনা অনুযায়ী স্থলে অবস্তিত বায়ুশক্তি থেকে উতপাদিত বিদ্যুতের খরচা পড়বে ৫ টাকার মত। (২০০৬ সালে পাউন্ড ১১০-১৪০ টাকায় ওঠা নামা করেছে)।

এবারে আরেকটি ছবি দেখাই। এটিও সমসাময়িক। এখানে প্রকল্পের আকার ও বয়সের সাথে খরচের সম্পর্ক দেখানো হয়েছে। সৌরশক্তিতে তুমুল উন্নতি হয়েছে, কিন্তু প্রকল্পের আকার এখনী প্রায় কিছুই না। অন্যদিকে কয়লা বা গ্যসনির্ভর প্রকল্প টেনে যতই বড় করা হোক খরচের হেরফের খুব কমই হবে।

আবার বাংলাদেশে ফেরত যাই। 
ঢাকায় ফোন করে জানলাম যে এখন ধামমন্ডি এলাকায় সরকার প্রতি কিলোওয়াটের জন্য ৩.৫ টাকা করে আদায় করে। এখান থেকে ০.৫ টাকা সংস্তাপন, সঞ্চালন, সরবরাহ ও সিস্টেম লস খরচ বাবদ বাদ। আমার জানা মতে সরকারে উতপাদন খরচ ও কেনা দাম ৩-৫ টাকার। এই হিসাবে বিলের টাকা দিয়ে উতপাদন ক্ষমতা দূরে থাক, সরকারের গাইট থেকে পয়সা ভরতে হয় হর হামেশাই। আদায় যেখানে ৩.৫ টাকা, সেখানে বায়ূশক্তিতে ৫ টাকা শুধু উতপাদন খরচ পড়লে তো ডাবল খাটে সিঙ্গেল কম্বল হয়ে যায়। 
তাহলে কি সরাসরি মুনাফার অভাবে বাংলাদেশে নবায়নযোগ্য বিদ্যুতখাতে বিনীয়োগ একবারেই আসবে না? 
পাগল আর বলদের মালিকেরা মন্দার বাজারে টাকা খুইয়ে ঢিঢ হয়েছেন, এদিকপানে তারা ইদানিং আরে এগুবেন বলে মনে হয় না। সমস্যা আরেকটা হয়ে গেছে। তেলের দাম আর কাটতি চড়তি থাকায় মন্দার আগে অনেক বিনীয়োগকারিই তেলের বলদি কিছু একটা চট জলদি বাজারে আনার পেছনে টাকা খাটিয়েছেন। এখন তেলের দামও আর চড়া নেই, কাটতিও পড়ে গেছে, তাই সেই বদলি কিছু একটার পিছনে আর টাকা ঢালছেন না অনেকেই। গোল্ডম্যান সাক্স বলছে ঃ
" We believe that the most important theme in 2009 within the alternative energy space will be a move from severe undersupply to one of at least a more balanced market and potentially serious oversupply" 
আশার কথা যে কালাচোরের এখনো আছে। তারা সরাসরি না আসুন, সি ডি এম এর ঘুর পথে হলেও আসবেন।
কিন্তু সেই কম্বলটাও যে সিঙ্গেল মামা। 

