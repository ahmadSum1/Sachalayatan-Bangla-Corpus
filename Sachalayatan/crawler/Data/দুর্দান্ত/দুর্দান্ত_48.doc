জেলার নাম লালকুপি - ১০



ছোট বেলায় বাসার আশেপাশের জলা জায়গা ধানক্ষেত ইত্যাদি বছরের কোন এক সময় ব্যাঙ্গাচিতে ভরে যেত। আঁজলা ভরে কালো কালো ব্যাঙ্গাচি তুলে বড় মানকচুপাতায় জমিয়ে এনে বাড়ির মুরগিদের দিতাম। হাত পা ছাড়া ব্যাঙ্গাচিগুলো শুকনো ডাঙ্গায় পড়ে কিলবিল করে পালিয়ে যেতে চাইতো, কিন্তু মুরগিগুলো তার আগেই সেখানে পৌছে ঠোকর দিয়ে সাবাড় করে দিত। আমরা পাড়ার পোলাপান তা দেখে হাততালি দিতাম।
----








     Get this widget 
|
     Track details  
|
 		eSnips Social DNA    





হেড অফিসে কয়েকবছর কাটিয়ে, এই মে মাসে আঞ্চলিক অফিসে বদলি হয়েছি। অপরিচিত মুখ সব, ইংরেজীর প্রচলন নেই। হেড অফিসের মত আন্তর্জাতিক তো নয়ই, বরং অ-ইউরোপীয় মানেই ক্লিনার, এর বাইরের কিছু মনে করতে এখানের বেশীরভাগ লোকই অভস্থ নয়। সন্ধায় বাড়ি ফেরার আগে যারা ঝারমোছ করতে আসে, তারাই আমার মত। অন্যেরা সবাই দুধ সাদা। মিটিংগুলো দেশী ভাষাতেই চলে, রটারডামে ওলন্দাজ, ব্রাসেলসে ফরসী আর হামবুর্গ-ওয়েসলিং এ জার্মান। ফরাসী-ওলন্দাজে কাজ চালাতে পারি, কিন্তু জর্মান বুঝলেও বলতেতো পারি না। কারখানাগুলোয় বেশীরভাগ লোকই কয়েক দশক ধরে একসাথে কাজ করে যাচ্ছে। আচমকা ভিনদেশী এক ছোকরার জন্য তাদের ভাষা বদলাতে বয়েই গেল।
----
জুনের প্রথমসপ্তাতেই সমন এলো ; সকল কন্ট্রাক্টর হঁটাও, সকল প্রকার নতুন কর্মচারী নিয়োগ বন্ধ, প্রতি কারখানা থেকে ক% লোকবল কমাও। সত্যি বলতে কি এর মধ্যে কারখানার সব শ্রমিক-অপারেটারদের সাথে দেখা করা হয়ে ওঠেনি, তাই তাদের জন্য মন অতটা টানেনি। তা ছাড়া ওদের ঠাস করে বাদ দেওয়া যায় না, গেলেও তারা যে পানিতে পড়বে তাও না। মনটা বেশী খারাপ হচ্ছে আমার কন্ট্রাক্টরদের নিয়ে। দলে গোটা ২০ এক কন্ট্রাক্টর আছে, সিক্স সিগ্মা, এস এ পি, সক্স ইত্যাদিতে প্রশিক্ষন ও সয়ায়তা দেয়। ওলন্দাজ, পর্তুগীজ, স্পেনীয়, ভারতীয়, চেক, ব্রিটিশ বুদ্ধিদীপ্ত সব তরুন তরুনীরা। এদের সবাইকে বিদায় করে দিতে হবে এই মাসান্তেই। কয়েকজনের কথা জানি, তাদের প্রতিষ্ঠান এদের সরাসরি দেশে ফেরত পাঠিয়ে দেবে। 
গতরাতে স্বপ্নে ব্যাঙ্গাচিগুলোকে দেখলাম যেন। এবার আর হাততালি দিতে ইচ্ছে করে নাই। 

