প্রাক-রাফায়েলিয় ভ্রাতৃসভা



মিউট্যান্ট নিঞ্জা টার্টেলদের মনে পড়ে? রাফায়েল, মাইকেলেঞ্জেলো, লেওনার্দো আর দোনাতেলো। মধ্যযুগের কাত্রোসেন্তো বা প্রাক-রেনেসা যুগের শিল্পে প্রত্যেক শিল্পীর মধে বিষয় ও বিন্যাসের স্বাতন্ত্র ছিল, তাকে ভেঙ্গেচুরে রেনেসাঁর এই শিল্পীরা একটি আদর্শকে প্রতিষ্টা করতে চান। হোক তা ছবি, বা ভাষ্কর্য বা স্থাপত্য। সবকিছুই নিখূঁত, ঠিক যেখানে যেটা যতটুকু হওয়া চাই, সেটা সেখানেই। তাদের কাজে সব পুরুকেই বলিষ্ঠ দেবতা, সব নারীই তন্বী দেবী, সব শিশুই দেবশিশু, সব আকাশই বেহেশতি, খিলান মানেই কয়েক্ টি বিশেষ ধরনের, তোরন মানেই একটি বিশেষ মাপের, সব চরিত্রই দূরে কোথায় দূরে তাঁকিয়ে, এমনটি করেই দেখাতেন। রং এর ব্যাপারে তারা বেশ রক্ষনশীল, সবখানেই ধুসর বা বাদামীর প্রাচূর্য। আলোর চাইতে অন্ধকারটাকেই তাদের বেশী পছন্দ। আর বিন্যাস মানেই পিথাগোরাসের মাপে বাঁধা। তবে রেনেসার দিনও একদিন ফুরোল। ইউরোপের মূলভুখন্ডে ম্যানারিজম, বারোক, রকোকো, ফ্লেমিশ ঘরানা এল এবং গেল। রুবেন, বের্নিনী, কারাভাজ্জিও এরা কাজ অনুপঙ্খিকতা নিয়ে, গাড় রঙ আর নতুন বিন্যাস নিয়ে বেশ নতুন নতুন সব নিরীক্ষাধর্মী কাজ করলেন। এতকিছু ঘটে যাওয়ার পরেও ইংল্যান্ডের লোকজন কেন যেন সবাই সেই রাফায়েল - মাইকেলেঞ্জেলোতেই আটকে থাকলো। রয়াল একাডেমির প্রতিষ্ঠাতা জশুয়া রেনল্ড তো নিয়ম বেঁধেই দিলেন। দুনিয়া উচ্ছন্নে যাক, ইংল্যান্ডে ছবি এঁকে খেতে হলে রেনেসার ম্যানারিজমের বাইরে যাওয়া চলবে না। ছবি আঁকতে হয়, ঘরে বসে আঁকো - তা সে ল্যান্ডস্কেপ হোক আর যিশুর ছবি হোক। লন্ডনের শিল্পাংগনের হর্তাকর্তারাও এই ছকের বাইরে আঁকা ছবিকে গোনায় ধরে না। সমালোচকেরা, মানে যাদের কথায় শিল্পীর যশ-খ্যাতি বাড়ে, তাদের প্রায় সবাই আবার একাডেমিরই ফসল কি না। তাই কেউ একটু এদিক সেদিক গেলেই তাকে নিয়ে এমন সমালোচনা শুরু হয় যে, চক্ষুলজ্জা থাকলে একাডেমির ছাঁট ও ছাদের নিচে ফিরে আসতে কারোরই বিশেষ কালক্ষেপন হয় না।  
কিন্তু সবাই সেকথা মানবে কেন? একদিকে শিল্পবিল্পব অন্যদিকে ইউরোপ থেকে অভিবাসনের কারনে নতুন ধারনা আর নতুনত্বের প্রতি আগ্রহ তো বেড়েই চলেছে। আর কয়েকজন তরুন যখন তাদের একাগ্রতা আর উদ্যমকে একটি বিন্দুতে অধিশ্রয়ন করে, তখন সেই বিন্দুতেই জ্বলে ওঠে নতুনের স্ফুলিংগ, একদিন সেই স্ফুলিংগ ছড়িয়ে পড়ে, পৃথিবী বড় কিছু একটা পায়। তারুন্যের ধর্মই যে এই। ১৮৪৮ সালের সেপ্টেম্বর মাসে লন্ডনের গাওয়ার স্ট্রিটের এক বাড়ীতে রয়াল একাডেমির এমনি তিনজন তরুন ছাত্র একসাথে হয়ে নিয়ম ভাংগার শপথ নিল। জন মিলে, দান্তে রসেটি আর বিল হান্ট মিলে শপথ নিল, যে করেই হোক ম্যানারিজমের শিকল ছিন্ন করতেই হবে। রেনেসার আগের কাত্রোসেন্তোর বিষয়বৈচিত্রতা ও  রেনেসাঁর পরের অনুপঙ্খিকতা, গাড় রঙ ও নতুন বিন্যাস - এগুলো নিয়ে তারা কাজ করবে, একাডেমি আর লন্ডনের শিল্পাংগনের পান্ডারা পারুক তো তাদের ঠেকাক। 
মন্ত্র এক, সদস্য (এখনো) তিন, আর গোড়াতেই দেখা দিল দুটি ভিন্ন মানসিকতা । মিলে আর হান্ট বাস্তববাদী, এদিকে দান্তের বাস ভাবনগরে। মিলে আর হান্ট কে টানে রেনেসাঁর পরের ঘরানাগুলো, আর দান্তে পড়ে আছেন প্রাক-রেনেসাঁর কাত্রোসেন্তোদের মঠে। কিন্তু কয়েকটি বিষয়ে তারা একজোট – তারা তাদের ছবিতে স্বাধীনভাবে নিজের মতপ্রকাশ করবেন ও প্রকৃতিকে যতটা সম্ভব বাস্তবভাবে দেখাবেন, আর কথা রইল তারা তাদের ছবিতে নিজের নামের বদলে ভাতৃসভার অদ্যাক্ষর 'পি আর বি' সই করবেন। শুরু হল ‘প্রাক-রাফায়েলিয় ভাতৃসভা’। 
একের পর এক ছবি এঁকে গেলেন তারা। শপথ মেনেই। হয়তো তখনো নিয়ম থেকে অতটা দূরে যেতে পারেনি, বা ঘনিষ্ঠ বন্ধুদের বাইরে কেউ পি আর বির কাজ খেয়ালই করেনি। তাই শুরুর দু’তিন বছর এমন গেল, যেন কিছুই হয়নি। তারপর হঠাত যেন বোমা পড়ল। ১৮৫১ সালে মিলে’র ‘Christ in the House of His Parents’, হান্ট এর “A Converted British Family Sheltering a Christian Missionary from the Persecution of the Druids” আর দান্তের “Ecce Ancilla Domini” জনসম্মখে প্রকাশ করা হল। প্রতিটি ছবিই ধর্মীয় বিষয় অবলম্বনে। 





From Sachalayatan


মিলের ছবিটি যিশূ, ম্যারি আর যোসেফকে তাদের দৈনন্দিন জীবন নিয়ে। ছুতার যোসেফ তার কারখানায় সহকারি নিয়ে একটি দরজা বানাতে ব্যাস্ত, বালক যিশু বাবার সহায়তায় এক বাটি হাতে সাধারন পশমের কৌপিন পড়ে সাবধানে হেটে আসছেন। 





From Sachalayatan


হান্টের ছবিতে একজন রোমান মিশনারি আশ্রয় নিয়েছে ইংল্যান্ডের আদিবাসীদের একটি কূঁড়েতে, আর বাইরে সেই মিশনারির সংগী আরেকজন মিশনারিকে বেঁধে নিয়ে যাওয়া হচ্ছে। 





From Sachalayatan


আর দান্তের ছবিটি দেবদূত গ্যাব্রিয়েল দৈব গর্ভাবস্থার খবরটি দিতে কিশোরী ম্যারিকে ঘুম থেকে ডেকে তুলেছেন, এমন সময়ের।
ছবি তিনটি প্রথম প্রদর্শিত হতেই, যেন সারা লন্ডনে ঢী ঢী পড়ে গেল। 
দান্তের অসমাপ্ত ছবিটাতে কিছুটা রহস্য মেশানো ছিল। ম্যারিকে রানীর বেশে না দেখিয়ে সাধারন এক মেয়ের মতই আকলেন তিনি। গ্যাব্রিয়েলকেও তার গতানুগতিক পাখা না দিয়ে তাকে এমন ভাবেই আকলেন, যেন গ্যাব্রিয়েল একজন রক্তমাংশেরই মানুষ। হান্টের ছবিটাতে মিশনারিকে সম্মানজনক ভাবেই দেখা গেল, তবে গোল বাধালো ইংরেজ আদিবাসীদের সাজসজ্জায়। সারা পৃথিবী যখন ইংরেজ সিংহের সামনে মাথা নত করে আছে, যেখানে ইংরেজ সভ্যতার দন্ডবাহক, সেখানে হান্ট কিনা তার ছবিতে ইংরেজদের দেখাচ্ছেন পশুর ছালচামড়া গায়ে নেটিভদের মত করে? কি অনাচার। গাব্রিয়েল আর হান্টকে আরো কথা শুনতে হল তাদের ছবিতে চরিত্রের উদ্ভট (!) বিন্যাস আর গাড় রঙ নিয়ে। 
তবে মিলের ছবিটা বাজিমাত করে দিল। এতে বাস্তবতা এতটাই প্রকট, বিশেষ করে ম্যারির অতিসাধারন চেহারা দেখে চার্লস ডিকেন্স এতই চটে গেলেন যে তিনি লিখলেন “...so hideous in her ugliness that ... she would stand out from the rest of the company as a Monster, in the vilest cabaret in France, or the lowest gin-shop in England.” এই ছবি নিয়ে হুড়োহুড়ির মাত্রা তুঙ্গে পৌছুলো যখন খোদ রানী ভিক্টোরিয়া আর কৌতুহল সংবরন করে লোক পাঠালেন, যেন ছবিটা বাকিংহামে পাঠানো হয় তাকে দেখাবার জন্যে। 
(চলবে?)

