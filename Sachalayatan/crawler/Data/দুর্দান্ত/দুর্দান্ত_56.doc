একখান  কুইজ কইতাম চাই - ২ 



বিশ্ববাজারে আপরিশোধিত তেলের দাম পড়তে শুরু করেছে। পশ্চিমা দেশগুলোতে অর্থনৈতিক মন্দার সাথে সাথে জ্বালানীর চাহিদাও কিছুটা নিথর হয়ে আসলে দাম ভবিষ্যতে হয়তো আরো পড়বে। এই প্রেক্ষিতে সরকার তেলের দাম কমাচ্ছেন। ৯১ অক্টেন পেট্রলের (পেট্রল) দাম এখন ৭৮ টাকা, আর ৯৮ অক্টেন পেট্রলের (অক্টেন) দাম ৮০ টাকা রাখা হবে শুনছি।  তামিম নাকি বলেছেন দাম আরো কমতে পারে। 
দেশে পেট্রলের দামের সাথে স্থানীয় দ্রব্যমুল্য বা পাব্লিক ট্রান্সপোর্টের দামের পারস্পরিক সম্পর্কটা অদ্ভুত; তেলের দাম বাড়লে এগুলোর দাম বাড়ে, কিন্তু তেলের দাম কমলে এদের দাম আনুপাতিক হারে কমে না। তাই তেলের দাম কমল আর নিম্ন/মধ্যবিত্তের ভাগ্যের সিকা ছিড়ল – তা তো আর নয়। দাম কমালে বরং সরকারের রাজস্ব আয় কমে, আর তখন আবার আমাদের কৃষিখাতের জন্য অতি গুরুত্বপূর্ন ভর্তুকি সরিয়া নেয়ার আরেকটা উছিলা যোগাড় হয়। 
ভারতে এই সেপ্টেম্বর মাসেও পেট্রলে লিটার প্রতি দাম ছিল ৫৮.৯ রুপি ছিল; ১.৪ টাকা/রুপি দরে তা ৮২.৪ টাকার সমান। দাম আরো কমানোর একটা ধুয়া উঠেছিল, কিন্তু সেখানের সরকার বলে দিয়েছেন যে তা সহসাই আর হচ্ছে না। 
বার্মায় পেট্রলের বাজারের প্রায় পুরোটাই কালো। সরকারি ভাবে এই কিছুদিন আগে ৫০০% দাম বাড়িয়ে পেট্রলের দাম  গ্যালন প্রতি ৩০০০ খ্যাত করা হল, কিন্তু কিনতে গেলে ৪৫০০-৫০০০ খ্যাতই পড়বে, যা কিনা বাংলা টাকায় প্রতি লিটার ৭০-৮০র মত। 
এখন কইন ছাইন দেহি, 
১.  রাইফেলসের জওয়ান আর সিমান্ত এলাকায় পদ্মা-মেঘনা-যমুনার ডিলারদের ঈমান ও দেশপ্রেম কতটুকু টনটনে হলে আজকের দামেই শিলচর, আগরতলা, রাথেডুয়াং বা সিতবির রাস্তায় বাংলাদশী পেট্রলই সহজলভ্য হবে না?
২. সি এন জির এই বাজারে মধ্যবিত্তের আর কয়জন গাড়িতে পেট্রল পোড়ায়? তাহলে পেট্রলের দাম কমালে লাভটা কার?
৩. আবার দাম কমানোর আগে তামিমের কি শিন্ডে আর লুন-থির সাথে পরামর্শ করে নেয়া উচিত?
(ছবিসত্ত্ব রয়টারের)

