জেলার নাম লালকুপি - ১২



১
শেভরনের ৬.৬ টিসি এফ এর আবিস্কারের খবরটি নিয়ে সাড়া পড়ল না কেন বুঝতে পারছি না। খবরটির সত্যতা নিয়ে প্রশ্ন আসতেই পারে। কিন্তু এত বড় একটি আবিস্কার নিয়ে শুধু এফপি খবর দিচ্ছে। দেশের কাগযে এ নিয়ে খবর কই? শেভরনের সেই মুচাই গ্যাস কম্প্রেসর বা আরো পুরোনো অক্সির বিবিয়ানার আগুন নিয়ে কেউ আর কোন কথা বলছে না। 
রমজানের হরতালের পর কি হল কেউ কি বলতে পারবেন? কমিটির পরবর্তি কর্মসূচীই বা কি? মে জে সুবিত বলেছিল যে সংসদীয় কমিটির সাথে আনু স্যার বা কমিটির নেতার সাথে বসা হবে, তা কি হয়েছে? খবরের কাগজ, টেলিভিশন বা ঢাকায় যোগাযোগ করে এ নিয়ে অনেকদিন কোন খবর পাচ্ছিনা। কেউ কি কিছু জানেন?
২
চড়ুই এর মত সচলে ঢুকি, দুই একটা কমেন্ট করি আবার বেরিয়া যাই। সচল পরিবারের ক্যাম্পাস ক্যাম্পাস অনুভবে প্রান ভরে শ্বাস নেই। দুর থেকে যতটা নেয়া আর কি। সচল না থাকলে লাঞ্চ-ব্রেক, আর অলস সন্ধ্যাগুলোর আর গতি থাকতো না। 
৩
বিশ্ববিদ্যালয়ের এক বন্ধু ইংলিশ চ্যানেল পেরিয়ে এলো গত সপ্তাহান্তে। দুরমুশ প্রকল্প শেষ এ একটু জিরিয়ে নিতে। অনেক দিন পর জম্পেশ আড্ডা হল। কোথায় ঘুরাই? আমস্টার্ডামের লালকুপি এলাকা, খালপাড়, রটার্ডামের বন্দর এলাকা, এই তো। বসন্ত-গ্রীষ্মের টিউলিপে রঙীন ক্ষেতে এখন আলু আর পেয়াজের ফসল - তোলার অপেক্ষায়। কাছাকাছি আছে কিছু হাওয়াকল। ৩০ মিনিটেই পৌছে গেলাম কিন্ডার্ডাইক। সাইকেল ভাড়া করে ঘন্টা দুই বেশ হাওয়া খেয়ে এলাম।
বাতাসে শরতের ঠান্ডা।  তবে রোদটা উঠেছিল চমতকার। বন্ধুর ক্যামেরায় তোলা কয়েকটি ছবি দেখুন। 






