জেলার নাম লালকুপি - ৫



সকালে তিন ঘন্টা আর বিকালে আড়াই ঘন্টা ট্রাফিক জাম এ বসেছিলাম আজকে। অফিসের পাঁচঘন্টা যেমন ফুরুত করে পার হয়ে যায়, দিনের শেষে এসে মনে হয় আরো কয়েকটা ঘন্টা থাকলে ভাল হত, জামের মধ্যে গাড়িতে বসে বসে তা মনে হচ্ছিল না।
সিডি চেঞ্জারে গত সপ্তাহান্তের ছোটে গোলাম আলি, কৈলাশ খের আর হাবিবকে বার দুয়েক পেরিয়ে এসে আর ভাল লাগছিল না। বিবিসিতে গিয়ে প্রথম আধা গন্টা মজা পাচ্ছিলাম, কিন্তু তারপরই ব্রাজিলের জংগল বাঁচানোর অপর ভালোচোনা শুরু হওয়ার পর আর মন টিকলো না। এমনিতেই ওলন্দাজ এফ এম এর অবস্থা অতভাল না, কিন্তু আমি যেখানে আটকে ছিলাম, মানে হেগ আর লাইদেনের মাঝামাঝি, ওখানে অখাদ্য সব চ্যানেলঃ হয় উম-পা-পা না হয় ধিন-চাক ধিন-চক, না হয় আরো ভয়াবহ ভালোচনা। রক, আর-এন-বির বাতাস এখানে কখনো বয়নি।
ফিরতি পথে এক পশলা বৃষ্টি পড়ছিল। বেশ কিছুক্ষন গুতাগুতির পর স্কাইরেডিও তে পা হড়কালো। 
রেডিওতে এভানেসেন্স এর একটা গান, বাইরের ভেজা সবুজ, বৃষ্টি, ঝরো বাতাস এর মধ্যে কিছুক্ষনের জন্য আমি অন্য কোথাও হারিয়ে গেলাম। 


