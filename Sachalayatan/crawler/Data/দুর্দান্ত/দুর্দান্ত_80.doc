জেলার নাম লালকুপি - ৩



একটা লেখা পড়ে মুখটা তিতা হল। এ একটা পুনঃপৌনিক আপদ। বিশ্বে একটা নতুন ট্রেন্ড আসবে, তার ভাল-খারাপ এপিঠ অপিঠ। চাইলেই আমরা ভাল দিকটাকে আয়ত্ব করে আমাদের কৃষ্টিকে আরো ঘাড়ে গতরে করতে পারি, মাঝে মাঝে কেমন করে যেন আবার করেও ফেলি ঃ আজমখান আর পিলু মমতাজ থেকে শুরু করে মাইলস,  আজকের মমতাজ তাই করেছেন। হালের আপনাকেই খুঁজছে বাংলাদেশ জাতিয় নতুন মুখ খোঁজা অনুষ্ঠানও পেরেছে বাইরের ভাল কিছুকে দেশের মধ্যে নিয়ে আসতে।
ড়্যাপ নিয়ে আলমগিরের এই লেখাটায় তার মনের কষ্টটা সর্বজনীন। আমেরিকার বস্তিতে বসে টুপাক যদি এই ড়্যাপ দিয়েই ফকির আলমগীরের “মায়ের এক ধার দুধের দাম” এর ইংরেজী করে ফেলতে পারেন, এল এল কুল জ়ে যদি এই ড়্যপেই তাঁর প্রেয়সীর হেঁটে যাবার জন্য রাস্তার কাঁদায় পিঠের জ্যাকেট বিছিয়ে দিতে পারেন, আর অ্যাপাচি পারেন লাড্ডুর হাঁড়ি হাতে বাবা মায়ের সাথে পাত্রি দেখতে – তাহলে আমাদের ফুয়াদ কেন পারল না?
যৌনতা আর খাচরামির মধ্যে ফারাকটা হল রুচি। ভোঁতা দাও আর খেতা চাপা দেয়া বাংলায় খাচরামির চাইতে বরং রুচিশীল ইংরেজী ঈষ্টাইলের ্যৌনতাই দেশের পোলাপানের জন্য ভাল। 
মে’র ৫ তারিখ ওলন্দাজেরা স্বাধীনতা দিবস পালন করে। গত বছর এই উপলক্ষে লাংফ্রান্স এন বাস বে (লম্বু ফ্রান্স আর ওস্তাদ বি) একটা সুন্দর দেশাত্মবোধক ড়্যাপ পরিবেশন করেছিল আমস্তারদামের এরিনা তে। ইউ টিউবে এর ভিডিও দেখুন এখানে। 

কিছু ছত্রের অর্থ এরকমঃ   
আমি এসেছি পিম ফরতাউন আর ভল্কার্ত এর দেশ থেকে,
থেও ফন খখ আর মোহাম্মদ বে ছিল এখানে
আমি এসেছি ক্রোকেট আর ফ্রিকান্দেলের দেশ থেকে
এসেছি লাল-সাদা-নীল আর সোনালী সিংহের দেশ থেকে
যে দেশ সারা দনিয়াকে লুটেছিল সেই সোনালী শতাব্দিতে
আমার সেই দেশ ৮৮ তে বিশ্বকাপ জিতেছিল
এই সেই মোলায়েম হারিং, উচু বাঁধ আর খালে ভরা
এইখানেই আমার ঘরে ফিরে আসি শেষ হলে দুনিয়াটা ঘোরা।
তিন ঘন্টায় এই দেশের এই মাথা থেকে ঐ মাথায় যাওয়া যায়।
আর ঐ যাত্রার প্রতি দশ মিনিটে আলাদা আলাদা আঞ্ছলিক ভাষা শুনতে পাবে তুমি।
কাগজে কলমে এই দেশটা সবার জন্য
আর আমাদের সেরা রপ্তানি হল এক্সটেসি
আমার দেশ ইরাকের সাথে যুদ্ধে গেছে
কারন বাল্কানেন্দে বুশের প্রমদ বালক... 
ইত্যাদি, ইত্যাদি।  

