রাতা মোরগের ঘুর্নি ঘুর্নি



গত বিষ্যুদবার আমাদের হাসিনা জ্বালানী, বিদ্যুত ও খনিজসম্পদ (জ্বাবিখস) মন্ত্রনালয়ে গিয়ে বেছে বেছে শুধু বড় বড় রাতামোরগ সাইজের আমলাদের বোর্ডরুমে একসাথে ডেকে নিয়ে বসলেন। “এইবারটি যে একটু মন দিয়ে কাজ করতে হ্য় যাদুসোনারা। অনেক তো হল। জুত মত কারেন্ট-গ্যাস-ডিজেল দিতে না পারলে তো আর মান থাকে না”। 
রাতামোরগের দল জিভ কেটে তৈরী। ঝুঁটি ডানা লেজ ঝাপটে কুক্কুরু কু – লাফ দিয়ে ফিল্ডে। 
"উমহু আপা, ইশশি রে, আপনারে তামিম দেহি কিছুই কয় নাই। এদিকে তো কেস জন্ডিস। বিশ্বঅর্থনীতির ‘ডুবতে ডুবতে ভেসে আছি’ অবস্থা। আরবের শেখ আর মালায়ান দাতুকের দল তো আমাগো লেবারের গুষ্টিরে বেতন দেয়া বন্ধ কইরা দিছে। আরবি-জাপানী-চীনা কেউই আর মোবাইল ফোন ছাড়া অন্য কিছু চোহে দেহে না। আর এইহানে সেই সিস্টেম লস, সেই খাম্বা এন্ড কো, সেই দেড়কাঠার প্লটে সাততলা এপার্টমেন্ট। বেঈমানের দল কেউ কথা রাহে নাই। অবস্থার যহন এইরকম পরিস্থিতি, তহন কি কামে যে আফনি এই মরার কারেন্ট-গাস-ডিজেল এর আহ্লাদ দিয়া পাবলিকরে মাথায় তুলছেন? আর হালার পাবলিকের মধ্যে আছেও কয়েকটা নেমক হারাম। এইরকম ক্যাটাভ্যারাস অবস্থায় এইসব খুচরা প্যাচাল নিয়ে তারা মাথা ঘামায়, যত্তসব পেরতিক্রিয়াশীল উল্লুকের দল। সবকয়টারে বাইতুল মুকাররামে নিয়ে জুতাপেটা করা উচিত। "
স্ক্রিনে স্লাইডের পর স্লাইড – বুলেট, পাই, বারচার্ট - ওম পাওয়ারপয়েন্টায়ে নমহ। 
ঝুনা মোরগ সাস্পেন্ডারের ইলাস্টিক টেনে এনে ছাটাং করে ছেড়ে দিয়ে দাঁড়িয়ে পড়লেন। " ম্যাডাম - মোদ্দা কথা হল এই। দেশের ঢাকনাটি তুলে যদি তলার ভান্ডটা আপনাকে দেখানো যেত, তাহলে দেখতেন বড় নদীটার এপাশে কিছু থার্ডক্লাশ কয়লা, আর ওইপারে কয়েক কোষ গাস। সাগরের যদিও একটা কূপ আছে, তাও আবার খট খটে ড্রাই। এগুলো দিয়ে আর ক' আউন্স কারেন্ট-গাস-ডিজেল আসবে বলুন। সবার জন্য কারেন্ট-গাস-ডিজেল দেয়ার প্রশ্নই আসে না। তারচে চলুন আমরা বাইরে থেকে কয়লা আর বার্জমাউন্টেড কারন্টের কল আমদানী করি। তুম ভি খুশ, হাম ভি খুশ, আর হে হে বাড়ীতে আপনার ভাবীও খুশ।"  
গজল শেষ। ঢোকে ঢোকে ঠান্ডা ‘মাম’ আর কামড়ে কামড়ে পুর্বানীর সমুচা। সাথে ঝুনা মোরগের স্বল্পচুলো চাঁদিতে হস্ত বোলায়ন। নাকের লোমের ধার পরীক্ষনপর চশমায় ফু দিয়ে সিল্কের টাই দিয়ে ঘষাঘষি এবং অতঃপর চশ্মার ডান্ডি ধরে ঘুর্নি ঘুর্নি।
(ছবি সত্ব ঃ lonestarphotos.com)

