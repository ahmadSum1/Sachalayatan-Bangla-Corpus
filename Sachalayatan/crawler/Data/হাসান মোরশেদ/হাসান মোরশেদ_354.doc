যে তাহের জনতার......



 .

 জন্মেছি, সারা দেশটাকে কাঁপিয়ে তুলতে
  কাঁপিয়ে দিলাম;
 জন্মেছি ,তোদের শোষনের হাত দুটো ভাঙবো বলে
  ভেঙে দিলাম;
 জন্মেছি,মৃত্যুকে পরাজিত করবো বলে
  করেই গেলাম ।
  জন্ম আর মৃত্যুর দুটি বিশাল পাথর
  রেখে গেলাম ।
  পাথরের নীচে শোষক আর শাসকের কবর দিলাম ।
  পৃথিবী-অবশেষে এবারের মতো বিদায় নিলাম ।

---------
---------
এই লাইনগুলো লিখেছিলেন কর্নেল জিয়াউদ্দিন ।
১৭ই জুলাই ১৯৭৬ । গোপন সামরিক ট্রাইবুনাল কর্নেল তাহেরের ফাঁসীর রায় ঘোষনা করে । তাঁর সহযোদ্ধা কর্নেল জিয়াউদ্দিনের ১২ বছরের কারাদন্ড ঘোষিত হয় ।
সামরিক ট্রাইবুনালের রায় ঘোষনার পর জিয়াউদ্দিন এই লাইনগুলো লিখেন তাহেরের সম্মানে ।
তিনদিন পর মানবাধিকারকে বুড়ো আঙ্গুল দেখিয়ে ফাঁসিতে ঝোলানো হয় মুক্তিযুদ্ধের ১১ নং সেক্টর কমান্ডার কর্নেল আবু তাহের বীরোত্তম'কে ।
আমি তাঁর রাজনীতির সমর্থক নয় ।
তবু আজকের এই দিনে,এই বীর যোদ্ধার প্রতি আমার বিনম্র শ্রদ্ধা ।
-------
-------
সামরিক ট্রাইবুনালে দেয়া কর্নেল তাহেরের জবানবন্দী হতে পারে বাংলাদেশের রাজনীতির এক গুরুত্বপুর্ন দলিল । পড়েছেন হয়তো অনেকেই ।
যদি কারো পড়া না থাকে তাঁর জন্য লিংক দিয়ে দিলামঃ
তাহেরের জবানবন্দী
 
