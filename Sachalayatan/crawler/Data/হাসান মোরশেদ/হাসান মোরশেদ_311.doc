ইরানের ট্রেড ইউনিয়ন নেতার মুক্তি ও চিকিৎসার জন্য আবেদন



আন্তর্জাতিক পরিবহনশ্রমিক ফেডারেশনের সম্মেলনে মনসুর
মনসুর অসানলু(Mansur Ossanlu) তেহরানের ১৭ হাজার  পরিবহন শ্রমিকদের নেতা । সরকারীবিরোধী কোন তৎপরতা নয়,কেবল মোটরশ্রমিকদের অধিকতর বেতনভাতার জন্য নিয়মতান্ত্রিক আন্দোলন চালিয়ে আসছিলেন তিনি দীর্ঘদিন ধরেই ।
এই অপরাধে তাকে বারবার কারাবন্দী এবং নির্যাতনের শিকার হতে হয়েছে । ডিসেম্বর ২০০৫ থেকে আগষ্ট ২০০৬ পর্যন্ত  একটানা তিনি বন্দী ছিলেন,এরপর আবার নভেম্বর ২০০৬ গ্রেপ্তার হন । মে ২০০৭ এ তাকে ৫ বছরের কারাদন্ড দেয়া হলেও তিনি জামিনে বের হয়ে আসেন ।
জামিনে থাকা অবস্থাতেই ইরানের গোপনপুলিশ বাহিনী তাকে অপহরন করে ।অপহরন করার সময়ই তাকে অমানবিক নির্যাতন করা হয়,তার জিহবা কেটে ফেলার চেষ্টা করা হয় ।
অক্টোবরের ৯ তারিখে ইন্দোনেশিয়ান ট্রেড ইউনিয়নের একটি প্রতিনিধি দল কারাগারে তাকে দেখতে গেলে কর্তৃপক্ষ জানায় তাকে হাসপাতালে ভর্তি করা হয়েছে ।
১৫ অক্টোবর তাঁর স্ত্রী প্রথমবারের মতো তাঁকে দেখার অনুমতি পান । এ সময় মনসুর তাকে জানান যে, অমানুষিক অত্যাচারে তিনি ক্রমশঃ দৃষ্টিশক্তিহীন হয়ে পড়ছেন  এবং কর্তৃপক্ষ  আসলে তাঁর চিকিৎসার কিছুই করছেনা ।
***
***
এমনেষ্টি ইন্টারন্যাশনাল মনসুরের মুক্তির আবেদন ও সুচিকিৎসার দাবী জানিয়ে একটি মেইলিং কার্যক্রম হাতে নিয়েছে । মন্তব্য ঘরে আমি একটা প্রামান্য মেইল রাখছি । 

সচলায়তনের সকলের কাছে অনুরোধ  এই কার্যক্রমে অংশ নিন ।

মনসুর'কে নিয়ে নির্মিত একটি ভিডিও চিত্রঃ

 
