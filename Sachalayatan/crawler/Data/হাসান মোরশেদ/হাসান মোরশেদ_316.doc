 । । মৃত ইশ্বর কি জানেন, বেলা কতো হলো?  । ।



 .
 প্রায় প্রৌঢ় সে জন, নামিয়ে রেখে বিয়ারের গ্লাস
 বলতে শুরু করেন এবার গল্প তার,
 'শোনো হে যুবক...'

 (আর এ সময় এক কোমল বালিকা এসে দাঁড়ায় আমাদের টেবিলের পাশে ।
 সংগত সে আমাকেই বলে ' ভালোবাসি রেড ওয়াইন')

 'শোনো হে যুবক...
 তোমাকে শোনাবো সেই অলৌকিক কাহিনী , যা এর
 আগে আর কেউ শোনেনি ।
 শুনে নাও কি করে ইশ্বরের দর্শন পেয়েছিলেন আমার জননী ।

 (বালিকা বলে-- 'আজ রাতে আমার তেমন কোনো ব্যস্ততা নেই ।
 কেমন হয় যদি আমরা দু জনে সময় কাটাই তোমার গৃহে')

 তিনি পুন্যবলে আরোহন করেছিলেন পৃথিবীর শীর্ষ চুঁড়োয়,
 যেখানে নেমে এসেছিলেন স্বয়ং ইশ্বর ।

 (আমি ফিসফিসিয়ে বলি তাকে-- আমার যে নিজের কোন ঘর নেই ।  হুম,তবে...)

 ইশ্বর তাকে বলেছিলেন 'আজ তোমার গৃহ প্রবেশ হলো'
 মহান ইশ্বরের দৈবকণ্ঠ শুনে আপ্লুত হয়েছিলেন কুমারী জননী আমার ।

 ( বালিকা প্রশ্নবোধক -'তবে কি?' )

 কান্নায় ভেংগে পড়েছিলেন জননী আমার ।আর
 ইশ্বর, মহান ইশ্বর তার মায়াময় দুবাহু বাড়িয়ে
 জড়িয়ে নিয়েছিলেন সে কুমারী কে ।

 ( বরং এই পানশালাতেই  যদি কথা বলি সারারাত,কেমন হয়?)

 এমনই সৌভাগ্যবতী ছিলেন জননী আমার!

 (রেড ওয়াইন শেষ ।
 বালিকা উঠে দাড়ায় । আলতো করে ঠোঁট ছোয়ায়:
 'বালক দুর্ভাগ্য আমার ' )

 ******************************************
 Kenneth Patchen  এর  একটি কবিতার ছায়ায় এটি লেখা হয়েছিলো,গতবছরের কোন একদিনে ।। 
 
