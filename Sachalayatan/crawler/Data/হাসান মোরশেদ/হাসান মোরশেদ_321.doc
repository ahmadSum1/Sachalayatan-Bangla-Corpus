সামরিক জান্তা'র বিরুদ্ধে গনঅভ্যুত্থানঃ মিয়ানমারের সাম্প্রতিক পরিস্থিতি



.
সপ্তাহ অধিক থেকে বৌদ্ধভিক্ষুদের নেতৃত্বে যে গনআন্দোলন চলছিল,আজ তা চুড়ান্ত রূপ নিয়েছে । রাজধানী ইয়াংগুনে সকাল থেকেই অন্ততঃ ৫ হাজার ভিক্ষু ও তাদের কয়েকহাজার সমর্থক-কারফিউ ভংগ করে রাস্তায় নামেন ।
বিকেলের দিকে নিরাপত্তা বাহিনী লাঠিচার্জ ও টিয়ার গ্যাসের পাশাপাশি গুলি ছুঁড়তে থাকে ।
এখন পর্যন্ত অন্ততঃ একজন ভিক্ষুর মৃত্যুর খবর নিশ্চিত হওয়া গেছে । আরো কয়েকজন গুলীবিদ্ধ হয়েছেন 
থাইল্যান্ড থেকে একজন ব্লগার,তার ব্লগে পরিস্থিতি'র আপডেট জানাচ্ছেন ।
সচলায়তনের পাঠকগন সর্বশেষ পরিস্থিতির জন্য চোখ রাখতে পারেনঃ
মিয়ানমার পরিস্থিতি নিয়ে ব্লগ নিউজ
সংযোজনঃ
জুলাই মাসে মিয়ানমারের সামরিক জান্তা ভারত থেকে বেশ কয়েকটি হেলিকপ্টার গানশীপ আমদানী করেছে । হালকা ও সহজে উড্ডয়নযোগ্য এই গানশীপ গুলো ভারতেই তৈরী কিন্তু এর টেকনলজী এবং আর্মস এম্যুনিশেন্স সরবরাহ হয়েছে ইউরোপীয় ইউনিয়নের এক বা একাধিক দেশ থেকে ।
ইউরোপীয় ইউনিয়নের সবগুলো দেশ অস্ত্র রপ্তানী নিষেধাজ্ঞা চুক্তিতে স্বাক্ষর করলে ও গোপনে অস্ত্র ব্যবসা চালু  রেখেছে ।
এমনেষ্টি ইন্টারন্যাশনাল সহ মানবাধিকার সংস্থাগুলো এ বিষয়ে উদ্ধেগ প্রকাশ ও তদন্ত দাবী করেছে ।
ধারনা করা হচ্ছে, গনবিক্ষোভ চুড়ান্ত রূপ নিতে পারে এই  আশংকায় সামরিক জান্তা আগে থেকেই প্রস্তুতি নিয়ে রেখেছে । 
 
