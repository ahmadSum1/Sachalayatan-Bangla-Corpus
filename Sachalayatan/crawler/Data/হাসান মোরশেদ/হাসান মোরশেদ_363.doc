পানপর্ব-৫



.
নীল চোখের স্কচমেয়ে জোয়ানা ক্যাটরিনা
শিখিয়েছিলো, লিক্যুয়ার কফির প্রনালী ও প্রক্রিয়া;
স্ফটিক পেয়ালায় 'জেমিসন',কিংবা 'টিয়া মারিয়া'
হায় ক্যাটরিনা, শেখা আমার শেষ হলোনা ।
কালো কফি কুচকুচে, সাদা ক্রীম তার উপর
সহবাসে সন্নিহিত,তবু দেখি আলাদা পরস্পর;
আমি প্রাচ্যযুবা বংগদেশের,শিখিনি ব্যাকরন
শরীর দিলে কি প্রকারে  আটকে রাখি মন?
মনতো নিষাদ,ঠুকরে বের করে স্মৃতি ও সন্তাপ
কিছুই আলাদা নয়,আলাদা নেই পুণ্য ও পাপ ;
পেয়ালা শুন্যপ্রায় ,বাতি নিভিয়ে চলে যাও ক্যাটরিনা
আমার পরিত্রান নেই, তারপরে আর কিছুই থাকেনা ।
নাযিল হলো জুলাই ১২ এর দ্বিতীয় প্রহরে ।
এইবার ঘুমোতে যাই
 
