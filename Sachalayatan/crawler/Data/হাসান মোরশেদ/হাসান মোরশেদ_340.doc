 ।। রক্তের ভেতরে অনুভব করছি ।।



রক্তের ভেতরে অনুভব করছি নিঃশব্দে এগিয়ে আসছে ব্যাধ ।
না আমি সরে যাই!
বোধের ভেতরে আত্নহত্যার অনুরূপ এক প্রবণতা খেলা করে ।
না তুলে নিই কোনো বর্ম!
তোমাকে যে জেনেছে ও হারিয়ে ফেলেছে কেবল সেই এখন বুঝবে
আমার এ মনোভাব ।
চারদিকে গ্রামগুলো উজাড়,কঙ্কালে পরিনত স্বপ্নের সারস,
পড়ে আছে খড় ও পালক ।
গাভির বাথানে এখন অনবরত চলাচল করছে পিচ্ছিল সব সাপ,
ত্যাগ করছে খোলশ ।
উনোনে এখন আগুনগুলো নিভে গেছে অনেক আগেই এক ফুঁয়ে,
ভাতগুলো উপুড় এবং ভগ্ন ।
এই ঘোর কালে আমি আর কার কাছে যেতে পারি,বলো?
কেবল তুমি ও তোমার ।
**********
**********
সমুহ দুর্বিপাকে সাহস জাগিও তুমি চিরঞ্জীব হুমায়ূন আজাদ ।
কবিতার লাইনগুলো সৈয়দ শামসুল হক এর ।

