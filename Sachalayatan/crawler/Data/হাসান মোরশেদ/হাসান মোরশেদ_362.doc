বেলুচিস্তানের মুক্তিযুদ্ধ



.
দানব রাষ্ট্র পাকিস্তানের চারটি প্রদেশের মধ্যে আয়তনে সবচেয়ে বড় বেলুচিস্তান । শুধু আয়তনে বড় তা নয়, বেলুচিস্তান পাকিস্তানের সবচেয়ে প্রাকৃতিক সম্পদ সমৃদ্ধ প্রদেশ, তেল ও গ্যাস যার মধ্যে উল্লেখযোগ্য ।
তবে দানবরাষ্ট্রের নিয়ম মতেই বেলুচিস্তান পাকিস্তানের সবথেকে দরিদ্র ও অবহেলিত প্রদেশ । জাতিগতভাবে বেলুচদের শিক্ষার হার সবচেয়ে কম । বেলুচিস্তানের তেল, গ্যাস ও অন্যান্য খনিজে সমগ্র পাকিস্তানের উন্নয়ন ঘটলে ও কেন্দ্রীয় সরকারের কোনো অনুদান পায়না বেলুচিস্তান । মাতৃভাষা বেলুচের পরিবর্তে চাপিয়ে দেয়া হয়েছে উর্দূ।
এসব নিয়ে ক্ষোভ-বিক্ষোভ,প্রতিবাদ ,প্রতিরোধ চলে আসছে কয়েক যুগ ধরেই ।ষাটের দশকে এই ক্ষোভ তীব্র হলে নিষ্ঠুর সামরিক আগ্রাসনের মাধ্যমে তা দমন করা হয় । সেই সামরিক আগ্রাসনের প্রধান ছিলো কুখ্যাত টিক্কাখান। সে কারনেঐ খুনী পরিচিতি পেয়েছিলো  বেলুচিস্তানের কসাই  নামে ।
মাঝে কয়েকবছর বিচ্ছিন্ন প্রতিবাদ আন্দোলন চললে ও জেনারেল মোশাররফের শাসনামলে বেলুচিস্তান আবার অশান্ত হয়ে উঠে । দানবরাষ্ট্র তার চরিত্রানুযায়ীই সামরিক অভিযান চালিয়ে দমন করতে চায় সকল আন্দোলন ।
২০০১ সাল থেকে এ পর্যন্ত পাকবাহিনী হত্যা করেছে ১৫-২০ হাজার বেলুচ স্বাধীকার আন্দোলনের কর্মীকে । পাকবাহিনীর বিমান আক্রমনে ঘরবাড়ী হারিয়ে উদ্বাস্তু হয়েছেন কমপক্ষে দু লক্ষ বেলুচ ।
গত বছর বিমান আক্রমনে হত্যা করা হয়েছে বেলুচিস্তানের অবিসংবাদিত নেতা আকবর বুগতি'কে ।
এদিকে অসীম সাহসী বেলুচেরা গেরিলা কায়দার শুরু করেছে আত্নরক্ষা ও প্রতি আক্রমন । গঠিত হয়েছে বেলুচিস্তান লিবারেশন আর্মি   ।
যথারীতিই তাদেরকে ইতিমধ্যে  ভারতীয় দালাল  বলে আখ্যা দেয়া হয়ে গেছে ।
বেলুচদের বিভিন্ন ফোরামের আলোচনা থেকে জানা যায়, তাদের মুক্তি সংগ্রামের প্রেরনার নাম হচ্ছে  বাংলাদেশ ও স্বাধীনতা '৭১******************************************
 কিছু প্রাসংগিক লিংক:: 
বেলুচিস্তান মুক্তিসংগ্রামীদের ওয়েব ব্লগ
বেলুচ লিবারেশরন আর্মির প্রতিরোধ যুদ্ধ

 
