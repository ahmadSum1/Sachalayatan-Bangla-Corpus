জেনারেলের গোলাপদানী



.
একটি ফুলদানী
মহামান্য জেনারেলের টেবিলের উপর ।
ফুলদানীটি নিরেট কাঁচ ।
পাঁচটি লাল গোলাপ
ট্যাংকের নীচে একটি শিশু,বয়স পাঁচ ।
একটি শিশু, পাঁচটি তারা-
জেনারেলের কাঁধের শোভা ।
ফুলদানীতে পাঁচটি শিশু,একটি গোলাপ ।
ট্যাংকের নীচে পিষ্ট শিশু,
গোলাপ পাঁপড়ি;শোভা বাড়ুক
ট্যাংকটির আছে অগুনতি মুখ । 
**********************

SAMIH AL-QASIM এর কবিতা ।
SAMIH সেই পাঁচ লক্ষ ফিলিস্তিনির একজন ,যাদের বাস মুল ইসরাইলী ভূ-খন্ডে,হাইফা শহরে । 
গেলো বছরঅন্য এক সাইটে এই লেখাটা প্রকাশ করেছিলাম । সেই সময় লেবাননে ইসরাইলী আগ্রাসন নিয়ে ধুন্ধুমার কান্ড । নারী,পুরুষ,শিশু মরছে-ঘরবাড়ি দালান কোঠা ভেংগে পড়ছে । বিশ্বজুড়ে তোলপাড় ।
আর আমার মনে পড়ছিলো '৭১ । আমার মনে পড়ছিল জাফর জয়নাল দেলোয়ার,কাঞ্চনদের মিছিলে তুলে দেয়া ঘাতক ট্রাক । এইসব পুরনো কথা । অনেক পুরনো ।
মনে খুব জরুরী নয় হয়তো । তবু মনে পড়ে যায়, কেনো জানি । রক্তের দোষ?
১৫ জুলাই '০৭
ভোরবেলা
 
