।। আনওয়ান্টেড নোট।।



সংখ্যাগুরুদের একজন হিসেবে নিজের পরিচয় দিতে লজ্জা লাগে। কেবল সংখ্যাগুরু ধর্মবিশ্বাসের জোরে রাষ্ট্রের হন্তারক ও নীতিনির্ধারক হয়ে উঠে আর  সংখ্যায় লঘু যে কেউ সহজেই শত্রু  হয়ে যায়!
 ধর্ম, বর্ণ, শ্রেণী গোত্র সকলের সমানাধিকারের নিশ্চয়তা দিয়ে রাষ্ট্র নিজেই এইসব বর্বর আইন টিকিয়ে রাখে। আমার অস্থির লাগে। আমি আমার চারপাশে চিহ্ন পাই খুব নীরবে এই দেশে নাৎসিদের মতো শোধন চলছে একটা একরৈখিক সমাজ তৈরির জন্য। ভিন্নমত, ভিন্ন বিশ্বাস, ভিন্ন আচরণ, ভিন্ন ধর্ম, ভিন্ন জাতীয়তার স্থান হবে না এখানে। 
অথবা একটা চিড়িয়াখানা বানানো হবে যেখানে স্যুভেনির হিসেবে রেখে দেয়া হবে সকল বৈচিত্র্য। বিদেশি পর্যটকরা পয়সা কেটে চিড়িয়াখানায় ঢুকবে। এক খাঁচায় দেখবে হাতে শাখা কপালে সিঁদুর তরুণী শঙ্খে ফুঁ দিচ্ছে আরেক খাঁচায় দেখবে তীর ধনুক কাঁধে দাঁড়িয়ে আছে আদিবাসী তরুণ অথবা একতারা হাতে মাটির লালন...
এইসব কেবল প্রদর্শনযোগ্যই থাকবে, থাকবে না সহাবস্থানে। 

