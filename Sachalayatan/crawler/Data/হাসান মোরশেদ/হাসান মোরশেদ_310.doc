পানপর্ব-৮



পরের শরতে এই কবিতা আর পড়া হবেনা ।
এই শব্দ,এই বাক্য,এই কথামালা-
পেয়ালা বদলাবে,অন্য পানীয়,অন্য তৃষ্ণা ।
কেউ কেউ উত্তরে যাবে,হাওয়া বদলাবে,
ধুলো জমবে,ধুলো সরে যাবে,ফিকে হবে
কনিষ্ঠ আঙ্গুলে জমা ব্যাক্তিগত ব্যাথাবেদনা ।
কারো কারো তৃষ্ণা পাবে,পেয়ালা বদলাবে,
পানীয় ফুরাবে, কারো প্রতীক্ষা শেষ হবে
কেউ জেনে যাবে- এই শরতে ফেরা হবেনা;
সেই শরতে এই কবিতা  আর পড়া হবেনা । 
অক্টোবর ২৪,২০০৭ 


‹ পানপর্ব-৭
উপরে
পানপর্ব-৯  ›



