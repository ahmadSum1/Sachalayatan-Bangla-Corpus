ঘাতক-দালালদের বিচার নিয়ে ন্যূনতম কোন হতাশা নয়, চাই একশন-এখনই   



বহুৎ হতাশ হওয়া গেছে ।
আর হু-হুতাশ করতে ভাল্লাগেনা । জামাত এই হয়ে গেছে, সেই হয়ে গেছে, জামাতের লক্ষ লক্ষ ভোটার, নতুন প্রজন্মের ব্রেইনওয়াশ, মুক্তিযুদ্ধ এদের কাছে কোন ব্যাপার না- এই সব কথাবার্তা শুনতে শুনতে কান পঁচে গেছে ।
সবকথার শেষে ও যে কথা থাকে, সেটা প্রমানিত হয়েছে মাত্র ৪৮ ঘন্টা আগেই । গনতান্ত্রিক কাঠামোতে জনগনের যা করার আছে, যা করার ছিলো জনগন তা করে ফেলেছে- ঘাতক দালালদের ডাষ্টবিনে ছুঁড়ে ফেলেছে । 
ডাষ্টবিনে ছুঁড়ে ফেললে এখনো এদের প্রান আছে আর ডাস্টবিনের ময়লা আবর্জনা খেয়ে খেয়ে এরা যে আরো শক্তিশালী হয়ে উঠে, সদর-অন্দর দখল করতে আসে-বারবার আমরা তাই দেখেছি ।
তাই এখন মোক্ষম সময় ডাস্টবিনের ময়লা-আবর্জনা সুদ্ধ এগুলো সমুলে উপড়ে ফেলা ।
নতুন নির্বাচিত সরকার যদি আন্তরিক হয় ও তার কিছুটা কুটনৈতিক সমস্যা আছেই । মধ্যপ্রাচ্য এবং বড় মুরব্বী আমেরিকা আছে । খেয়াল রাখা জরুরী-  যুদ্ধবিধ্বস্ত দেশের জন্য খাবার ব্যবস্থা করতে গিয়ে শেখ মুজিবকে ও মধ্যপ্রাচ্য , আমেরিকার কাছে নতজানু হতে হয়েছিল , এর সাথে ছিলো পাকিস্তানে আটকে পড়া বাঙ্গালীদের হিসাব । 
সময় এখন বদলেছে অনেক । এটা ৭২ নয়, কালকের সূর্যোদয়ে আসবে  ২০০৯ ।
হাসিনা কি বললো, আওয়ামী লীগ কি করলো তা নিয়ে খুব একটা ভেবে ভেবে সময় ক্ষেপনের সময় হাতে নেই । এই মুহুর্তের নায়ক জনগন ।
ঘাতক-দালালদের বিচারের দাবীতে রাজপথ এখনই দখল রাখতে হবে । নতুন সরকারকে এই ম্যাসেজ দিতে হবে- আমরা কিন্তু অপেক্ষমান । বিচার শুরু করো নতুবা আন্দোলনের জন্য প্রস্তুত হও ।
এর জন্য জরুরী হলো- নিজেরা সংগঠিত হওয়া, সংগঠিত থাকা ।
সাংস্কৃতিক সংগঠন এবং বামপন্থী ছাত্র সংগঠনগুলোর এখনই  সক্রিয় হয়ে উঠা জরুরী । এর বাইরে আমরা যারা আছি তারা ও উদ্যোগী হয়ে উঠা দরকার ।
দেশে যারা আছেন বিভিন্ন প্লাটফর্মে ছড়ানো ছিটানো তারা নিজেদের মধ্যে কথাবার্তা বলুন,সংগঠিত হোন, সরকারকে ম্যাসেজ পাঠান- এবার কোন টালবাহানা আমরা মানবোনা ।
আমরা প্রবাসী যারা শারীরিক ভাবে উপস্থিত যারা থাকতে পারবোনা- তারা কি করে আপনাদের সাথে থাকতে পারি, কি ভূমিকা রাখতে পারি সেটা ও আমাদেরকে জানান ।
বিজয়ীদের হতাশা মানায়না, বিজয়ীদের এগিয়ে যেতে হবে চুড়ান্ত বিজয়ের লক্ষ্যে । 

