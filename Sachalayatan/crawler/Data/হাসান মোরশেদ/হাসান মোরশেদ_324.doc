।।শীর্ষাসন।।



যতক্ষন শ্বাস রয়েছে-ততক্ষনই আশ
এই আসে তো এই ভেংগে যায় ইশ্বরে বিশ্বাস ।।
ততক্ষনই কলংকভয়,মুখে ঝ্যাঁটার বাড়ি
যতক্ষন না সবার সামনে ন্যাংটো হতে পারি ।।
আকাশমুখো কুত্তা আমার ঘেউ ঘেউ ঘেউ ডাকে
সুযোগ পেলেই কামড়ে দেবে ইশ্বরআল্লাকে ।।
কামড়ে দিলেই মজার ব্যাপার,কেউ নেই কোত্থাও
ক্রশের থেকে নেমে ক্রাইস্ট বলেন,'বেটা আও ।।
ভুখ লাগে তো কাঁদিস কেন,খা না আমার হাত
পা খাবে তোর বালবাচচা,ঘুমোবি  এক সাথ ।। '
দিক দিক দিকচক্র ঘোরে দিন যে বয়ে যায়
আমায় বলে'ছোট্ট রে তুই মস্ত হয়ে যা---' ।।
মস্ত হয়েছি মৌলা,আমায় কে করেছে ভর
সে বলে যায়ঃ সর্বদা তুই স্বপ্নে স্বয়ম্ভর ।।
যতক্ষন এই শ্বাস আছে তোর শীর্ষাসনে বাস
মাথার নীচে বসুন্ধরা,দু-পায়ে কৈলাস ।।
***********
***********
জয় গোস্বামীর এই কবিতা পড়লাম আবার,অনেকদিন পর ।
কেনো পড়লাম? 

