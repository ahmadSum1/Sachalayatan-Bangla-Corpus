কয়েক পেগ জিবরান ।। আজ ছিল যার শুভদিন



.
১।।
সেই তো সত্যিকারের মুক্ত পুরুষ
যে ধৈর্য্য ধ'রে তার
দাসত্বের শৃঙ্খল বহন ক'রে চলেছে
কিন্তু মেনে নেয়নি----
২।।
যদি দূর ছায়াপথ আমারই অন্তরে
না থাকত,তাহলে
কি করেই বা আমি সেটি দেখতে পেতাম
৩।।
গভীর  এবং উচ্চতা সোজাপথে
চলে যায় গভীরতা এবং উচ্চতায়,
যার পরিসর বেশী সেই কেবল
বৃত্তের মধ্যে চলাফেরা করতে পারে---
৪।।
শিকড় সেই ফুল,
যে খ্যাতিকে অবজ্ঞা করতে পারে
------------------------------------------------------
ব্লগিং শুরুর,শুরুর দিকে জিবরানের অনুবাদগুলো প্রকাশ করতাম অন্য ব্লগসাইটে। সেই সময় অনেকেই এগুলো নিয়ে উচ্ছ্বাস প্রকাশ করতেন ।
তবে সবচেয়ে বেশী প্রণোরদনা পেয়েছি একজনের কাছে । তিনি নিজে ও কবি । জিবরান নিয়ে তার নিজের ও কাজ আছে । মুলতঃ জিবরানই তার সাথে আমার ব্লগীয় বন্ধুত্বের সুচনা করে।
আমার অনেক কাজের মতো যখন এই কাজটা ও থেমে যায় হঠাৎ করে তখনো এই ব্লগবন্ধু আমাকে মাঝেমাঝেই মনে করিয়ে দিয়েছেন জিবরানের কথা ।
আজ বহুদিন পর তার জন্মদিনে কয়েক পেগ জিবরান ।
শুভ জন্মদিন হে,  হযবরল
 
