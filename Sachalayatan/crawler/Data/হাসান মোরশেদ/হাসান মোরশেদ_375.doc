'গল্প' কি তবে ছবি নয়? নয় ভাস্কর্য?



এই তাৎক্ষনিক লেখার উস্কানীদাতা হচ্ছেন মান্যবর 'কনফুসিয়াস' ও 'এসএম৩'
ডান্ডি বিশ্ববিদ্যালয়ের 'ডানকান জর্ডানস্টোন' আর্ট ফ্যাকাল্টিতে বসে আছি । বিভাগীয় প্রধান প্রফেসর ফিসারের মুখোমুখি ।
আমি আসলে গৌন এ আয়োজনে । বন্ধু পলাশ ফাইন আর্টস এ পোষ্ট গ্রাজুয়েট ঢুকবে। গ্রাজুয়েশন করেছে স্টাফোর্ডশায়ার থেকে ।
খুবই ইনফর্মাল ভঙ্গীতে ইন্টারভিয় চলছে । ইনফর্মাল বলেই সাথে আমি ও ঢুকতে পেরেছি । আমি ঐ সব একেবারেই বুঝিনা । প্রফেসর ফিসারকে কে দেখে আমার বাংলাদেশের কবি মোহাম্মদ রফিক কিংবা অসীম সাহার কথা মনে পড়ছে । চোখমুখে এক শিল্পীত ভাবালুতা । কাধ ছাঁড়িয়ে ধবঅধবে সাদা চুল ।
পলাশের কাজ দেখে প্রফেসর খুশী । কেবল একটা জায়গায় একটু আপত্তি । ওর আগের কারিকুলামে স্ক্লাপচার ছিলোনা কিন্তু এখানে স্ক্লাপচারের ধারনাগত ব্যাপার গুলো পড়ানো হয়ে গেছে । শুরু হবে স্ক্লাপচার নির্মানের কৌশল গত দিকগুলো থেকে ।
দেখলাম পলাশ, প্রফেসর এর আপত্তিকে চমৎকার ভাবে উড়িয়ে দিচ্ছে । সে মুলতঃ চিত্রশিল্পী । পলাশ বলছে- সব মাধ্যমের মুল উদ্দেশ্য তো একটাই । যে দেখছে তাকে ম্যাসেজ দেয়া । তৈলচিত্র হোক, জলরঙ হোক কিংবা ভাস্কর্য নির্মান করেই হোক- শিল্পী তার শিল্পের দর্শকের সাথে যোগাযোগ তৈরী করছেন মুলতঃ । যোগাযোগ তৈরী করার ধারনাটা যদি পরিস্কার থাকে তাহলে টেকনিক টা শিখে নেয়া কঠিন কিছু নয় ।
প্রফেসর ফিসার দেখছি হাসলেন । আমি ও সুযোগ নিলাম একটু গলাবাজী করার ।
শুধু আঁকাআঁকি কিংবা ভাস্কর্য নির্মান কেনো, লেখালেখি বেলাইয় ও কি একই ধারনা প্রযোজইয় নয়? সেই একই ছবি আঁকা? একই মেসেজ দেয়া?দর্শক কিংবা পাঠকের সাথে যোগাযোগ স্থাপন? নিজের কথা আরেকজনকে বোঝতে পারার মতো করে উপস্থাপন?
হোমারের মহাকাব্য পড়লে কি পাঠকের চোখে ছবি ভেসে উঠেনা? ট্রয়ের রনক্ষেত্র, একিলিসের বীরত্ব, হেক্টরের আকর্ষনীয় ব্যাক্তিত্ব এইসব কি পাঠক দেখেনা?
ঠিক একই ছবি দর্শক কি দেখেনা এসব কে ভিত্তি করে আঁকা কোন পেইন্টিংয়ে কিংবা ভাস্কর্যে?
তাহলে নির্মানের যোগসুত্র কি খুব সন্নিহিত নয়?
 
