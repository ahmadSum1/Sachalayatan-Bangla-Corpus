মনোটোনাস মনোলোগস(০/৪)



মন; শরীর; মন ও শরীর; মন নাকি শরীর?
কোনটা ফুরোয় আগে? অথবা শুরুর তালিকায় কোনটা শুরুতে? 
কবে কোন কৈশোরে নিজস্ব ক্ষরনের অবাক স্বাক্ষী হতে হতে স্নানের জলে বারবার হাত ডুবিয়ে মিথ্যে শপথ- 'ভালো হয়ে যাবো, এইবার ভালো হয়ে যাবো নিশ্চিত', শরীর কি সেই থেকে মনের মিথ্যে সহবাস সঙ্গী?
একসময় সেই সহবাস ও তো ফুরোয়। মন আর শরীর যৌথযাপনের পাঠ চুকোয়।
তারপর?
মন ছাড়া শরীর; শরীর ভিন্ন মন। সম্ভব কি হয়না? হয়।
মনের কতো দায় শরীরে মিটে যায়, শরীরের বোঝাপড়া কি মন মেটাতে পারে? 
আধুনিক মানুষ দায়বদ্ধ থাকতে স্বস্তিবোধ করেনা, এমনকি নিজের কাছেও।

