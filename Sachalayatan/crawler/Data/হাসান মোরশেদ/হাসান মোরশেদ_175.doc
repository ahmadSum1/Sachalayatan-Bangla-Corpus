'আমার বর্ণান্ধতা'-- যে অসূয়ায় লিখিনা কবিতা



গোলাপ দেখেই মনে পড়লো একটি সহজ মুখ
নাকে নোলক, সরষে ফুলের সমুদ্দুরে একলা শুয়ে আছে
কিশোরী এক বুকের ওপর মরচে ধরা দীর্ঘ বেয়নেট-
তুমি যখন শুকোতে দাও তোমার ভেজা খোঁপা
রোদের  বারান্দায়
গহন মনে লাফিয়ে উঠে : মিল ব্যারাকের আগুন
ছুঁয়ে ছুঁয়ে
কালনাগীনির দেহের চেয়ে ও কালো ধোঁয়া উঠছে
শুধু এই ছবিটি-
.
শরবনে এক জলার ধারে ছিলাম দীর্ঘরাত
কারবাইনের ঠান্ডা নলটা ঘাড়ের উপর কাৎ-
শয্যাশায়ী আমার শরীর তোমার হাতের ছোঁয়া পেলেই
চমকে উঠে কেন অমন চমকে উঠে কেন অমন
চমকে উঠে কেন,
খাবার টেবিল জুড়ে কেন ছড়িয়ে থাকে ওলটানো
হেলমেট-
তোমার বুকে হাত রাখলেই সরষে ফুলের সমুদ্দুরে
একলা ভাসি-- একা ।
-----------------------------------------------
-----------------------------------------------

এই কবিতা আবু কায়সার এর ।
এরকম লিখতে পারিনা বলে কবিতার সাথে  লুকোচুরি প্রেমই হলো শুধু ,ঘরসংসার আর হলোনা আমার ।।

ছবি কৃতজ্ঞতা--Howard Denson
 
