শাহ আব্দুল করিম, শফিকুন্নুর--সেই অনাদি অকৃত্রিম



ইউটিউব আসলেই এক ভয়াবহ জিনিস ।
বিপণনের কল্যানে নগরবাসীগন কালনীপাড়ের আব্দুল করিমকে চিনে ধন্য করেছেন  এই তো একযুগ মাত্র । তার গান নিজেদের রুচি ও অরুচি অনুযায়ী কেটেছিঁড়ে ক্রয়-বিক্রয় করছেন তাঁর অনুমতি তোয়াক্কা না করেই । কত তস্য গায়ক বেঁচে থাকছেন তার গানের বি্ৃতি ঘটিয়ে । 
নাগরিক মিডিয়া যখন চিনেছে তাকে, তখন তিনি প্রায় শয্যাশায়ী, এখন পুরোপুরিই ।
ইউটিউবের কল্যানে খুঁজে পেলাম অৃত্রিম আব্দুল করিমকে । পোষাক আশাক দেখে ধারনা করছি '৮০ দশকের দিকে কোন পারিবারিক অনুষ্ঠানে রেকর্ড করা এটি । সে সময় একবার তারা লন্ডন এসেছিলেন । সম্ভবতঃ লন্ডনেই এই আয়োজন ।
আব্দুল করিমের সাথে ছিলেন আরেক গুনী শিল্পী শাহ শফিকুন্নুর । বয়সে  ছোট থাকলে ও যিনি চলে গেছেন আব্দুল করিমের অনেক আগে । আমার সামান্য জীবনের দামী সম্পদ এই মানুষটার স্নেহ সান্নিধ্য । তিনি আমার মায়ের মামা ছিলেন । আমরা ডাকতাম 'শিল্পী নানা'
১০ পর্বে পু্রো একটা  সিরিজ। প্রথমটিতে আব্দুল করিম গান গাইছেন, শফিকুন্নুর হারমোনিয়ামে ।  দ্বিতীয়টিতে শফিকুন্নুর গাইছেন, আব্দুল করিম করতালে তাল ঠুকছেন 
প্রথম পর্ব



 দ্বিতীয় পর্ব


