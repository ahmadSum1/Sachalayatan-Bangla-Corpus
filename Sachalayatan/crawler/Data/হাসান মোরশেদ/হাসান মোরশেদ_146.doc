অধোগামী দিনের পঞ্জিকা



১।
আর্মির গাড়ী পুড়লে দেশ ছারখার আর জাহাংগীর আলমের মতো নগন্য 'গন' খুন হলে রাষ্ট্র নির্বিকার । ইহাই গনতন্ত্র । টিকিট  কেটে হত্যার উৎসব দেখে শিস দিতে দিতে  বাড়ী ফেরা । আমি তো মরিনি এখনো~!

২।
ফুলবাড়ী প্রতিরোধ-২০০৬
এই ছবি দ্রুত ভুলে যাওয়া নিরীহ নাগরিকের জন্য কল্যানকর । এখন শান্তির কাল ।

৩।
জীবন আমার বোন অথবা বোন আমার জীবন ।
বোনটা চলে গেলো আজ কানাডায় । ভালো ছিলো, আরেকটু ভালো থাকার জন্য । ভালো থাকুক । ভালো থাকা বড় জরুরী হয়ে দাঁড়িয়েছে । হুম, ভালো থাকতেই হবে সব ভালো বিকিয়ে দিয়ে...

৪।
ঘুম ঘুম চোখে এসে কাজ শুরু করেছি । পাশের ট্যাবে খোলা বাংলাদেশের শেয়ার বাজার । কিনে রাখা শেয়ারের দাম বাড়লে দিনটা ভালো  যাবে ।

৫।
বন্ধু সুমন সুপান্থ কাল ফোন করেছিল অনেকবার । না পেয়ে মেসেজ পাঠিয়েছি- 'সন্দিহান,বেঁচে আছিস নাকি?'

৬।
আছি,নাকি? 
 
