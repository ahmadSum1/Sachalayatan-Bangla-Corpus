'India rejects Pakistan response to PoW offer' ।। ২৬ এপ্রিল ১৯৭৩



বাংলাদেশের সাথে আলোচনাক্রমে ভারত সরকার মধ্যস্থতাকারী সুইস দূতাবাসের মাধ্যমে পাকিস্তানকে জানিয়েছে, ভারত ও বাংলাদেশের দেয়া যুদ্ধবন্দী বিনিময় প্রস্তাবে পাকিস্তানের প্রতিক্রিয়া তাদের কাছে গ্রহনযোগ্য নয় ।

গত সপ্তাহে ভারত ও বাংলাদেশ যৌথভাবে এই প্রস্তাব পেশ করেছিল । এতে তিনটি আলাদা আলাদা যুদ্ধবন্দী গ্রপকে চিহ্নিত করা হয়েছে । ভারতের জিম্মায় থাকা ৯০,০০০ সামরিক ও বেসামরিক পাকিস্তানী, পাকিস্তানে আটকে পড়া ২,০০,০০০ বাঙ্গালী এবং বাংলাদেশে আটকে পড়া প্রায় ২,৬০,০০০ পাকিস্তানী(যারা বিহারী নামে পরিচিত) । 
প্রস্তাবে আরো বলা হয়েছিল- গনহত্যা ও ধর্ষনের অভিযোগে ১৯৫ জন পাকিস্তানী সেনাকর্মকর্তার বিচার করবে বাংলাদেশ । এদের মধ্যে উল্লেখযোগ্য লেঃ জেনারেল নিয়াজী এবং মেজর জেনারেল রাও ফরমান আলী- যারা ভারতের হাতে বন্দী আছেন । 
পাকিস্তানের প্রেসিডেন্ট ভুট্টো তার সামরিক উপদেষ্টা জেনারেল টিক্কা খানের সাথে পরামর্শ শেষে এই প্রস্তাবের প্রতিক্রিয়া জানান । তারা সরাসরি এই প্রস্তাবকে প্রত্যাখান করেন এই যুক্তিতে যে- পাকিস্তানের  কোন সামরিক কর্মকর্তার বিচার করার এখতিয়ার বাংলাদেশের নেই, এই অফিসাররা অপরাধী হলে পাকিস্তান নিজেই তাদের বিচার করবে ।
বরং তারা হুশিয়ারী উচ্চারন করেন পাকিস্তানে আটক বাঙ্গালীদের মধ্যে কাউকে গুপ্তচরবৃত্তিতে লিপ্ত পাওয়া গেলে তার বিরুদ্ধে কঠোর শাস্তির ব্যবস্থা  করা হবে ।
এ ছাড়া বিহারী সম্প্রদায়কে ফেরত নিতে পাকিস্তান বাধ্য নয় বলে ও তারা জানান ।
সবশেষে তারা ভারতীয় কর্তৃপক্ষকে ইসলামাবাদ সফরের আমন্ত্রন জানান যাতে শিমলা চুক্তির বাস্তবায়ন বিষয়ে পরবর্তী পদক্ষেপ নেয়া সম্ভব হয় । 
তবে ভারত জানিয়েছে যুদ্ধবন্দী সংক্রান্ত  প্রস্তাব নিঃশর্তে গৃহীত না হওয়া পর্যন্ত পাকিস্তানের সাথে অন্য কোন আলোচনার সম্ভাবনা নেই । 

