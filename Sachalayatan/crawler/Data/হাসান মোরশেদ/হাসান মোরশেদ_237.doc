কৃতজ্ঞতা পোষ্টঃ-  'মুক্তাঙ্গনঃনির্মান ব্লগ'



ইন্টারনেটে বাংলা লেখার জায়গা ' সচলায়তন ' বাংলা ভাষার দেশে নিষিদ্ধ  হলো ।
সচলায়তনের লেখক,পাঠকদের জন্য গত ২৪ ঘন্টা ছিলো বড় আশংকা,অস্বস্তি ও ক্ষোভের । 'ছিলো' বলছি কেনো? আছে তো এখনো । 
সচলায়তন ব্যান নিয়ে আজ সারাদিন নানা ফোরাম ও ব্লগে আলোচনা হয়েছে । 
অনেকেই উদ্বেগ প্রকাশ করেছেন,কেউ কেউ দ্বিধাগ্রস্ত ও আছেন আসলেই সচলায়তন ব্যান হয়েছে কিনা? গুগলটকে সচলায়তনের এক শুভাকাংখী জানতে চেয়েছিলেন-কর্তৃপক্ষ ব্যানের বিষয়ে সচলায়তনকে নিশ্চিত করেছে কিনা?
আমি ঠিক জানিনা, সরকার  দেশে কোন সাইটের এক্সেস বন্ধ করে দিলে সাইট কর্তৃপক্ষকে সেটা জানায় কিনা? জানানোর নিয়ম থাকলে  ও জলপাইতন্ত্রী বাংলাদেশে এটা আশা করা যে কতোটুকু বাড়াবাড়ি সেটা ও বিবেচ্য বটে ।
সচলায়তন ব্যান সংক্রান্ত নানা সংবাদ ঘাঁটতে ঘাঁটতেই চোখে পড়লো মুক্তাঙ্গনঃনির্মান ব্লগ 
তারা তাদের ব্লগে খুব স্পষ্টভাবেই সচলায়তনের পাশে থাকার ঘোষনা দিয়েছেন । 
আমি এই ব্লগ সাইটের কাউকে চিনিনা । তাই সচল পরিবারের একজনের পক্ষ থেকে এই লেখার মাধ্যমেই তাঁদের প্রতি কৃতজ্ঞতা প্রকাশ করলাম ।
সচলায়তন একটি সামান্য ব্লগ মাত্র কিন্তু  স্বাধীন মতপ্রকাশের কন্ঠরোধ করা খুব সামান্য কিছু নয়,সেটা বাংলাদেশে বহুদিন থেকে টের পাওয়া যাচ্ছে, আগামীতে আরো ভয়াবহরূপে টের পাওয়ার সমুহ লক্ষন ও দেখা যাচ্ছে । 

