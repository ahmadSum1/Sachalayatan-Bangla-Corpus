'এ যদি আমার দেশ না হয় তো, কার দেশ বলো?' 



.
বাংলার ধনুকের ছিলায় ছিলায় যতো টান
তীরের ফলায় তবু বিষ নয়, লালনের গান
সে গানে বিদ্ধ বুক , রক্তে অশ্রু ছলোছলো
এ যদি আমার দেশ না হয় তো, কার দেশ বলো?
'শ্যামলে শ্যামল তুমি নীলিমায় নীল' রবি গানে
যে নদীর কুল নেই , সে স্রোতে বৈঠা যারা টানে
আব্বাসউদ্দীন দরিয়ায় ধরেছেন সুর
শাশ্বত বেহুলার ভালোবাসা, সিঁথির সিঁদুর
ভাষাশহীদের খুনে শিশির ও আরো লাল হলো
এ যদি আমার দেশ না হয় তো, কার দেশ বলো?
স্মৃতিতে এখনো শুনি বঙ্গবন্ধুর আহ্বান
পূবের আকাশ ছুঁয়ে শান্তিতে ভোরের আজান
একুশের হাত ধরে চেতনার হয় হাতেখড়ি
বাংলা দেখলে আমি এখনো 'বাংলাদেশ' পড়ি
মুক্তিযুদ্ধ ডাকে আগামীর দিকে হেঁটে চলো
এ যদি আমার দেশ না হয় তো, কার দেশ বলো?
[কথা, সুর, কন্ঠঃ কবীর সুমন ] 








     Get this widget 
|
     Track details  
|
 		eSnips Social DNA    





 

‹  সবক'টা জানালা খুলে দাও না 
উপরে
অপমানে তুমি জ্বলে উঠেছিলে সেদিন বর্ণমালা ›



