এইদিনে ,এইসব প্রহসন- মনে পড়ে 



সময়ে কোন কোন সত্য ও বড় প্রহসনের মতো  ঠেকে । 
আজ ১০ নভেম্বর । একুশ বছর আগে এইদিনে নূরহোসেনের আত্নদানে বনপোড়া হরিনীর মতো আর্তনাদ করে উঠেছিল গোটা মানচিত্র । স্বৈরাচারের নিপাত আর গনতন্ত্রের আকাংখা ধারন করে বুক তার হয়ে উঠেছিল বাংলাদেশ । বাংলাদেশ রক্তাক্ত হয়েছিল জিরোপয়েন্টে ।
একুশ বছর পর এইসব স্মৃতিচারন নির্লজ্জ্ব প্রহসনের মতো মনে হয় । সেদিনের তরুনেরা  প্রায় প্রৌঢ় এখন, কিশোরেরা ও বিগত তারুন্যের কিনারায় । কেবল গোপন দীর্ঘশ্বাসে সেইসব দিনের ছাইভস্ম । হয়নি, কিছুই হয়নি ।
বীরের রক্তস্রোত ধুলির ধরাতেই হারিয়ে গেছে । 
পতিত গর্দভ হয়ে উঠেছে গনতন্ত্রের সওদাগর  । তার অশ্লীল হাসি, নূর হোসেনের বুকে বিদ্ধ বুলেটের মতোই আমাদের বারবার হত্যা করে । 
সেই ১০ নভেম্বরের কর্মসুচীতে  ময়মনসিংহ থেকে সাইকেল চালিয়ে এসে যোগ দিয়েছিলেন আরেক তরুন । তার লাশ খোঁজে ও পাওয়া যায়নি আর । 
এই ১০ নভেম্বরে তার নাম আর মনে করতে পারিনা  স্মৃতির শেষ তলানি হাতড়ে ও ।
নূর হোসেনের নাম ও একদিন সেই তলানীতে ঠেকবে গিয়ে ।
বন পুড়ছে আবার, হরিনী কবে টের পাবে আর? 

