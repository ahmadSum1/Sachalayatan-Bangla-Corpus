সোনালী চাকমা, শেকলবন্দী বন্ধু আমার



সোনালী চাকমা,বন্ধু আমার ।
সোনালী চাকমা,বন্ধু আমাদের ।
সেই '৯৬-'৯৯ সময়ে ভোরের কাগজ পাঠক ফোরাম ঘিরে যাদের টুকটাক লেখালেখি তাদের একটা বিশাল পরিবার ছিলো প্রায় আট হাজার জনের ।
মেইল,মোবাইল কিছুই ছিলোনা তবু সিলেট থেকে খুলনা, রংপুর থেকে পার্বত্য চট্রগ্রাম-যোগাযোগ নেটওয়ার্ক । সোনালী চাকমার সাথে সরাসরি যোগাযোগ হয়েছিল কিনা এখন আর মনে পড়েনা কিন্তু আমরা পরস্পরকে চিনতাম । 
অনেকবছর পর-কল্পনা চাকমাকে নিয়ে লিখতে গিয়ে জেনেছিলাম সোনালী, হিল উইমেন্স ফেডারেশনের সভানেত্রী হয়েছে ।  ভালো লেগেছিল ভীষন, কাকে যেনো ডেকে বলেওছিলাম-এই মেয়েটা আমাদের পুরনো বন্ধু । 
বিপ্লব মারাক নামের আমার যে গারো বন্ধু খুব ছোটবেলায় হালুয়াঘাটের বসতভাটি হারিয়ে তুরা পাহাড়ে শরনার্থী হয়েছিল , ১৯৯৯ এ শিলংয়ে তার সাথে পরিচয়, যারা তাকে শরনার্থী বানালো আমি ও তাদের জাত- তবু যে বিপ্লব মারাক ' আরে বাংলাদেশের পোলা তো' বলে আমাকে বুকে জড়িয়েছিলো- আজ বহুদিন পর  তার মেইল পেলাম ।
মেইলে বিপ্লব আমার কাছে জানতে চেয়েছে সোনালীর কি অবস্থা?
কি অবস্থা ,মানে?
বেইজিং এ মানবাধিকার লংঘনের প্রতিবাদে এক মেইলিং ক্যাম্পিং এ ব্যস্ত ছিলাম,খবর নিচ্ছিলাম জিম্বাবুয়ের হালচাল 
অথচ জানিনা, আরো  তিনদিন আগে চার সহকর্মী  সহ মহান রাষ্ট্রীয় বাহিনীর হাতে গ্রেপ্তার হয়েছে সোনালী চাকমা,শেষ খবর পাওয়া পর্যন্ত এখনো জানা যায়নি তাদের কোন খবর ।
( নিউ এজের সংবাদ  )
আমি তবু ন্যাকামী করছিলাম -'সোনালী আমার বন্ধু!'
হাহ্‌ 

