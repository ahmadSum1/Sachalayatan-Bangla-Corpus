'মুক্তি' না 'স্বাধীনতা'র যুদ্ধ? 



বেশ ক'বছর আগে প্রথম আলো'তে ডঃ আনিসুজ্জামানের স্মৃতিকথা ধারাবাহিক প্রকাশ হতো । এখনো হয় কিনা জানিনা ।
'৭৬ কিংবা '৭৭ সালের একটা ঘটনা বর্ননা করেছিলেন আনিসুজ্জামান ।
জেনারেল জিয়াউর রহমান তখন প্রধান সামরিক আইন প্রশাসক এবং রাষ্ট্রপতি ও বটে । আনিসুজ্জামান সম্ভবতঃ তখন চট্রগ্রাম বিশ্ববিদ্যালয়ের শিক্ষক । জেনারেল রাষ্ট্রপতি গিয়েছেন বিশ্ববিদ্যালয় পরিদর্শনে । বিদ্যালয় পরিদর্শন শেষে শিক্ষকদের সাথে বৈঠক । আনিসুজ্জামান সহ ক'জন প্রগতিশীল শিক্ষক দাবী জানালেন 'মুক্তিযুদ্ধে' শহীদ বিশ্ববিদ্যালয়ে ছাত্র ও শিক্ষকদের স্মৃতিতে সৌধ নির্মানের ।
কালো চশমায় চোখ আড়াল করা জেনারেল রাষ্ট্রপতি তার কন্ঠে বিরক্তি ঝরিয়ে বলেছিলেন- আমরা তো 'স্বাধীনতা' যুদ্ধ বলি, আপনারা 'মুক্তিযুদ্ধ' বলছেন কেনো? 
অবশ্য শেখমুজিব তার ৭ই মার্চের ভাষনে দুটোই উচ্চারন করেছিলেন- 
যারা যুদ্ধের মাধ্যমে বাংলাদেশের রাষ্ট্রের রাজনৈতিক স্বাধীনতা অর্জন করেছিলেন তাদের সাংগঠনিক পরিচয়  কিন্তু ছিলো 'মুক্তিবাহিনী' । 
শেখ মুজিবের ভাষন থেকে ধরে নেয়া যেতে তিনি 'স্বাধীনতা' ও 'মুক্তি' এই দুটোকে আলাদা করেই ভেবেছেন। 
কিন্তু ঐ ভাষনের মাত্র বছর ছয়েক পরে যখন অনেক ঘটনাই ঘটে গেছে, রক্তক্ষয়ী যুদ্ধ হয়ে গেছে, রাজনৈতিক স্বাধীনতা অর্জিত হয়েছে, এই 'স্বাধীনতা' যারা ছিনিয়ে এনেছেন সেই 'মুক্তি'যোদ্ধারা যুদ্ধ জয়ের পর ও পরাভূত , যার নামে মুক্তির যুদ্ধ তিনি ও নিহত- তখন জেনারেল রাষ্ট্রপতি জানালেন- ঐটা কেবল স্বাধীনতার যুদ্ধই ছিলো, 'মুক্তি'র  নয় ।

এই পোষ্টের পাঠকরা কে কি ভাবেন '৭১ এর যুদ্ধ নিয়ে- ঐটা কি কেবল 'স্বাধীনতা' যুদ্ধ নাকি 'মুক্তিযুদ্ধ' ও ছিলো?


যদি মুক্তিযুদ্ধ ও হয়ে থাকে স্বাধীনতার যুদ্ধ থেকে তার স্বাতন্ত্র্য কোথায়?


জেনারেল রাষ্ট্রপতির মতো যারা মুক্তিযুদ্ধকে কেবল স্বাধীনতার যুদ্ধ হিসেবেই খন্ডিত করতে চান-তাদের উদ্দেশ্য কি ছিলো কিংবা আছে?
 

