ফাঁসিতে ঝোলানোর জন্য,আজ বড় চমৎকার দিন



.
বোবা আদালতে বিচারকগন বধির ।
শিকারী কুকুরের লালা ঝরছে আর
মহামান্যগনের চোখের সামনে ঝুলছে
কালো নিগারের পাথুরে শরীর ।
শুনেছি ভীষন অপরাধী,ভয়ংকর খুনী
অবশ্য তাহারাই শুনিয়েছেন সব,দন্ডিতজন
নির্বাক নিয়মতান্ত্রিক, নির্বিবাদে ।
নিথর দুপা বাতাসে দুলছে যেনো কাকতাড়ুয়া,
কাক কে তবে?
তারা বুঝি?- হাসলেন যারা,শেষ আর্তনাদে!
আমি তো চিনিনা এই কালো মানুষ ।
আমি তো জানিনা ঐ সাদা মানুষ ।
জেনেছি কেবল - এক হাত কালো,
আরেকটা সাদা । এ আমারই,আমিই শেকলে
বাঁধা । আমিই আর্তনাদ, বিক্ষত লাশ ।
আমিই হেসে উঠি, বিভৎস উল্লাস ।
আর যদিনা কোনোদিন বদলায় এই দিন
খুন করে যাবো আমিই,খুন হবো প্রতিদিন । ।
***
***
কবিতার আদি জনক , সাম্রাজ্যবাদ ও যুদ্ধবিরোধী আমেরিকান কবি Kenneth Patchen ।
কবি ও চিত্রশিল্পী কেনেথ ছিলেন 'বিট' জেনারেশনের কবিদের অনুপ্রেরনা । এলেন গিন্সবার্গরা তাকে গুরু মানতেন ।
Kenneth Patchen মারা যান সম্ভবত: 1970 কিংবা 71 এ ।
 
