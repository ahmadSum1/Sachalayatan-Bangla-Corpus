শোকার্ত শৃগালদের জন্য



.
আমার জন্য মিছে শোকার্ত হয়োনা
চতুর শৃগালের দল ;
মৃত্যুতে ও সম্পুর্ন আছি নিশ্চিত ।
সমুহ দুরত্বে গিয়ে শোকার্ত হও,
সেই সকল অতৃপ্তের জন্য মার্সিয়া গাও-
জীবনে যাদের অনেক অনুযোগ ছিলো ।
আত্না বিক্রী করেছে যারা, আর অহরহ
বদলেছে জীবন ।
যেনো আসবাব, যেনো পোষাক, যেনো
দেয়ালের ছবি । বদলেছে শত্রু-মিত্র
স্বপ্ন ও বেদনা সবই ।
লক্ষ্যে অস্থির বলে কেন্দ্র থেকে দুরীভুত,
স্বপ্নে সমর্পিত নয় বলে পতিত সন্দেহে
বিশ্বাসে স্থিত নয় বলে ছড়ায় হতাশা,
অথচ সবথেকে বেশি বার, সবচেয়ে গাঢ়
স্বরে,তারাই উচ্চারন করেছে 'ভালোবাসা'!
আমার জন্য মিছে শোকার্ত হয়োনা
চতুর শৃগালের দল ;
মৃত্যুতে ও একাকী আছি,জীবনে যেমন ।
মারী ও মড়কে যারা সংঘে থাকেনি,
তৃষ্ণার জল খুঁড়েনি কোনদিন,তোমাদের
করুনার লালা আজ তাদের প্রয়োজন । ।

charles Bukowski'র for the Foxes কবিতার ছায়া অবলম্বনে ।
সামহোয়ারে প্রকাশ করেছিলাম ।
***ব্যবহৃত ছবির নাম Death and Life. এঁকেছিলেন অস্ট্রিয়ান শিল্পী Gustav Klimt ১৯১৬ তে ।
 
