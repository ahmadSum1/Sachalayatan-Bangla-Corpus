পানপর্ব-১



'পানপর্ব'- এ সিরিজে কিছু লিখেছিলাম সামহোয়ার ইন এ । ওই বাজারে আর পসরা সাজানোর ইচ্ছে নেই । বরং নিজের মৌলিক মাল-মসলা গুলো সরিয়ে নিয়ে আসবো নিজের ঘরে । শুরু করলাম পানপর্ব-১ দিয়ে ।
এটা নাযিল হয়েছিলো ২০০৬ এর নভেম্বর ২২ । বিলাতী সময় ১টা বেজে ২৫,মধ্যরাত ।
-------------------------------------
পুড়ে গেছে নি:শ্বাসের সকল অম্লজান
হিটার টার্ন অন দীর্ঘক্ষন । তীব্র শীত
ইচ্ছের কাঁপন । ক'পেগ ভডকা উইথ রেডবুল
'ক্যাটরিন-কাম অন বেইব-ইটস হার্ড নাও!'
শ্বেতাঙ্গিনী সহসা উধাও । তেরশ নদীর চুল
আঁকড়ে ধরে- স্মৃতি ও শমন,ছায়া নাভীমুল ।
নাভীতে ভস্ম, পুড়ছে স্বদেশ,শরীর আমার
নি:শ্বাসে কষ্ট এখন--'প্লিজ,অফ দ্যা হিটার' ।
বাইরে বরফকুচি -পড়ছে, পড়ুক । ভেতরে
ঝরেনি বৃষ্টি কতো দীর্ঘদিন ; স্বদেশের বুক
আর আমার শরীর- পুড়ে খাক আগুনের মেঘ ;
ক্যাটরিন ,ইউ বিচ--'গিভ মি ওয়ান মোর পেগ' ।
 
