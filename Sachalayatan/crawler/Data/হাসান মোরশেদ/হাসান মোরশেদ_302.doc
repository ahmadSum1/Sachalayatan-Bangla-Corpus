রক্তের অক্ষরে লেখা নন্দীগ্রাম



.
নন্দীগ্রাম আবারো রক্তাক্ত হয়েছে । অন্ততঃ তিনজন গ্রামবাসী নিহত হবার খবর পাওয়া গেছে । এর আগে গত মার্চে পুলিশ ও দলীয় ক্যাডারদের হাতে নিহত হয়েছিলেন কমপক্ষে ১৪ জন যাদের ভেতর নারী,শিশু ও ছিলেন । ধর্ষনের ঘটনা ও ঘটেছিলো ।
সচেতন সকলেরই জানা,শিল্পায়নের জন্য পশ্চিমবংগ রাজ্যসরকার একটি শিল্পগোষ্ঠীকে পুরো এলাকা লিজ  দিতে চুক্তিবদ্ধ হয়েছিলো । চুক্তির শর্তানু্যায়ী গ্রামবাসীকে তাদের ভিটেমাটি থেকে  উচ্ছেদ করতে গেলে সংঘর্ষের সুত্রপাত হয় । 
নিকট অতীতে আমাদের দেশে ও কানসাট এবং ফুলবাড়ীতে এরকম গনবিক্ষোভ ঘটেছে,সরকারী পেটোয়া বাহিনীর আক্রমনে প্রানহানীর ঘটনা ও ঘটেছে ।
পশ্চিমবংগের ঘটনা কিছুটা হলেও বিস্ময় জাগায়এ কারনে যে,সেখানে ক্ষমতাসীন আওয়ামীলীগ কিংবা বিএনপি নয় । ক্ষমতাসীন হলো বুদ্ধবাবুর কমিউনিষ্ট পার্টি । পুঁজিসম্প্রসারনের জন্য কৃষককে তার ভূমি থেকে উচ্ছেদ,প্রতিবাদী কৃষককে গুলী করে হত্যা,দলীয় কর্মীদের পুলিশের পেটোয়া ভূমিকা নেয়া- কমিউনিষ্টদের ইমেজের পুরো বিপরীত । বুদ্ধবাবু নিজে একজন কবি,রয়েছে গনমুখী রাজনীতির দীর্ঘ ঐতিহ্য,মুখ্যমন্ত্রী হওয়ার পর ও নাকি দু কামরার ঘরেই থাকেন । সেই বুদ্ধবাবু,সেই  কমিউনিষ্ট পার্টি পুঁজির পাহারাদার!
পুঁজির আগ্রাসন,দখল ও উচ্ছেদের গল্প নতুন কিছু নয় । এওকি তালে একই লয়ে আরো ভয়ংকর গতিতে চলছে এখন । ভয়ংকর এ কারনে যে, আগ্রাসন প্রতিরোধের যে পরম্পরা ছিলো,বিশ্বব্যাপী সলিডারিটি ছিলো সেটা এখন আর নেই ।
প্রতিরোধের স্বপন যারা বুনতো,তারা ও অনেক ক্ষেত্রে পাহারাদার হয়ে গেছে ।
তবু কানসাট,ফুলবাড়ী,নন্দীগ্রাম,সিংগুরে মানুষ তার অস্তিত্বের প্রয়োজনেই এখনো প্রতিরোধ গড়ে তোলে । এই প্রতিরোধ,এই আত্নদান,এই দাবী আদায়-রাজনৈতিক তত্ব,দর্শন,কথামালার চেয়ে অনেক বেশী বাস্তব ও সৎ ।
নন্দীগ্রামের মানুষের জন্য সশ্রদ্ধ অভিনন্দন ।। 
 
