নিকোনো উঠোন ও  নিঃশ্বাসের চুক্তিনামা



.
'বাংলাদেশ বড় লক্ষীমন্ত মেয়ে । ওকে
অন্ধকার জানালার ওপাশে দাঁড়িয়ে
ভূত সেজে ভয় দেখিয়ো না
ওর বুক ধড়ফড় করে ।

তোমাদের একটু ও কান্ডজ্ঞান নেই-
অকস্মাৎ একেকটা ঘটনা ঘটিয়ে  বসো, আর
মেয়েটার চোখ,মুখ, সমস্ত শরীর
প্রস্ফুটিত লাবন্য হারায় ।

ও বড়ো আহ্লাদী মেয়ে
সবুজ ফিতেয় চুল বেঁধে প্রতিদিন
পা দোলায় বঙ্গোপসাগরে ।
জল,পলিমাটি নিয়ে খেলতে ভালবাসে ।
কার ও সঙ্গে বিরোধ করেনা ।

তোমরা ও  বিরক্ত কোরো না ওকে । ওর
খেলার সংসার
তছনছ করে উধাও হয়োনা ।
ফের সব সিজিল-মিছিল করে উঠা
একরত্তি মেয়েটার পক্ষে খুব কষ্টকর কাজ ।

বাংলাদেশ বড়ো শান্ত মেয়ে
কারও সঙ্গে খুনসুটি করেনা কখনও
নির্ঝঞ্ঝাট থাকতে ভালবাসে ।
কেউ ওকে চুল টেনে ঢিল ছুড়ে বিরক্ত কোরো না ।
অন্ধকার জানালার ওপাশে দাঁড়িয়ে
ভূত সেজে ভয় দেখিয়োনা ।'
(বাংলাদেশ ।। আবু হাসান শাহরিয়ার)

-------------------------------------------------
-------------------------------------------------

আমার ল্যাপটপের স্ক্রীন জুড়ে একটুকরো বাংলাদেশ । আমার উপড়ে যাওয়া শেকড়,আমার নাভিমুলের ভস্মাধার । 
সারাদিনমান ক্লান্তিশেষে বিদেশবিভুঁয়ে আমার ফেলে আসা ঘরের চৌকাঠ- 'সচলায়তন'।
সেই চৌকাঠ মাড়িয়ে আমি ঘরে ফিরি-ঘর ছেড়ে বেরিয়ে আসা আমি ।
আমার আটপৌরে ঘরে এতো হল্লা, প্রতিবেশীর অতিমনোযোগ, কারো প্রশস্তি,কারো নিন্দা, কারো বাগ্মীতা,কারো বিপ্লব, কারো প্রতিযোগীতা, কারো  অতিসতর্কতা ---- ভাল্লাগেনা !
আমার এইসব ভাল্লাগেনা । 'ইচ্ছেকরে মনুমেন্টের পায়ের কাছে দাঁড়িয়ে বলি-আমার এসব ভাল্লাগেনা' ।
 তোমাদের যেখানে খুশী গিয়ে সুরম্য প্রাসাদগড়ো, তোমরা খুনসুটি করো, সমালোচনার ঘানি টেনে টেনে জ্ঞানের নির্যাস বের করো, বন্দনাগীতি গেয়ে গেয়ে যুথবদ্ধতা রচনা করো,বিরাট কিছু ঘটিয়ে ফেলো -যা খুশী কর, আমার কিচ্ছু  যায় আসেনা ।
'সচলায়তন'  নিজের বাড়ীর ছোট্ট উঠোন হয়ে ছিল, তেমনই থাক । দিনমান ক্লান্তি শেষে একটু নিঃশ্বাস ।
এতো মনোযোগ, এতো সমৃদ্ধি দরকার নেই ওর ।

(ছবি কৃতজ্ঞতাঃ-  মরিয়ম  
 
