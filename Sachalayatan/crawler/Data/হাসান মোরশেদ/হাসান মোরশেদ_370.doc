জানালার পাশে মিনিস্কার্ট পড়া এক বাইবেল পাঠিকা




Charles Bukowski'র কিছু কবিতা অনুবাদে হাত দিয়েছিলাম । দুটো  প্রকাশ ও করেছিলাম সামহোয়ারে । সচলায়তনের জন্য এটা নতুন অনুবাদ ।
যথারীতি,অনুবাদের চেয়ে ভাবানুবাদ অভিধাই নিরাপদ ।
----------------------------------------

পবিত্র রোববার,মসৃন সকাল
জানালার পাশে পান করছি প্রিয় দ্রাক্ষারস ।
অদুরে গীর্জা দন্ডায়মান,ভাব গম্ভীরময় ।
সে শ্যামলা বরন, প্রাচ্যের ঘ্রানময় ।
দীর্ঘ কালো চোখ, তুলে তাকালো বাইবেল হতে,
চোখ নামালো আবার বাইবেলে ।
ছোট কালো,ছোট লাল বাইবেল । আর সে পড়ছে
তার দু পা নাচছে ।সোয়ানলেকের মতো ছন্দময় ।
দীর্ঘ সোনালী কানের দুল দুবাহু মোড়ানো সোনালী বালা
আর আঁটোসাটো মিনিস্কার্ট জড়িয়ে আছে শরীর তার ।
যেনো একটা ছবি,স্থির হয়ে এইক্ষনে এইসব ।কেবল
দীর্ঘ দু পা অদলবদল-রোদের তাপ ।
যেনো তার কোন পরিত্রান নেই
যেনো তার কোন অভিলাষ নেই ।
আমার রেডিওতে বাজছে ধ্রুপদী সংগীত
শনতে পারছেনা তবু কি অদ্ভুত তালে তালে
বদলে যাচ্ছে তার পায়ের ছন্দ,নাচের ভংগীমা ।
শ্যামলা সে,ছায়াময়
পড়ছে সে ইশ্বরের গ্রন্থ ।
দুরবর্তী জানালায় দ্রাক্ষারস হাতে স্বয়ং ইশ্বর ।

জুলাই ৩। প্রথম প্রহর । বিলেতের ঘড়ি
 
