গল্পের খুঁটখাট ও আইপড সমাচার



কিছু কাজ এবং অনেকটুকু অকাজের চাপে সুযোগ হয়ে উঠছেনা নতুন কিছু লেখার,এমনকি অন্যদের লেখা পড়ার ও । পুরনো লেখা পড়ার অবকাশ তো নেই ই ।
সচলায়তনের একেবারে শুরুতে ২০০৭ সালের জুলাই মাসের প্রথম দিনে একটা গল্প প্রকাশ করেছিলাম ।
তক্ষক
প্রায় বছর ঘুরে এলো । ৫মে তারিখে একজন অতিথি মন্তব্যকারী ঐ পুরনো লেখা খুঁজে বের করে মন্তব্য করেছেন ।  । একটু অনিয়মিত বলে ঐ মন্তব্যটা ও আমার চোখ এড়িয়ে যেতো কিন্তু আরেক সুহৃদ ব্লগার ব্যক্তিগত ম্যাসেজে জানালেন মন্তব্য বার্তা । 
বেশ আগ্রহ নিয়ে ঐ মন্তব্য পড়লাম

ovaga লিখেছেন:জেলাশহরে ইন্টারভিউ দিতে আইপডঅলা যায়... হাসান মোরশেদের কাছ থেকে এটা আশা করিনি।

গল্পের এক তরুন যে ট্রেনে চড়ে জেলাশহরে যাচ্ছে চাকরীর ইন্টারভিউ দিতে । ঐ ট্রেনের মধ্যেই গল্প শুরু এবং শেষ । ট্রেন যাত্রায় কখনো সে সাথে থাকা কবিতার বই খুলে ইতস্ততঃ কবিতা পড়ছে কখনো আইপডে গান শুনছে ।
সম্মানিত পাঠকের আপত্তি এই আইপড বিষয়ে । তাঁর মন্তব্যে বুঝা যাচ্ছে গল্পকারের কান্ডজ্ঞানহীনতায় তিনি আশাহত হয়েছেন ।
 এতোদিন পর খুঁজে গল্পটা পড়ার জন্য এবং তার মতামত স্পষ্ট করে জানানোর তার প্রতি অসীম কৃতজ্ঞতা ।
সেই সাথে যথেষ্ট কৌতুহল হচ্ছে আমার । 
আজকের বাংলাদেশে চাকরীপ্রার্থী একজন তরুনের নিজস্ব আইপড থাকা কি আসলেই অবাস্তব? আমি যখন দেশে ছিলাম তখনো আইপড বাজারে আসেনি । এবার দেশে গিয়ে কলেজ-ভার্সিটি পড়ুয়া ছোট ভাইবোনদের দেখেছি নতুন মডেলের মোবাইল কিংবা একটা আইপড  ওদের জন্য খুব দূরের কিছু নয় ।
নাকি আইপড থাকাটা অবাস্তব নয়, আইপড ওয়ালা তরুনের জেলা শহরে চাকরীর ইন্টারভিউ দিতে যাওয়াটা অবাস্তব?
ধরে নিচ্ছি রাজধানী ঢাকা থেকে সেই তরুন ট্রেনে চড়ে যাচ্ছে সিলেট/চট্রগ্রাম/কুমিল্লা শহরে চাকরীর ইন্টারভিউ দিতে । জেলা শহরের চাকরী মানেই কমপয়সার স্কুল মাষ্টারী-এরকমই কেনো ভাবতে হবে?  আজ থেকে বছর আটেক আগেই তো আমরা পাঁচ অংকের মাসোয়ারায় চাকরী-বাকরী করেছি, এখন নিশ্চয় সেই অংক আরেকটু স্বাস্থ্যকর হয়েছে ।
না, আমি মোটেও আমার লেখা কিংবা আমার লেখারে চরিত্রকে ডীফেণ্ড করতে চাচ্ছিনা ।
আসলেই বুঝতে চাচ্ছি-দেশের বাইরে থেকে দেশের গল্প লেখা রিস্কি হয়ে যাচ্ছে কিনা?
ঠিক এরকম উপকরন নিয়ে সহ-ব্লগার নিঘাত তিথি'র একটা পোষ্ট পড়েছিলাম ক'দিন আগে ।
হায়,তখন কি আর জানতাম আমি নিজেই এর টেস্ট কেস হয়ে গেছি 

