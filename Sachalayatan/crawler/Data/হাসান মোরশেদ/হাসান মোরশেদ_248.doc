অরুন্ধতী পাঠের খসড়া



.
নিজের কথা  বলতে পারে সবাই । কিন্তু কেউ কেউ বলে,অনেকেই বলেনা ।
অনেকেই নিজের বলা কথাকে কার্যকর করতে পারে কিন্তু মাত্র কেউ কেউ করে, বেশীর ভাগই তা করেনা ...
ঐ মাত্র কেউ কেউ এর একজন অরুন্ধতী রায় । তার উপন্যাস বুকার জয় করলে ও আমার মতো সামান্য পাঠককে টানেনা । (সামান্য পাঠকের স্বাধীনতা তো এটুকুই)
কিন্তু উন্নয়নের নামে হাজার মানুষের জমিগ্রাসের বিরুদ্ধে যে কলম ধরে, গুজরাটে সংখ্যালঘু গনহত্যার বিরুদ্ধে যে রাস্তায় নামে, ইউনাইটেড স্টেটস অফ ভয়ংকর আমেরিকায় গিয়ে যে বলে আসতে পারে-'তোদের রাজা একটা বদ্দ উন্মাদ'- তাকে বোধহয় এড়িয়ে যাওয়া সম্ভবের অতীত ।
তাই অরুন্ধতী রায়ের নতুন বই প্রকাশের খবর পাওয়ার মুহুর্ত থেকেই অপেক্ষায় ছিলাম কবে হাতে পাবো । আরো বেশী  উদ্গ্রীব হয়েছিলাম জেনে যে এটি 'গড অফ স্মল থিংকস' এর মতো কোন ফিকশন নয় । ২০০১ থেকে  ২০০৮ এর মার্চ পর্যন্ত তার দেয়া চৌদ্দটি সাক্ষাৎকার ও আলাপচারীতার  সংকলন বিশেষ ।
বইটি পেঙ্গুইন প্রকাশ করেছে অথচ যুক্তরাজ্যের বাজারে নয় । খোঁজ নিয়ে জানলাম প্রকাশক পেঙ্গুইন ইন্ডিয়া লিমিটেড এবং এটি শুধুমাত্র ভারতের বাজারেই প্রকাশিত । কি যন্ত্রনা!
যন্ত্রনা আরো ভয়ানক হলো দেখে যে,  পেঙ্গুইন ইন্ডিয়া নিজে বই বিক্রি না করে তার কয়েকটি এজেন্টের মাধ্যমে বিক্রীর কাজ করে যাদের প্রায় সকলেই আবার শুধুমাত্র ভারতের ভেতরে সরবরাহ করতে পারে ।
শেষপর্যন্ত একজন বিক্রেতা পাওয়া গেলো যারা ভারতের বাইরে ও বিক্রী করে চড়া ডেলিভারী চার্জের বিনিময়ে-যা বইয়ের মুল্যের কয়েকগুন । 
শেষমেষ হাতে এলো ।
এক সপ্তাহ ধরে ডুবে আছি অরুন্ধতীতে ।
শুরু করেছি একেবারের শেষের ইন্টারভিউ  দিয়ে- তেহেলকার একজন সম্পাদক সোমা চৌধুরীর নেয়া, মার্চ ২০০৮ এ ।। 
 
