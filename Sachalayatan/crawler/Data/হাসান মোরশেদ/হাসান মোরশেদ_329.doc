।। নুন ।।



ব্রাউটিফেরী ক্যাসল ।স্কটল্যান্ড
ঠিক এরকম ক্ষণে নাকি পৃথিবী সৃষ্টি হয়েছিল,ধ্বংস ও হবে ঠিক ।  স্ফিংকস পুড়ে ছাই হয়,ছাইভস্ম থেকে জেগে উঠে স্ফিংকস এরকম ক্ষনে । এরকম সন্ধিক্ষণেই এইসব হয় ।
সেইসব ক্ষণে,সেইসব পলে চিঠি লেখালেখি হতো । হতো চিরকুঠ, হতো দলিল দস্তাবেজ,হতো দিস্তাকয়েক । হতো বন্ধুর জন্য । হতো শত্রুর তরে ।
হায় শত্রু ও ছিল একদা । আজকাল সুচতুর হ্যাজার্ড পারসেপশন । সমুখে শান্তি পারাবার । ঠোকাঠুকি নেই গায়ে গায়ে,মনে মনে । 
চিঠি আসে সপ্তাহে ছয়দিন, হারহাইনেসের মাথাওয়ালা চিঠিপত্তর ।  এতো ইউনিট জলবিয়োগ করেছো মহারাজ , এতো এতো বিদ্যুৎ, আর দেখো ঠিক এই পরিমান গ্যাস ও বটে । পাঠালাম চিঠি । উসুল করো শিগগির ।
মহারাজ আপনার শরীরে আরো কিঞ্চিত জমা হয়েছে মেদ । আমরা প্রস্তুত আছি সর্বদা । এই নিন আরেকটা ক্রেডিট কার্ড । লিমিট ভালো,বেশ ভালো । খরচ করুন উদার । বছর জুড়ে সুদ নেই । তবে দেয়ার সময় ভালোই দেবেন । চিঠির কথ মনে রাখবেন ,মহারাজ...।
বাহ,জীবন বেশ অর্থকরী এইসব ক্ষণে,সন্ধিক্ষণে । দেনা এবং পাওনায়...
 
