।। মেমোরি ফর ফরগেটফুলনেস- ১।। 



.
হাঁটছি । হাঁটেনি কেউ আগে, এই পথে । মনে পড়ে, হেঁটেছিলাম অন্যদিন আরেক কুমারী পথে । কথা বলছিল একজন, আদতে যে ছিলোনা  সাথে
- আর কথা বলোনা । চলো যাই
-কোথায়?
-ঐ লোকটাকে দেখতে
-কি করে সে?
-বাড়ী যায় ।
-অথচ কেবল এগুচ্ছে আর ফিরে আসছে !
-এই তার যাওয়ার ধরন ।
-সে তো যাচ্ছেনা, সে তো হাঁটছেনা । দুলছে কেবল
- ভালো করে দেখো । গুনে দেখো পদক্ষেপ । এগুচ্ছে এক, দুই, চার সাত, নয় । ফিরছে দুই,তিন, সাত, আট
-এর মানে কি?
-এর মানে হলো সে বাড়ীর দিকে এগুচ্ছে এক পা, প্রতি আট পদক্ষেপে ।
- কিন্তু যদি সে একবার ভুল করে? করতেই তো পারে, তাইনা?
-তাহলে তার আর বাড়ি যাওয়া হবেনা কোনদিন ।
-এর কি কোন গুঢ় অর্থ আছে?
- নাহ । একদম নেই! 

[মাহমুদ দারবিশ এর 'মেমোরি ফর ফরগেটফুলনেস' অলস পড়ে আছে বেশ ক'দিন । স্পর্শ করি,ভাঁজ খুলিনা, ভাঁজ খুলি তো ডুব দেইনা । আজকে খামখেয়ালে পাতা উল্টে এই কথাগুলো । ইচ্ছে হলো- তুলে রাখি । রাখলাম ।]  
 
