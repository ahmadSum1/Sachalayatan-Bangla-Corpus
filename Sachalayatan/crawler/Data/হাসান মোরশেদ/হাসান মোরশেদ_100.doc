গানওয়ালা ও গানওয়ালা, গান থামিওনা... 




জানান দিচ্ছে এই মেয়েটা, সরল একটা গাঁয়ের মেয়ে
নিজের মাটি কামড়ে ধরে, লড়াই করছে বিচার চেয়ে
জানান দিচ্ছে এই জাগরন, লাগল ধাক্কা পঞ্চায়েতে
শিল্প আসুক আপত্তি নেই, ধানই ফলুক ধানের ক্ষেতে
- সুমন


সুমন চাটুজ্জ্যে অথবা কবীর সুমন,সে তিনি যেই হোন তিনি আমাদের গানওয়ালা। তার মতো কে আর আমাদের ডুবিয়েছে প্রাপ্তির এমন আকাংখায়- 'শেষপর্যন্ত তোমাকে চাই'' ।
যাপিত জীবনে মার খেতে খেতে,বেধড়ক মার খেতে খেতে একবারে হাল ছেড়ে দেবার শেষমুহুর্তে তার মতো কে আর অভয় দিলো- 'হাল ছেড়োনা বন্ধু বরং কন্ঠ ছাড়ো জোরে' 
কতো ঘটনা,দূর্ঘটনায় যখন নিজ বাসভূম দূর পরবাসের মতো দূরে দূরে আরো দূরে চলে যায় তখনো সুমন জানিয়ে যান- 'এ যদি আমার দেশ না হয় তো কার দেশ বলো?' 
সুমন লোকসভা নির্বাচন করছেন।
যাদবপুর থেকে। আজ নির্বাচনে জিতলে তিনি সাংসদ হবেন। আমরা যারা গত দেড়যুগ ধরে সুমনের গান শুনতে শুনতে কিশোর থেকে তরুন, তরুন থেকে মাঝবয়সে এসে পৌঁছালাম তারা জানি এই লোকটার মাঝে রাজনীতি আছে, প্রবল ভাবেই আছে। সে যখন বলে- 'দেখা হবে তোমার আমার অন্য গানের ভোরে' অথবা সে প্রার্থনার মতো উচ্চারন করে- 'হে আমার আগুন তুমি আবার উঠো জ্বলে', বুঝি সেটা ও রাজনীতি। 
তাই তার নির্বাচন খুব চমকপ্রদ কিছু নয়। কিন্তু কিছুটা চমক তো আছেই, যে লোক লেলিনের প্রেমে গান বাঁধে- 'লেনিন সেবার শীত কালে ভালোবেসে হলে জীবন্ত/ আনলেন মরা দিন কালে তোমার জন্য বসন্ত'  -সেই লোক প্রতিদ্বন্ধীতায় মার্কসবাদ-লেলিনবাদের ধ্বজাধারী ক্ষমতাসীন কমিউনিষ্টদের।
এই লোক মমতাব্যানার্জীর আশির্বাদ নিয়ে নির্বাচনে যে মমতা গতবার বিজেপির সাথে গাঁটছড়া বেঁধে মন্ত্রী হয়েছিলেন।
তবে কি সুমন আরেক ভূপেন হলেন? তবে কি আমাদের মতো সামান্য মানুষেরা আবার হারাতে যাচ্ছি ভরসার আরেক টুকরো? আল-মাহমুদের কবিতা পড়িনা, ভূপেনের গান শুনিনা, এবার তবে গানওয়ালা সুমন? চারপাশে দেয়াল যে ক্রমশঃ চেপে বসছে!
না এই হিসেবটা সম্ভবতঃ অন্যরকম। নন্দীগ্রাম সিংগুরে ক্ষমতাসীন কমিউনিষ্ট অবর্ণনীয় অত্যাচার, গনবিরোধী ভূমিকা বিপরীতে এই ঘটনায় মমতা ও তার  তৃনমুলের নির্যাতিত মানুষের সপক্ষে এসে দাঁড়ানো- পশ্চিম বাংলার শুভবোধসম্পন্ন মানুষের জন্য নতুন মেরুকরন ঘটিয়েছে। সে সময় দেখেছি মুক্তমঞ্চে মহাশ্বেতা দেবী, জয় গোস্বামী, সুমন, মমতা ব্যানার্জিরা হাতে হাত রাখছেন।
গানওয়ালা সুমন- চাটুজ্জ্যে থেকে কবীর হলে কিনা, কমিউনিষ্ট থেকে তৃনমুল, নির্বাচনে জিতে গেলে কি গেলেনা- আমার কিছুই যায় আসেনা।
শুধু বলি- গানটা যেনো থামিওনা।
এই যে দেখো, লিখতে লিখতে  তোমার গানই শুনছি








     Get this widget 
|
     Track details  
|
 		eSnips Social DNA    






