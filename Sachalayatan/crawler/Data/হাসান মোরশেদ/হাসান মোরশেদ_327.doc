 । । 'ডানা ভাংইগা পড়লাম আমি বৈদেশের উপর '  । ।











     Get this widget 
|
     Share 
|
     Track details  





আরিফ জেবতিক সমীপেষু 
 ----------------------
নির্মলেন্দু চৌধুরীছিলেন সুনামগঞ্জের জমিদারপুত্র । আর কলকাতায় গিয়ে তিনি জগৎ জয় ও করেছিলেন, লোক সংগীতের এই রাজা উপাধি পেয়েছিলেন  সুরমা গাঙ্গের গাংচিল 
 তবু 'দেখার হাওড়' এর আদিগন্ত বিস্তার পিছুর ছাড়েনি তার । এতো খ্যাতি, এতো অর্জন তবু মনে হতো নগর কলকাতায় তাঁর  ডানা ভেংগে পড়া  
 আমরা কেউ (অন্ত:ত আমি ) জমিদারপুত্র নই , জগৎ জয় করা র কোনো মহৎ লক্ষ্য ও আমাদের নেই । কেবল বেঁচে থাকার প্রয়োজনে , একটু ভালো করে বাঁচা, একটু বেশী রোজগারের জন্য ছুটে আসা পাসপোর্ট ভিসার দুরত্বে ।
 নির্মলেন্দু চৌধুরী খুব স্মৃতিকাতর হতেন হাওরের পানি, তাজা মাছ, জলের বুকে ডানা মেলা হিজল গাছ, হবিগঞ্জের জালালী কইতর, সুনামগঞ্জের কোরা' র জন্য । ফেলে আসে মানচিত্রে আমাদের তেমন উল্লেখযোগ্য কোনো সুখ স্মৃতি নেই ।
 বরং এখানে উপচে ভরা খাবার, আরো বেশী নীল আকাশ, আরো বেশী সজীব নি:শ্বাস, চারপাশে সব আনন্দময় মানুষ জন । তবু,
 তবু কি এক আর্শ্চয্য বিপন্নতা ।
 তবু কেবলই মনে হয়, মনে হতেই থাকে  ডানা ভাংইগা পড়লাম আমি বৈদেশের উপর 

