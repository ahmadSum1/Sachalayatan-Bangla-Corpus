বিশ্বজুড়ে বরাহ শিকার।। ছোট্ট আপডেট  



ফেব্রুয়ারী ২৭ এর পোষ্টে জানিয়েছিলাম, যুক্তরাজ্য সরকার সে দেশের  একটি আইন বদলানোর সিদ্ধান্ত নিয়েছে, যে আইনের আওতায় যুক্তরাজ্যের আদালত তার দেশে স্থায়ী কিংবা অস্থায়ীভাবে বসবাসরত যে কোন দেশের যুদ্ধাপরাধীদের বিচারের অধিকার সংরক্ষন করে। 
আন্তর্জাতিক মানবাধিকার সনদের ভিত্তিতে প্রতিষ্ঠিত এই আইন বদলানোর সিদ্ধান্তটি তীব্র নিন্দা ও ক্ষোভের সৃষ্টি করে। বিশ্বজুড়ে মানবাধিকার সংগঠনগুলো এই সিদ্ধান্ত পরিবর্তনে যুক্তরাজ্য সরকারকে চাপ প্রয়োগের জন্য বিভিন্ন কর্মসূচী গ্রহন করে।
এসব কর্মসূচীর একটি ছিলো প্রধানমন্ত্রী গর্ডন ব্রাউনকে মেইল করা, যে কর্মসূচীতে পৃথিবীর বিভিন্ন প্রান্তের মানুষদের সাথে সচলায়তনের সম্মানিত সচল, পাঠকরা ও অংশ নিয়েছিলেন।
ফেব্রুয়ারী ৮ এই কর্মসূচী শুরু হয়। দুমাসে ১০,০০০ ইমেইলবার্তা পৌঁছেছে প্রধানমন্ত্রী বরাবর।
এপ্রিল ৮ এটি সহ অন্যান্য সব কর্মসূচী সাময়িকভাবে স্থগিত করা হয়েছে।
কারন
যুক্তরাজ্য সরকার আন্তর্জাতিক যুদ্ধাপরাধীদের বিচারের আইন পরিবর্তনের সিদ্ধান্তটি স্থগিত ঘোষনা করেছে।  
আগামী মাসে অনুষ্ঠিতব্য নির্বাচনের মাধ্যমে গঠিত নতুন সরকার এ বিষয়ে পরবর্তী সিদ্ধান্ত গ্রহন করবে। তার আগ পর্যন্ত আইনটি যেমন ছিলো, তেমনই থাকবে।
যে বন্ধুরা কর্মসূচীতে অংশ নিয়েছিলেন তাদের সকলের প্রতি কৃতজ্ঞতা। সকলের ক্ষুদ্র ক্ষুদ্র প্রয়াসেই এই অর্জন। সামনে এরকম আরো অনেক পথের পাহাড় ভাঙ্গতে হবে।
মানুষের সম্মিলিত শুভবোধের জয়হোক। 

