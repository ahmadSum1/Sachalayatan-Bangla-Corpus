অনন্ত কুয়ার জলে চাঁদ পড়ে আছে ।। কৃতজ্ঞতা পোষ্ট



দেয়ালির আলো মেখে নক্ষত্র গিয়েছে পুড়ে কাল সারারাত
কাল সারারাত তার পাখা ঝ'রে পড়েছে বাতাসে
চরের বালিতে তাকে চিকিচিকি মাছের মতন মনে হয়
মনে হয় হৃদয়ের আলো পেলে সে উজ্জ্বল হ'তো ।
সারারাত ধ'রে তার পাখা-খসা শব্দ আসে কানে
মনে হয় দুর হ'তে নক্ষত্রের তামাম উইল
উলোট-পালোট হ'য়ে পড়ে আছে আমার বাগানে ।
এবার তোমাকে নিয়ে যাবো আমি নক্ষত্র-খামারে নবান্নের দিন ।
পৃথিবীর সমস্ত রঙ্গিন
পর্দাগুলি নিয়ে যাবো,নিয়ে যাবো শেফালির চারা
গোলাবাড়ি থেকে কিছু দূরে রবে সূর্যমুখী-পাড়া
এবার তোমাকে নিয়ে যাবো আমি নক্ষত্র-খামারে নবান্নের দিন ।
যদি কোনো পৃথিবীর কিশলয়ে বেসে থাকো ভালো
যদি কোনো আন্তরিক পর্যটনে জানালার আলো
দেখে যেতে চেয়ে থাকো,তাহাদের ঘরের ভিতরে--
আমাকে যাবার আগে বলো তা-ও,নেবো সঙ্গে ক'রে ।
ভুলে যেয়োনাক' তুমি আমাদের উঠানের কাছে
অনন্ত কুয়ার জলে চাঁদ পড়ে আছে ।।
 [শক্তি চট্রোপাধ্যায়]
~~~~~~~~~~~~~~~~~~~~~~~~~~~~~~~~~~~~~

কি আর বলি?
আমি সামান্য মানুষ ।
শুধু কৃতজ্ঞতা জানাই সকল বন্ধুজনে ।। 

