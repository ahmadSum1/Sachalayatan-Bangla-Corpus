পানপর্ব-৬





শরীরে জ্বর এলে মনে পড়ে,মনের ও অসুখ হয়েছিলো;
এইপথে,সেইপথে,কতোপথে মিছে ঘুরোঘুরি ।কখনো
বেখেয়ালে সন্ধ্যা ঘনালে ঠক ঠক কড়া নাড়ি এই সেই
তাহাদের বাড়ী ।
তাহাদের বড়ো লাবন্য হয়,রংগীন ঝরোকাময় সন্ধ্যা ও রাতের প্রহর ।  আনন্দ হয়,বড়ো আনন্দ হায়!-কে পাখী গান গেয়ে যায় বিষাদের ঝড় । মন বেচাইন হয়, হায় বেচাইন মন ।
এতো বেচাইন হতে যে শাস্ত্রে আছে মানা । কেনো মিছে ডানা ঝাপ্টাও সোনা? দুরে বহুদুরে আরো দূরে চলে গেছে দুরবাসী মেঘ । এই বার গিলতে পারো নির্জলা আরো দুচার পেগ ।
চুমুকে চুমুকে বাড়ুক মনের অসুখ । চেপেচুপে রাখো । আগে তো আসুক । শরীরে জ্বর আসুক ।জ্বর এলে তবে মনে করা যাবে একদা কবে,কবে যেনো মনের ও হয়েছিলো অসুখ ।
***আগষ্টের ৩ । প্রথম প্রহর
     বিলাতের ঘড়ি

