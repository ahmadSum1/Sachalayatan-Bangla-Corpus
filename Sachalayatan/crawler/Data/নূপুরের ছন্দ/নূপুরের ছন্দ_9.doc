সচল হতে চেয়ে নূপুরের করুণাবেদনপত্র



বরাবর
কর্তৃপক্ষ,
সচলায়তন.কম,
অনলাইন রাইটার্স কমিউনিটি
অন্তর্জাল।
বিষয়: সচল হইতে চাহিয়া করুণ আবেদনপত্র।
জনাব
অত্যন্ত পরিতাপের বিষয় যে আমার স্বামী জনাব নজরুল ইসলাম রাত দিন চব্বিশ ঘন্টা সচলায়তনের দিকে চেয়ে থাকে। আমার প্রতি তো দূরের কথা, সংসারের প্রতিও তার কোনও মনোযোগ নাই।
প্রথমদিকে আমি ভাবতাম বুঝি ইন্টারনেটে নতুন কোনও নারীর প্রেমে পড়েছে। বলা বাহুল্য আমাকেও সে ইন্টারনেট থেকেই হরণ করেছিলো।
কিন্তু দেখলাম যে সচলায়তনে মোটেই তেমন উল্লেখযোগ্য সংখ্যক নারী নাই। তখন চিন্তা হলো যে তাহলে সে সারাদিন এখানে কি করে? এত এত ছেলে যেখানে সেখানে তো আমার থাকার কথা। আপনাদেরই বা কি বুদ্ধি? আমাকে বাদ দিয়ে তাকে রেখে দিয়েছেন?
তাই আজ আমি নিজেই আমার স্বামীর সকল ষড়যন্ত্রের জাল ছিন্ন করে সচল হবার ইচ্ছা পোষণ করছি। 
অতএব, জনাবের নিকট আব্দার, তিনি বা তারা যেন আমাকে অতিসত্ত্বর সচল করে সচলায়তনকে সমৃদ্ধ করার দ্বার খুলিয়া দোজাহানের অশেষ নেকী হাছিল করেন।
নতুবা হুমকি দিয়ে বলছি, আমি ঘরে ঘরে দূর্গ গড়ে তুলবো, আমার ঘরে সচলায়তনের প্রবেশ চিরতরে বন্ধ করে দেওয়া হবে।
বাকীটুকু আপনার বিবেচনা।
ধন্যবাদসহ
নূপুর
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6e%75%70%75%72%65%72%2e%73%6f%6e%64%6f%40%67%6d%61%69%6c%2e%63%6f%6d%22%3e%6e%75%70%75%72%65%72%2e%73%6f%6e%64%6f%40%67%6d%61%69%6c%2e%63%6f%6d%3c%2f%61%3e%27%29%3b'))

