আর একটু সাবধান হোন



ঘটনা ১: সিমন বাড়ি ফিরছিল। ভরা বাসে দৌড়ে উঠতে গিয়ে কনট্রাকটর ধাক্কা মেরে ফেলে দেয়। ফলশ্রুতি তে সিমন কে পিষে বাস এগিয়ে যায়। ফলাফল জীবন মৃত্যুর সন্ধিক্ষণ এ কয়েক মাস ছিল আমাদের সিমন। মৃত্যু এবং বাস কে পরাজিত করে সিমন আজ আমাদের মাঝে।কিন্তু সিমন হারিয়েছে তার একটি পা।
ঘটনা ২- আজকে ববিকেলের ঘটনা। কুহু নীলক্ষেত বাস থেকে নেমে দাড়িয়েছিল রাস্তার পাশে রাস্তা পার হবার জন্যে। দ্রুতগামী প্রাইভেট এসে ধাক্কা মেরে শূন্যে কয়েকফুট উড়িয়ে দূরে নিয়ে ফেলে। দুই পা ভেংগে গেছে।মাথায় ব্যাথা পেয়েছে।সংগীতশিল্পী, উপস্থাপিকা আমাদের মিষ্টি কুহু হাসপাতাল এর বেডে কাতরাচ্ছে। বাবা মায়ের শুন্য দৃষ্টি।  
আরো নানা ঘটনা আমার মন কে অশান্ত করে তুলেছে। আমারই ছোট ভাই কিনবা ছোট বোন ব্যাথায় কাতরাচ্ছে।  প্রতিটা ঘটনায় আমি ছুটে গেছি হসপিটালে। চোখের পানি তে আমি একাকার হয়েছি। মনে হয়েছে কেন এমন হবে? 
রাস্তা পার হতে ভীষন ভয় পাই।মনে হয় এই বুঝি বাস ট্রাক আমাকে পিষে ফেলবে।
লোকজন জীবন এর পরোয়া না করে বাসে ঝুলতে ঝুলতে যায়।মোটর সাইকেল এ প্রায়ই নজরে পরে বাইক এর কসরত করতে করতে বাইক এগুচ্ছে।লোকজন সিগনাল না মেনে দৌড়ে রাস্তা পার হচ্ছে।ওভার ব্রিজ ইউজ করছে না।কিন্ত কেন? সময়ের চেয়ে আপনার জীবনের মূল্য কি এতই কম? 
নিরাপদ সড়ক চাই বলে চিল্লালেই কি হবে? যদি আপনি সাবধান না হোন? আমাদের অসাবধানতা যেন আমাদের পরিবার গুলোর কষ্টের কারন না হয়।
প্লিজ প্লিজ প্লিজ আপনারা সবাই আরেকটু সচেতন হোন,সাবধান হোন।

