এখোনও শীর্ষে আছে কক্সবাজার, তারপরেই সুন্দরবন!!




তথ্যসূত্র: আমাদেরসময়, রিপোর্ট: মজুমদার বাবু।
বিশ্বের প্রাকৃতিক সপ্তাশ্চার্য নির্বাচন প্রতিযোগিতায় মনোনয়নপ্রাপ্ত ৭৭টি নৈসর্গের মধ্যে এখনও শীর্ষে অবস্থান করছে বাংলাদেশের কক্সবাজার সমুদ্র সৈকত। প্রতিযোগিতায় গতকাল পর্যন্ত প্রাপ্ত ভোটিংয়ের প্রেক্ষিতে করা তালিকায় দ্বিতীয় স্থানে রয়েছে সুন্দরবন। আর তৃতীয় অবস্থানে আছে গঙ্গা। সর্বশেষ ৭৭তম অবস্থানে রয়েছে দক্ষিণ আমেরিকার দেশ পেরুর কলকা ক্যানিয়ন।
প্রতিদিন দু’বার করে এ র‌্যাঙ্কিং আপডেট হচ্ছে। দেশের প্রতি অবারিত ভালোবাসাই প্রাকৃতিক সপ্তাশ্চর্য প্রতিযোগিতায় আমাদের নৈসর্গিক সৌন্দর্য কক্সবাজার ও সুন্দরবনকে এখনও শীর্ষ দুটি অবস্থানে রেখেছে। আর তা ধরে রাখার জন্য আমাদের অব্যাহত ভালোবাসাই একমাত্র অবলম্বন। আসুন আমরা প্রত্যেকেই নিজে ভোট করি এবং পরিচিতজনকে ভোট দিতে উৎসাহিত করি।
শীর্ষস্থান ধরে রাখতে প্রয়োজন আরও বেশি অনলাইন ভোট, আর ভোট দেয়ার জন্য প্রয়োজন একটি ই-মেইল ঠিকানা। ভোট করতে হবে www.new7wonders.com/nature সাইটে গিয়ে। একটি ই-মেইল ঠিকানা থেকে সর্বোচ্চ ৭টি ভোট দেয়া যাবে।

