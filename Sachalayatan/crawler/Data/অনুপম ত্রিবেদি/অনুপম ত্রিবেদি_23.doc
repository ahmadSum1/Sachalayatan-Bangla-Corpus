ছবিব্লগঃ সোনালী আলোর ক্ষণ - ০২



ফটোগ্রাফির ক্ষেত্রে আমার একটি বিশাল দূর্বলতা আছে আর সেটি হলো আমি লাইফস্টাইল একদমই পারি না। কিন্তু এবার যখন কিশোরগঞ্জ যাচ্ছিলাম তখন মাথায় একটা জিনিশই ঘুরপাক খাচ্ছিলো যে আমাকে এইবার লাইফস্টাইল ছবির এক বিরাট চ্যালেঞ্জ নিয়েই মাঠে নামতে হবে। কেননা এই সময়ে লেন্ডস্ক্যাপ একটা দুইটা তোলার পর একদম মনোটোনিক হয়ে যাবে। আর মাঠে মাঠে মানুষের ব্যাস্ততার ছবি তো আর লেন্ডস্ক্যাপ নয়! যতবারই এই কথা ভাবছি ততবারই ভয়ে একটু একটু করে কুঁকড়ে যাচ্ছিলাম। কিন্তু পরে 'দলছুটীয় লালা কবচ' মনে মনে গলায় পড়ে দাঁড়িয়ে গেলাম মাঠের সামনে। পারতে আমাকে হবেই!
বাড়িতে পৌছে দুপুরের খাবার শেষ করে আর খুব একটা দেরি করলাম না। দু চারজন চাচাত ভাই বেরাদার আর ভাইস্তা সাথে নিয়ে প্যান্ট হাঁটুর উপরে তুলে বেড়িয়ে পড়লাম মাইলের পর মাইল ক্ষেতে। প্রথম দিনের সেই বিকেলে চালালাম কিছু টেস্ট শট, ওয়াইড এঙ্গেলে। যেগুলো দিয়েছিলাম এবারের কিশোরগঞ্জ ট্যুর নিয়ে লেখা প্রথম পর্বে। কিন্তু পরবর্তিতে বুঝতে পারলাম যে শুধু ওয়াইড এঙ্গেলে তুলে লাভ নেই, টেলিটা নিয়ে কিছু মেরে দেখা দরকার। যেই ভাবা সেই কাজ, পরের দিন সকাল-বিকাল টেলি আর ওয়াইড এঙ্গেল দুটোই চললো সমান তালে। মজার ব্যাপার হলো বার বার এই ল্যান্স চেঞ্জ করার মতো এই ঝামেলাটা ওখানে একদম কোনো ঘটনাই ছিলো না। কারন সাথে একদল সাঙ্গপাঙ্গ ছিলো যাদের কাজই ছিলো ল্যান্স নিয়ে আমার পিছে পিছে ঘোরা আর এর পুরস্কার হিসেবে ছিলো তাদেরকে মডেল করে আমার ছবি তোলা ... !!! 
সে যাই হোক, এবার একটা ভালোই পরীক্ষা হলো লাইফস্টাইল নিয়ে। ভালো মানে কিন্তু ভালো ছবি না, সময়ের হিসেবে আর কি!!!  তারপর আমার স্বভাব অনুযায়ি ছবিগুলোকে ধরে-বেঁধে HDR ও সাথে অন্যান্য যারপনাই এডিটিং ... বেশ সময় লাগে গেলো। তবে এই লেখাটা কিন্তু মাস খানেক আগে তৈরি করা, সময়ের অভাবে পোস্টাতে একটু দেরিই হয়ে গেলো। হতে পারে এর পর আর ছবি ব্লগ দিতে পারবোনা বহুদিন। ক্যাম্রাটা প্রায় কোমায় চলে গেছে, আর আমার বিগত চার বছরের এডিটিং সঙ্গি Pen Tablet টা পুরোই ডেড। আপাতত এগুলোর দিকে কোনোভাবেই কোনোকিছু এফোর্ড করা সম্ভব হয়ে উঠছে না ... হয়তো ফটোগ্রাফিটাকেই বিদায় জানাতে হবে, এছাড়া আর করার মতো কিছু দেখছিনা এখন। ... তবুও শেষ বলে কিছু নেই ... হয়তোবা কোনোদিন, কোনো এক সময়, আমি আবার ক্যাম্রা হাতে ঘুরবো, ছবি তুলবো, আবার একটা Pen Tablet দিয়ে ছবিগুলোকে এডিট করবো ... আবারো হয়তো কোনো একদিন সচলে একটা ছবি ব্লগ দেবো ... ... হয়তোবা ... ... 
১)

২)

৩)

৪)

৫)

৬)

৭)

৮)

৯)

১০)

১১)

১২)

১৩) 

১৪) 

১৫)


