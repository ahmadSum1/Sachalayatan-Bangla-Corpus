ছবিব্লগঃ অপার্থিব আলোর ঠিকানা - ০৩



একেকটা দিন চলে যায় আর তার সাথে চলে যায় কিছু আলো, কিছু রঙ, কতগুলো চেনা-অচেনা অবয়ব। আমরা কখনও যেতে দেই, মনমরা হয়ে ভাবি – ধরে কি রাখতে পারতাম না একটু! আবার কখনও ধরেই রাখি, বেঁধে রাখি স্মৃতীতে! ঝাপসা হয়ে যাবার পরও তো তাই আমরা খুঁজে বেড়াই বার বার! এরকম হাজারো আলো আঁধারিতে মিশে যেতে থাকি, মিশিয়ে নিতে শিখে যাই নিজের স্বত্তাকে সময়ের সাথে সাথে।
কখনওবা হারিয়ে যাওয়া সময়ের কিছু আলো এসে হঠাৎ করেই সমস্ত রঙ গুলোকে আরো রাঙ্গিয়ে দিয়ে যায়, সাদা-কালো এই দুনিয়াটা তখন অপার্থিব লাগে। আমি খুব একটা স্মৃতীকাতর মানুষ না। তবুও হঠাৎ হঠাৎ কেউ কেউ এসে খুব নাড়া দিয়ে যায়, মনে হয় এইতো সেদিন চোখের সামনেই ছিলো উঠোনটা, আজ ওখানে আসতে হলে আমাকে হতে হবে পরিব্রাজক! কিন্তু আমি যে এখন ঘরকুনো!! আমার আর যাওয়া হয়ে উঠেনা কোথাও, অভিমানী স্মৃতীগুলো তাই ফ্যাকাশে হয়ে যেতে থাকে ঘুম থেকে জেগে ওঠার আগে দেখা স্বপ্নের মতো। আড়ষ্ট হাতে দেয়ালে দেয়ালে কাঁচা রঙ মেখে রাঙ্গানোর বেদনা নিয়েই তাই থেকে যেতে হয় আমাকে।
কখনো ঘরে অযত্ন অবহেলায় রেখে দেয়া ফটো এ্যলবামে হাতড়ে বেড়াই, টুকরো টুকরো ফ্রেমগুলো একেকটা করে ধাক্কা দিতে থাকে মাথার ভেতর। হারিয়ে যেতে থাকি খুব সন্তর্পনে, ধীর লয়ে, নিজের অস্তিত্বের গভীরে। উঠে আসে কতোগুলো গল্প, ডালপালা ছড়িয়ে, আছড়ে পড়ে ঝড়ো হাওয়ায় দুলে দুলে। আমার ছবি তোলায় কোনো কালেই কোনো বিরক্তি ছিলো না। একের পর এক শাটার ফেলে যাওয়াটা এক চরম আনন্দের কাজ বলেই মনে হয় আজ অব্দি। কি এক অপার বিস্ময়ে দেখে যাই এক একটা ক্লিক কতো গুলো আনন্দ-বেদনার রঙ ধরে রাখে একটা যন্ত্রের ভেতরে। লালচে হয়ে যাওয়া সেই ৮০’র দশকের সাদা-কালো ছবি গুলোর রঙ্গীন স্মৃতীটুকুও হারিয়ে যায়না এতো সময় পরেও। কিছু মুখ হারিয়ে যেতে গিয়েও আবার ফিরে আসে ফ্রেমবন্দি হয়ে। কাউকে হয়তো পুরোপুরি ভুলেই গেছি, তবুও হঠাৎ মনে পড়ে – হ্যাঁ, ছিলো তো! এইতো সেদিন, বিকেলে খেলতে গিয়ে খুব হাপিয়ে উঠে বলে ছিলাম পাশের বাসায় কড়া নেড়ে – আন্টি একটু পানি খাওয়া যাবে? এইতো সেদিন... মাত্র ৩২টি বছর আগের কথা! 
কিছু ফ্রেমে খুব তাড়া ছিলো মনে হলো, খুব হুল্লোড় করে সবার ছবি তোলা! ঠিক কি কারনে জানি না, এই হুল্লোড়ের মাঝেও আমার মুখটাই একটু গম্ভীর! ছোটোবেলা থেকেই কি আমি ক্যামেরার সামনে দাঁড়াতে লজ্জা পেতাম? জানিনা! কিন্তু খুব একটা বেশী ছবি খুঁজে পাইনা নিজের। কারো কারো মুখ গুলো এতো মায়ায় ঢাকা, একটু ছুঁয়ে দিতে ইচ্ছে করে। কিন্তু আঙ্গুল আর উঠেনা, বয়স বেড়ে গেলে মানুষ বড় স্বার্থপর হয়ে যায়! স্মৃতীগুলো কাছে টেনে ধরে রাখলেও সেই বাঁধনটা কেমন যেনো আলগা হয়ে পড়ে বার বার, অসহায়ের মতো আকড়ে ধরতে চাইলেও কেবল দূরে সরে যেতে যতে ঝাপসা হয়ে পড়ে সব! ভুলেও তো গেছি কতো কিছু! কেউ হঠাৎ করে বলে – আমার এই ছবিটা তোমার তোলা, মনে আছে? আমি হাতড়ে বেড়াই পিছে ফেলে আসা সেই সময় গুলো - কি যেনো! তবে মনে আছে, নীল শাড়ীটার কথা, চুড়ি পরেছিলে হাতে!! হুম, ঠিক ওভাবেই ঐ দিনের রং-রূপ-গন্ধটাও বন্দি হয়ে আটকে আছে ফ্রেমে। আমরা মুক্ত পাখির মতো উড়ে উড়ে শুধু ফিকে হয়ে যাচ্ছি, ভেবে ভেবে বুড়ো হয়ে যাচ্ছি!
কিন্তু আমি যে সেই কবেই ঠিক করে নিয়েছি আমি বুড়ো হবো না, আমি বড়ই হবোনা ... তাহলে? হুম, সমস্ত পাগলামী গুলোকে সঙ্গী করে আমি আরো অনেক আলোকে আটকে দেবো ফ্রেমে। আরো অনেক অনেক রঙ মেখে দেবো মাঠের পর মাঠে, আমি চেয়ে দেখবো অপূর্ব এই জীবনটাকে আরো গভীর কোনো কম্পোজিশনে, আরো ভিন্ন কোনো এঙ্গেল অব ভিউ-এ! আমি রেখে যাবো আরো অনেক স্মৃতীর টুকরো, একের পর এক সাজিয়ে যাবো জীবনের এক বিচিত্র প্যানারোমা। আমার নিজস্ব স্বর্গে ফিরে ফিরে যাবো অচেনা আলোর চেনা সুরগুলো তুলে নিয়ে আসতে। হ্যাঁ যাবো, অনেক দূরের পথে যাবো ... যেতে যে আমাকে হবেই! 
১) একটা অপার্থিব ভোর ছিলো এটা -

২) বিকেলে -

 সন্ধ্যের শেষ আলোর যাদু -
৩)

৪)

৫)

৬)

৭) আমি পোর্ট্রেইট পারিনা, তার উপর আবার ৩৫ মিমি ল্যান্সের ফিল্ড অব ভিউ আমার কাছে কেন জানি আজগুবি লাগে। তবুও মেরে দিলাম (লগে নগদে ফ্রি এক্সট্রা গ্রেইন মাইচ্চি) -

কয়টা পোকা-মাকড় দিলাম -
৮)

৯)

১০) 

১১)

একটা স্টার ট্রেইল -
১২)


