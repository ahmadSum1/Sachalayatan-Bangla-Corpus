ছবিব্লগঃ প্রবল বিক্রমে বিক্রমপুর



সকলের অবগতির জন্য জানানো যাচ্ছে যে, বিগত ২৩ ডিসেম্বর # আমি,  # রোয়েনা,  # আশরাফ (নির্জন স্বাক্ষর) ও  # আবীর  - আমরা এই তিন আদম সন্তান গেলাম বিক্রমপুর জয়ের উদ্দেশ্যে। যদিও আশরাফের এক চাচাত ভাইয়ের 'পাক্কা মুসলিম' হবার অনুষ্ঠানের দাওয়াত ছিলো, তবুও কার কি কাটা পড়লো তা নিয়ে আমরা মোটেও মাথা ঘামাইনি। আমাদের মূল উদ্দেশ্য ছিলো একটাই - প্রবল বিক্রমের সাথে পাগলা ক্যাম্রাবাজি করে বিক্রমপুরকে জয় করা। তাই আশরাফের চাচাত ভাইয়ের ... কাটা'র খানা-দানা সেরেই রওনা দিলাম ওর নানাবাড়ী হাঁসারগাঁও-এর উদ্দেশ্যে, কারন আমাদের যুদ্ধক্ষেত্র তো ওখানেই।
১) আমরা চার যোদ্ধা (বাঁ থেকে আমি, আবীর, আশরাফ ও রোয়েনা) -  

বিকেলে চা খেয়ে আমরা চারজন আর সাথে # সাগর (আশরাফের মামাত ভাই)  ও তার সদ্য বিবাহিত স্ত্রী বের হলাম যুদ্ধের বিভিন্ন স্পট দেখতে। তারপর ক্যাম্রা নিয়ে চললো সে এক কঠিন যুদ্ধ, সেইসাথে যোগ হলো ঢিস্টিং ঢিস্টিং লাইট পেইন্টিং (এটা নিয়ে আশরাফ সামনেই একটা পোস্ট দেবে, তাই আমি এ ব্যাপারে বিস্তারিত কিছু লিখবো না ... মু ... হা ... হা ... হা ...) আর বিশেষ বোম্বাষ্টিং 'ক্লাস্টার বোম্বিং' (এইটা বিশাল গোপন ব্যাপার, এইটা নিয়া আজ, আগামীকাল বা এই জীবনে কখনই কোনো লেখা আসবে না, তাই এই ব্যাপারে কিছুই বলবো না ...)। আমরা চারজনা'ই এক্সপিরিম্যান্টের নেশায় পুরো বুঁদ হয়ে ছিলাম, ওখানে সেদিন তাপমাত্রা প্রায় ১০ এর নীচে ছিলো কিন্তু আমরা কোনো কিছুকেই তোয়াক্কা করিনি। রাত সাড়ে তিনটা পর্যন্ত চললো আমাদের লংশাটার যুদ্ধ। শেষে শীতে টিকতে না পেরে সেই গভীর রাতে ক্ষেতের উপর শুরু হলো আমাদের চরম ডিস্কো ড্যান্স। গ্রামের কেউ দেখলে নির্ঘাত ভূত বলে ভয় পেতো।
২. রাতে বাড়ীর সামনের উঠানে, ২৪২ সেকেন্ডের এক্সপোজার- 

৩. আলু ক্ষেতে ৫১৩ সেকেন্ডের এক্সপোজার, সাথে লাইট পেইন্টিং (মডেল আশু)

পরদিন সকাল সাড়ে ছয়টার দিকে বের হলাম ম্যাক্রো তুলতে আর আমার উদ্দেশ্য ছিলো একটা প্যানোরামা করার। পোলাপাইন সব ঝাঁপিয়ে পড়লো শরিষা ক্ষেত আর ধানের বীজতলার উপর, যে যেভাবেই পারলো ঠকাশ ঠকাশ সাটার মেরে চললো। তারপর সকালের নাস্তা সেরে মজার ঘুম শেষে গেলাম আশরাফের ফুপু বাড়ি দাওয়াতে এবং অবশ্যই ক্যাম্রাবাজী করতে। সেখানে পুরোনো এক জমিদার বাড়িতে সবাই কঠিন মল্লযুদ্ধে ঝাঁপিয়ে পড়লাম। রাতে আবারো লংশাটার যুদ্ধ এবং ভোর বেলা ম্যাক্রো যুদ্ধ চললো প্রবল বিক্রমে। ২৫ তারিখ বিকেল বেলা আমরা বিক্রমপুর জয় করে ঢাকা ফিরলাম। 
৪. ভোরে ৬ শটের প্যানারোমা -

৫. ভোরের শিশির -

৬. শিশির ভেজা মাছি -

৭. 

৮. পুরোনো জমিদার বাড়িতে

৯.

তবে এবারের মতো এতো মজা করে কোনো ট্যুরেই ছবি তোলা হয়নি। ওখানে সারাক্ষন আমাদের মাথায় ছিলো ফটোগাফি আর বিভিন্ন থীম। কিন্তু একমাত্র ব্যতিক্রম আবীর, ওর মাথায় থীমের পাশাপাশি ছিলো আশরাফের মামাবাড়ির আরো কতোটুকু খাবার উদরস্থ করা যায় তার প্ল্যান!!! মামা-মামির এতো আদর আসলে খুব কমই পেয়েছি, আশরাফকে ধন্যবাদ ওখানে নিয়ে যাবার জন্যে। আবারো যাবো বর্ষায়, আরো একটি যুদ্ধ জয়ের নেশায়। হয়তো বার বারই যাবো ... আমাদের ক্যাম্রাবাজির যুদ্ধ তো শেষ হবার নয়!  
১০.

১১.

১২. সকালে আলুক্ষেতের ব্যাস্ততা -

১৩. ১৯০ সেকেন্ডের মোট ১২টি ছবি নিয়ে করা স্টারট্রেইল (সাথে লাইট পেইন্টিং ফ্রি ...) 

----------------------------------------------
নোটঃ রোয়েনার তোলা বেশ কিছু ভালু ভালু ছবি ছিলো, কিন্তু অনেকেই আগের ব্লগ গুলোতে রোয়েনার ছবি দেয়া নিয়ে কিছুটা আপত্তি করায় এবার তা চেপে গেলাম। আর আপাততঃ রোয়েনার ব্লগ লেখার ইচ্ছাটা প্রায় নেই বলেই চলে, তাই হয়তো ঐ ছবিগুলো আর এখানে প্রকাশিত হচ্ছেনা। ধন্যবাদ।
-----------------------------------------------

