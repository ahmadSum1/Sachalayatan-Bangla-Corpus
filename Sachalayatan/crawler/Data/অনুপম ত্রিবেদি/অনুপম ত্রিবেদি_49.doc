ফটোব্লগ - স্বপ্নের অবসাদ ( হেঁজি-পেঁজি ছবি কাব্য সিরিজ -৪)




সুদূর দূরে হারিয়ে যাওয়া নীল দিগন্তের আলোতে হেঁটে চলে গেছি
কতো পথ-কোন এক অজানা পৃথিবীর রূপকল্পে আর সীমাহীন মাদকতায়
অবাধ-অসীম স্বপ্ন গুলোকে বুকে করে কেটে গেছে
কতো না প্রহর, হারিয়ে গেছে কতো বেলা-অবেলা।
আজও সেই সুর বাজে - যার কলতানে এক হয়ে
সময়ের আগে - সময়ের স্বপ্ন গুলোকে গিয়েছি বুনে।

আজও কি ফিরে আসে তারা? আজও কি সেই রোদ
খেলা করে মাঠে - ঘাসে - ফড়িংযের ঘরে?
সেই দুরন্ত সময়ের শিশির ভেজা গানে?
উজ্জ্বল সবুজের নিড়ে, আলোয়-আলোয় ভরে
বন্ধুরা সব - হাতে হাত -
কি এক নিপুন বুনটের স্বপ্নকে বুকে করে!

সেই সময় ডাকে - পিছু ফিরে, যেই পথ এসেছি ফেলে
- ভেজা পাতা আর শালুকের ঘ্রাণে।
যেতে যেতে অনন্তের পথে মনে হয় যেন
ধীরে ধীরে যাচ্ছি পেছনে -
সেই ফেলে আসা কোমল ছেলেবেলার রঙ্গীন আলোতে।
এসেছি আজ স্বপ্নের হাতে ধরা দিতে,
যেই স্বপ্নে মানুষ 'সূখী জীবন' এর রঙ নিয়ে বেঁচে থাকে
এক নির্জীব কোকুন হয়ে এই রংহীন পৃথিবীর বুকে।

বেঁচে আছি এই ধূলোমাখা জীবন নিয়ে -
স্বপ্নেরা নিশাচর হয়ে যেমন বেঁচে থাকে
নীদ্রাহীন কোন যন্ত্রের মস্তিস্কে।
ভেতরের এক অতৃপ্ত ক্ষুধা বুকে আজও চেয়ে থাকি -
সেই সুদূরের নীল দিগন্তের আলোতে,
যেখানে ফেলে এসেছি অজানা পৃথিবীর রূপকল্প
আর দূরন্ত সময়ের শিশির ভেজা গান।
উজ্জ্বল সবুজের নিড়ে, আলোয়-আলোয় ভরে
বন্ধুরা সব - হাতে হাত -
কি এক নিপুন বুনটের স্বপ্নকে বুকে করে!
ভোরের শিশিরের বিন্দু বিন্দু জলে বয়ে চলে
সীমাহীন কোন সময়ের নদী - হারিয়ে যাওয়া
স্বপ্ন-সাধ-অশ্রুকে সঙ্গী করে - চির জনমের তরে।

-------------------------------------------------------------------------
[ কবিতাটি Pink Floyd -এর High Hopes গানটির ছায়া অবলম্বনে লিখিত। প্রত্যেকটি ছবি-ই Single File HDR করা। ছবি গুলো কিশোরগঞ্জে আমার গ্রামের বাড়িতে তোলা ] 

