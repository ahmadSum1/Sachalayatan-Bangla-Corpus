ছবিব্লগঃ অপার্থিব আলোর ঠিকানা - ০১



ফটোগ্রাফি নিয়ে আমার পথচলা বহুদিনের। দিন-মাস-বছরের হিসাবটা আর নাইবা করলাম। কারণ এই পথচলাটা ‘ধারাবাহিক’ নয়। মাঝে মাঝে কিছু ‘বিশাল’ বা ‘ছোট্ট’ বিরতী রয়েছে।
এর কারন কখনওবা ব্যাক্তিগত আবার কখনও ‘লজিস্টিক’। ফিল্ম যুগের অবসান ঘটিয়ে বাজারে যখন ডিজিটালের আনা-গোনা, তখন এই প্রযুক্তি সম্পর্কে ধারণা নিতে নিকনের একটা পয়েন্ট & শুট কিনেছিলাম। ক্যামেরাটার প্রেমে এতই মজে গিয়েছিলাম যে, ডিজিটাল SLR কিনতেই হবে বলে মনস্থির করেছিলাম। সেই ক্যামেরাটা হারিয়ে যাবার পর প্রায় ২ বছরের একটা বিরতী ছিলো DSLR কেনার জন্যে। তারপর মুটামুটি ঝাঁপিয়েই পড়লাম, একটা ছোট্ট Nikon D40 নিয়ে। তখন ল্যান্স বলতে ছিলো কেবল ঐ ১৮-৫৫ মিমি কিট ল্যান্সটা। তারপর কিনলাম একটা ৫৫-২০০ মিমি। এভাবেই একে একে ঘরে এলো অনেকগুলো ল্যান্স। এর মধ্যেই কিনে ফেললাম একটা Nikon D80, বলতে গেলে সেই সময়ে আমার স্বপ্নের একটা ক্যামেরা ছিলো এটি। প্রিয় মানুষের হাত ধরে গিফট পেলাম একটা স্বপ্নের ল্যান্স Tokin 11-16mm f/2.8 । একদিন সাধের সেই ক্যামেরাটা গেলো নস্ট হয়ে, আবারও একটা ছোট্ট বিরতী প্রায় ৬-৭ মাসের। তখন বেশ মুষড়ে পড়েছিলাম, আর মনে হয় ক্যামেরা কিনতে পারবো না – এই ভেবে! কিন্তু নাহ, ঘর আলো করে এলো Nikon D300, স্বর্গটা হাতের মুঠোয় পেয়ে গেলাম মনে হলো। এরই মাঝে অফিসের বিশাল ব্যাস্ততা আর জীবনের নানা টানা পোড়েনে পড়ে প্রায় বছর খানেকের জন্যে আরো একটা ব্রেক! কিন্তু অনেক ভেবে দেখলাম, ফটোগ্রাফি ছেড়ে থাকাটা এক কথায় অসম্ভব আমার জন্যে। কখনই ফটোগ্রাফার ছিলাম না, হতে পারিনি আজও। কিন্তু ক্যামেরা নিয়ে ঘুরতে যাওয়া, ছবি তোলা, এগুলো নিয়ে ফটোশপে কারিকুরি করা, সচলে এগুলো পোষ্ট দেয়া – বেশ ভালো লাগে। তবে স্বপ্ন দেখি, একদিন ঠিক ঠিক ‘ফটোগ্রাফার’ হয়ে যাবো ... একদিন হবোই ... হুম!
ফটোগ্রাফি জিনিশটা আমার কাছে অন্য রকম একটা অর্থ বহন করে। আসলে প্রত্যেকটা ফ্রেম একটা গল্প, নানা আলোয় রাঙ্গানো। কোথাও জড়িয়ে আছে হাসি-কান্না, কোথাও অনেক না বলা কথা আবার কোথাও রূপকথার মতো শুধু স্বপ্ন আর স্বপ্ন! তবে আমার কাছে রূপকথার গল্প গুলো এতোই ভালো লাগে যে, আমি আমার ছবি দিয়ে ঐরকম রূপকথাই বলতে চাই। এ নিয়ে অনেক রকম করে অনেকবার লিখেছি, তাই আজ আর নয়! তবে আমি বলে যেতে চাই আমার দেখা অচেনা আলোর গল্পগুলো, আমার মতো করেই। স্বপ্নের মতো সেই অদ্ভুত আলোর গল্পই ফেরী করে বেড়াতে চাই আজীবন। আমার একটা স্বর্গ আছে! যতবার তার সামনে গিয়ে দাঁড়াই, নিজেকে যেনো খুঁজে পাই পুরোপুরি। কি এক মায়াময় আলো নিয়ে প্রতিটা মূহুর্তে পামায় পাগল করে দেয়। দিন নেই, রাত নেই, আমি অবিরল শুধু শাটার চেপে যেতেই থাকি। আজ অব্দি অনেক গ্রাম ঘুরেছি, কিন্তু আমার গ্রামের মতো এতো সুন্দর আর কোথাও দেখিনি। প্রতিটি ক্ষণ আমি পুরোপুরি অন্যভাবে অনুভব করি সেখানে। আর তাই প্রায় এক বছরের বিরতী ভেঙ্গে ছুটে গেলাম সেই স্বর্গে, নিজেকে ফিরে পেতে, বুঝে নিতে নিজের ভেতরের নিজেকে আরো একটিবার। হুম, তার সামনে গিয়ে দাঁড়ালাম, মনমুগ্ধকর আলোয় আবারো নিজের শেকড়টাকে জড়িয়ে নিলাম শক্ত করে। বেড়িয়ে এলাম, কিছুটা সময় ভেতরের ঘুমন্ত স্বত্বাকে জাগিয়ে নিতে in my world of magnets & miracles … 
==========================================================================
ছবিগুলো ভোর থেকে শুরু হয়ে সন্ধ্যায় গিয়ে শেষ ...
১)

=======
২)

=======
৩)

=======
৪)

=======
৫)

=======
৬)

=======
৭)

=======
৮)

আমার ঐ যাদুমাখা গ্রামে অপার্থিব আলোর সাথে এদেরও খুঁজে পেলাম -
৯)

=======
১০)

=======
১১)

=======
১২)

-----------------------------------------------------------------------------------------------------------------------------------
Gears used - Nikon D300, Tokina 11-16mm f/2.8, Nikkor 35mm f/1.8, Nikkor Micro 105mm f/2.8
Software used - Adobe Photoshop CS 5, Nik Color Efex Pro & Photomatix Pro.
-----------------------------------------------------------------------------------------------------------------------------------
... চলবে ...

