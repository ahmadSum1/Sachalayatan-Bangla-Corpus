ছবিব্লগঃ ল যাই মনা সিলটত ... দ্বিতীয় পর্ব ... 



২৪ এপ্রিল, ২০১০
হুমায়ূন আহমেদের একটা ভুতের গল্পে পড়েছিলাম ভূতরা নাকি 'আলো' খায়। সে অনেক আগের কথা, কিন্তু অনেক বছর পর এসে একটা জিনিশ বুঝতে পারলাম - ঐ গল্পের ভূতের সাথে ফটোগ্রাফারদের অনেক মিল। হ্যাঁ, কোনো ফটোগ্রাফারের সামনে তার প্রিয় ডিশ রাখার পরও সে যদি বাইরে চমৎকার আলো পায়, তাহলে সে অবশ্যই ঐ খাবার ছেড়ে বাইরে চলে আসবে ছবি তুলতে। যদি কারো কখনও কোনো পাগলা ফটোগ্রাফারের সাথে বাইরে কোথাও ঘুরতে যাওয়া হয় তবে এটা খুব ভালো ভাবেই টের পাবেন! প্রথম পর্বে যা বলছিলাম - আমরা আসলেই জানতাম না যে আমাদের জন্য আজ কী অপেক্ষা করছে!  
সকালের নাস্তা সেরে আমি, রোয়েনা, শাওন আর মোনায়েম ভাই মিলে রওনা দিলাম লালা খালের দিকে। লালা খালের একটি বৈশিষ্ট হলো এর পানির রঙ অনেকটা পেস্ট কালার যাকে বলে তেমন। যেতে যেতে পথে দেখলাম অপূর্ব আলোর খেলা। আমরা চারজনই 'পাগল' ফটোগ্রাফার হওয়ায় একেকজনের অবস্থা ছিলো দেখার মতো। ঐরকম অদ্ভুত আলো আমি জীবনে খুব কমই দেখেছি। তামাবিল হাইওয়ে ধরে আমরা যাচ্ছি ... চারদিকে দামাল বাতাস আর অপূর্ব আলোর খেলা। আমরা এখানে নামছি, ওখানে নামছি আর ছবি তুলছি। আর আমাদের মডেল হিসেবে খুব ব্যাস্ত সময় কাটলো রোয়েনার। 
সবশেষে ঢুকে গেলাম লালা খালের রাস্তায়। আহা ... আহা ... মনে হলো যেনো স্বর্গে চলে এসেছি। অন্যসময় দেখেছি যে গাড়ি চালায় সে সবসময় চায় তাড়াতাড়ি করে গন্তব্যে যেতে কিন্তু মোনায়েম ভাইয়ের বেলায় দেখলাম তার উল্টোটা। আমরা বলার আগেই উনি গাড়ি থামিয়ে ঝাপিয়ে পড়ে ছবি তুলে যাচ্ছেন। আমরা কোনোমতেই কেউই একটা সেকেন্ডও মিস করতে চাচ্ছিলাম না। আসলে সেই অপূর্ব সময়ের বর্ণনা করা আমার মতো একজন 'বোবা' লোকের পক্ষে সম্ভব না। সেই কারণে আমি খুব একটা চেষ্টাও করছিনা ...
-------------------------------------------------------------------
ফটোগ্রাফাররা যখন ছবি তোলায় ব্যাস্ত ...
১.

২.

৩.

৪.

৫.

৬.

৭.

৮.

৯.

১০.

এবার বোনাস হিসেবে রোয়েনা'র তোলা ২টা ছবি ...
১১.

১২.

-----------------------------------------------------------------------
সিলেটে যতবারই গিয়েছি ততবারই মুগ্ধ হয়েছি এর অপার সৈন্দর্য দেখে। আবারও যাবো এবং অবশ্যই আবারও অভিভূত হয়েই ফিরবো ...

