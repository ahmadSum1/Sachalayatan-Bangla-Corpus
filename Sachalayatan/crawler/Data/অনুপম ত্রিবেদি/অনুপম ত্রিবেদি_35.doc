ছবিব্লগঃ এলোমেলো ...



১)
সময় করে উঠতে পারিনা অনেক কিছুর জন্যই, কখনও দেখা যায় খুব জরুরী একটা কাজ ফেলে এদিক সেদিক আউ-ফাউ কাজ করে বেড়াচ্ছি। কারণ ঐ জরুরী কাজের কথা বেমালুম ভুলে গেছি। সময় আমায় বেশ কাহিল করে রাখে সারাক্ষণ। মাঝে মাঝে মনে হয় - ধুর ছাই, বেটা যায়না কেনো! আবার এদিক সেদিক খুঁজে বেড়াই কখনও!! ইদানিং হিসাব করি - কত ঘন্টায় এক দিন হলে আমার জন্য সুবিধা হবে। কিন্তু হিসাবটা ঠিক ঠিক মেলে না। কখনও মনে হয় আচ্ছা, ১৫ ঘন্টায় একদিন - চলে গেলেই তো বাঁচি। নাহ, ৩২ ঘন্টায় হলে অনেকগুলো কাজ সেরে নেয়া যাবে। কিন্তু হায়, হিসেব আর মেলেনো হয়না আমার। সময় চোখের সামনে মূলা ঝুলিয়ে রোজ রোজ ২৪ ঘন্টায় একদিন পার করে বেশ বহাল তবিয়তেই বয়ে যাচ্ছে।
২)
আমার হেঁটে বেড়াতে খুব ভালো লাগে। অফিসে যাবার সময় আর ফেরার সময় রোজ রুটিন করে বারিধারা লেকের পাশ ধরে হাঁটতাম আগে। কিন্তু টাইফয়েডের পরে সেটা তেমন একটা করা হয়ে উঠেনা। শরীরটা খুব একটা সাপোর্ট দেয়না। এটা নিয়ে খুব ভাবছি ইদানিং, কোথাও ঘুরতে গেলে তো আর আরাম-আয়েশ করে ছবি তোলা যায়না - একটু কষ্ট করে হাঁটা হাঁটি করতে হয়। এখন যদি সেই হাঁটতেই না পারলাম তো ঘুরতে গিয়ে লাভ কী???? 
৩)
আজকাল Pink Floyd এর A great day for freedom গানটা খুব বেশি শোনা হচ্ছে। কিন্তু রাস্তায় নামলেই খালি Learning to fly শুনতে ইচ্ছা করে। ঢাকার জ্যাম আমাদের আর কতদূর নিয়ে যেতে চায় সেটা দেখে যদি মরতে পারি তবে খুব ভাগ্যবান মনে হবে নিজেকে। সিলেটে চলে যেতে চাই চিরজীবনের জন্য। ওখানে গেলে আমার আসতে খুব কষ্ট হয়, মনে হয় খুব আপন একটা জায়গা ছেড়ে চলে যাচ্ছি। আর ওখানের মানুষগুলো মনে হয় যাদু জানে, এতো ভালোবাসা দিয়ে মানুষগুলো আপন করে নিয়েছে - সেই ভালবাসার লোভে পড়ে বারবার যাই। অক্টোবরের ১ তারিখ থেকে শুরু হচ্ছে সিলেট ফটোগ্রাফিক সোসাইটির ২য় ন্যাশনাল কন্টেস্টের এক্সিবিশন। কিন্তু যেতে পারবো না, এই কষ্টে প্রায় মর-মর অবস্থা। তার মধ্যে আজ সন্ধায় ফোনে এই খবর শুনে আমাদের 'উজানগাঁ' কঠিন ঝাড়ি দিলো -'বেডা, চিরদিনের লাইগ্যা সিলেট আসার রাস্তা বন্দ কইরা দিমু'! ক্যাম্নেকী???
৪)
দুঃখ হোক বা স্মৃতিচারনই হোক, পিসি'র 'সিলেট' ফোল্ডারে ঘুরতে শুরু করলাম। এবং অবশ্যই আবারো সিলেটের মানুষগুলোকে মন ভরে হিংশা করলাম - এরা কি ভাগ্যবান, স্বর্গে থাকে। আর আমাদের স্বর্গে যেতে কতোনা কাঠ-খড় পোড়াতে হয়। আমি সিলেটে ঘুরছি ... ঘুরছি ... ঘুরছি ... আর হেডফোনে Pink Floyed বেজে চলছে ... ... ...
"... I dreamed you had left my side
No warmth, not even pride remained
And even though you needed me
It was clear that I could'nt do a thing for you ..."
 
 

 

 

 

 

 

 

 

 

 
ফুট-লুটঃ শেষের দুটো ছবি রোয়েনার তোলা।
    
 

