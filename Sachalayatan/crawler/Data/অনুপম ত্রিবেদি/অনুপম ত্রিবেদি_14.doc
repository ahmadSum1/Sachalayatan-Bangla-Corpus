ছবিব্লগঃ আমার দেখা শাহবাগ



অফিসে বসেই শুনলাম খবরটি। তখনও লাঞ্চ করিনি। অনেকক্ষন 'হা' করে বসে থাকলাম। বুঝে উঠতে পারছিলাম না, ঠিক কি হলো বা কি হতে যাচ্ছে। অফিসের জামাতপ্রেমীদের মুখে ফিঁচেল হাসি, কেউ অবশ্য আমার সামনে পড়ছে না ভয়ে। আর লীগ-বিরোধীদের একরাশ উচ্ছাস নিয়ে জিজ্ঞাসা - ' স্যার, আপনি যে বলতেন জামাতের অনেক টাকা, আসলেই সত্যি। দেখলেন কেমন করে হাসিনাকেও কিনে নিলো!' এই বলে শুরু হলো তাদের ঘটনা ব্যাবচ্ছেদ। আমি কোনো কথা না বলে বোঝার চেষ্টা করছি, অনেকটা বোবার মতো - শুধু এদিক ওদিক তাকিয়ে। পুরোপুরি 'পাজলড' যাকে বলে, আমার অবস্থা সেই রকম!
ফেসবুকে ঢুকলাম, সবার মেজাজ বোঝার চেষ্টা করলাম, নাহ, সবাই গরম! স্ট্যাটাসে স্ট্যাটাসে ঝরে পড়ছে ক্ষোভ, রাগ আর তীব্র প্রতিবাদ। কিছু একটা করতে হবে, করতেই হবে - মনে মনে এটাই ভেবে যাচ্ছিলাম। কিন্তু তখনও পুরোপুরি পাজলড! আম্মা ফোন করলো - 'বাবা, আমরা কি বিচার পাবো না? আমাকে যারা এতিম করলো তাদের কি কোনো সঠিক বিচার হবে না? এই কষ্ট নিয়ে আর কতোদিন? কিছু একটা কর তোরা!' বাচ্চা মানুষের মতো কাঁদলাম আমি আর আমার মা। আব্বার সাথেও কথা হলো। উনি অতীতের রাজনীতিবিদ, বিশ্লেষণ করে বললেন অনেক কিছু। তার কন্ঠেও গভীর হতাশা আর নতুন প্রজন্মের দিকে আশার দৃষ্টি - তোরা কিছু একটা কর!
বুঝে নিলাম, আসলেই কিছু একটা করতে হবে। ফেসবুকেই দেখলাম কেউ একজন আমাকে একটা ইভেন্টে ইনভাইট করলো BOAN এর। শাহবাগে সবাই জড়ো হচ্ছে কাদের মোল্লার যাবজ্জীবন কারাদন্ডের প্রতিবাদে, ফাঁসীর দাবি নিয়ে। মনে মনে ঠিক করেই নিলাম - যে করেই হোক, যাচ্ছি। ওখানে দেয়া নাম্বারে ফোন করে বিস্তারিত জেনে নিলাম। অফিস থেকে হুট করে বের হয়ে যাওয়াটা সম্ভব না মোটেও কিন্তু সেদিন যেনো আর কিছুরই তোয়াক্কা করতে মন চাচ্ছিলো না। শুধু মাত্র 'যাচ্ছি' বলে বের হয়ে গেলাম। ক্যামেরাটা সেদিন সাথে করে নিয়ে যেতে পারিনি, তবে মোবাইলে কিছু ছবি-ভিডিও জমা করে রেখেছি।
ছবিতে হয়তো কখনই ফুটিয়ে তোলা সম্ভব না, শাহবাগের তখনকার সেই উত্তাপ। মানুষের চোখে-মুখে ভেসে বেড়ানো তীব্র ক্ষোভ, প্রতিবাদে মুখর শিশু, কিশোর, বৃদ্ধ, ছাত্র, যুবক, চাকুরিজীবি, গৃহীনি, খেটে খাওয়া মুটে-মজুর। ছবিগুলো তবুও তুলে রেখেছি, ইতিহাসের সাক্ষী রাখার জন্যে। আমি আমার মতো করেই দেখতে চেয়েছি শাহবাগের সেই উত্তাল জনসমুদ্রকে। আর ঐ সমুদ্রের সামনে দাঁড়িয়ে নিজেকে খুব ভাগ্যবান ভেবেছি, নিজ চোখে দেখেছি একটা ইতিহাসের গড়ে উঠা ...
১)

২)

৩)

৪)

৫)

৬)

৭)

৮)

৯)

১০)

১১)

১২)

১৩)

১৪)

১৫)

১৬)

১৭)

১৮)

১৯)

২০)

২১)

২২)

২৩)

২৪)

২৫)

২৬)

২৭)

২৮) সচলায়তনের শাহবাগ জমায়েত (নজু গান গায়, অকুতোভয় বিপ্লবী মন্দিরা বাজায় আর সিমন ফেসবুক আপডেট দেয়)


