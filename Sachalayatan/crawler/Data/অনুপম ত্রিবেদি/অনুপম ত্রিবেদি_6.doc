ছবিব্লগঃ ত্যালগ্রাফি ...



আমার নিজের ফটোগ্রাফির মূলমন্ত্রই হচ্ছে - এক্সপেরিম্যান্ট, এক্সপেরিম্যান্ট এন্ড এক্সপেরিম্যান্ট। মোটামুটি এখন পর্যন্ত টুকটাক যা কিছু করেছি সবগুলাই কোনো না কোনো এক্সপেরিম্যান্ট অথবা ঐ এক্সপেরিম্যান্টের ফাইনাল রেজাল্ট। ইদানিং মেতেছি তেল, পানি, ধুয়া, রঙ ইত্যাদি নিয়ে। আসলে শীতকালে আমার ল্যান্ডস্কেপ করতে ভালো লাগেনা, কারণ প্রকৃতীটা কেমন যেনো বিবর্ণ থাকে। তাই এবার চিন্তা করলাম বাসায় বসেই কিছু এক্সপেরিম্যান্ট করে ফেলি! সেই ২০০৮ এর দিকে পানি আর ধূয়া নিয়ে ঘেঁটেছিলাম, মাগার বেশীদূর আর আগাইনি। এবার ভাবলাম, একটু পাগলামীর শেষটা দেখেই ছাড়ি! যা বলা তা'ই কাজ। প্রথমে শুরু করলাম ছোট্ট একটা গ্লাস বোউলে পানি আর তেল মিশিয়ে তার নীচে বিভিন্ন রঙ্গীন কাগজ আর তারও নীচে রেডিও ট্রিগার লাগিয়ে ফ্লাশ রেখে মজা করা। যদিও বিভিন্ন ব্লগে দেখলাম আলোর সংস্থান হিসেবে টেবিল ল্যাম্পকেই তাঁরা বেছে নিয়েছেন, কিন্তু আমি তো আর মুখস্ত কিছু করবো না, আমি করবো এক্সপেরিম্যান্ট, তাই তিনটা ফ্ল্যাশ নিয়ে ঝাঁপিয়ে পড়লাম। লে বাব্বা, পানিতে তেল পড়লে এরা তো সেরাম কিউট আর সেক্সি হয়ে যায় তা তো জানতাম না! মাগার তেলের ফরমেশন ঠিক জুইতের পাচ্ছিলাম না, তাই টোকা দিলাম এক কানাডিয়ান আফা বরাবর (উনার আবার তেল-পানি নিয়ে ব্যাপক আগ্রহ বিদ্যমান)। আফা বললো পানিতে দুই ফোঁটা লিকুইড সাবান ঢেলে দিতে, আমিও দিলাম ঢেলে! নাহ, এবার তেলগুলা একটু হৃষ্ট-পুষ্ট মনে হলো। আরো কিছু আলাপ-আলোচনা করে দুই পদের তেল নিয়ে ত্যালামি শুরু করলাম - রাইস ব্রান ওয়েল আর অলিভ অয়েল। দুইটার ডেনসিটি দুই পদের হওয়ায় মজাটা আরো একটু জমে উঠলো। কখনো Nikkor Micro 105mm f/2.8 AF-S  আবার কখনো Nikkor Micro 55mm f/2.8 AI-S এর পেছনে এক্সটেনশন টিউব লাগিয়ে কর্মকান্ড বাঁধিয়ে গেলাম। কিন্তু ঘটনা হলো, তেল তো সেই রকমের ময়লা টানে, তাই ফটোশপের স্পট হিলিং টুল আর ক্লোন টুল নিয়ে রীতিমতো ডক্টরেট করতে হলো! এছাড়াও দিন শেষে লেভেল আর কালার ব্যালেন্স নিয়েও মজা করলাম কিছুটা। তো এবার একটু বলেই ফেলি কাজটা ক্যাম্নে কী ...
যা লাগবে -
ক) একটা ক্যামেরা
খ) একটা ম্যাক্রো ল্যান্স (টেলি ম্যাক্রো যেমন ১০৫মিমি বা ১০০ মিমি হলে ভালো, বেকগ্রাউন্ড অনেক স্মুথ আসবে)
গ) টেবিল ল্যাম্প অথবা ফ্লাশ (ম্যানুয়াল মুডে কাজ কর্তে হপে) 
ঘ) একটা গ্লাস বোউল (মোটামুটি ছোটো)
ঙ) কিছু রঙ্গীন কাগজ
চ) দুই-তিন পদের তেল (অবশ্যই সরিষার তেল না, ইহা বড়ই খতরনাক)
ছ) ছোটো চামচ, ড্রপার, টিস্যু, কয়েকটা বাক্স ইত্যাদি ... এবং ...
জ) বালতির পর বালতি ধৈর্য।
কর্মকান্ড -
প্রথমে একটা ফ্লাশে রেডিও ট্রিগার লাগিয়ে বাকি দুটোকে অপটিক্যাল স্লেভ বানিয়ে তিনকোনা করে (মাথা গুলো একসাথে) সব গুলোকে ম্যানুয়াল মোডে নিয়ে পাওয়ার ১/১২৮ তে সেট করে বিছানায় থুক্কু মেঝেতে আদর করে শুইয়ে দিলাম। ফ্লাশের দুই পাশে কিছু বাক্স রেখে দুটো পিলার বানালাম। ফ্লাশের উপর হালকা করে একটা কিচেন টিস্যু পেপার বিছিয়ে দিয়ে তার উপর একটা প্রিন্টেড র্যা পিং পেপার শুইয়ে দিলাম আর পিলার ঘেঁসে খাড়া ভাবে রাখলাম হলুদ, গোলাপী, সবুজ, লাল ইত্যাদি কাগজ। এবার পিলারের উপর বসিয়ে দিলাম গ্লাস বউল, তারপর পানি ঢেলে তাতে কয় ফোঁটা লিকুইড সাবান মিশিয়ে দিলাম ঘুঁটা। তারপর ড্রপার দিয়ে একটু উপর থেকে ফোঁটায় ফোঁটায় ফেললাম অলিভ অয়েল আর চামচ দিয়ে হালকা করে ঢেলে দিলাম রাইস ব্রান অয়েল। এক্কেরে সহজ করে বললে - একটা চুলা বানিয়ে এর লাকড়ি হিসেবে রাখেন ফ্লাশ আর চুলার ভেতরের দেয়ালে মাটিলেপার মতো রঙ্গীন কাগজ রেখে তার উপড়ে গ্লাস বোউল চড়িয়ে পানিতে লিকুইড সাবান এবং তেল দিয়ে রান্না চড়ান, লবন, চিনি, লং, দারুচিনি, এলাচ, লবংগ, আদা, রসুন, পেঁয়াজ, মরিচ, হলুদ ও ধনেপাতা দিন পরিমান মতো।
তারপর কর্দমাক্ত আকাশ আর মেঘাচ্ছন্ন মাঠে আমি ক্যামেরায় ল্যান্স মাউন্ট করে পুরো দমে নেমে গেলাম। এখানে বলে রাখা ভালো যে ISO যেনো বাড়ানো না লাগে সেই দিকে একটু খেয়াল রাখবেন, না হয় ধুলো আর গ্রেইন মিলেমিশে আপনার ফটোশপ সেশনের বারোটা বাজিয়ে দেবে! ঘচরমচর শেষে এবার চলুন দেখি ত্যালের সেই আবজাব চেহারা। তবে বলে রাখা ভালো যে, প্রজেক্ট চলছে, চলবে। আরো ছবি তুলবো, ইনশাল্লাহ। তবে এর পাশাপাশি বেদম গতীতে চলছে পানি-পানি খেলা। সেটা নিয়ে না হয় পরবর্তিতেই আলোচনা করবো ... মু হা হা হা হা ...
১)

২)

৩)

৪)

৫)

৬)

৭)

৮)

৯)

১০)

১১)

১২)

--------------------------------------------------------------------------------------------- 
ফুট-লুটঃ একটা ইম্পর্টেন্ট কথা হইলো ফোকাস কিন্তু মামু ম্যানুয়াল। এইখানে অটোর বেইল নাইক্কা।
আবারও ফুট-লুটঃ আরো একটা ইম্পর্টেন্ট কথা হইলো, অনেকেই আছেন চোরাই হিরোইঞ্চি, মানে হইলো ম্যানুয়াল ফোকাস করতে গেলে হাত খালি কাঁপে। তারা ট্রাইপড নিয়ে কাজ সারতে পারেন। 
----------------------------------------------------------------------------------------------
একটা সত্য ঘটনাঃ ত্যালগ্রাফি'র মাঝখানে আব্বা জিজ্ঞেস করলেন ঘটনা কি? আমি বললাম - 'পানিতে তেল দিলে যেইসব ফর্মেশন তৈরি হয় এগুলার ছবি তুলি'। আব্বা আরও জিজ্ঞেস করলেন এগুলা কি টাইপ ছবি? বললাম - 'এবস্ট্রাক্ট আর্ট'। আব্বা একটু উদাস হয়ে মনে হয় স্বগোক্তিই করলেন - যেই আর্ট শিল্পী এবং দর্শক কেউই বোঝেনা, তাহাকেই এবস্ট্রাক্ট আর্ট বলে ...

