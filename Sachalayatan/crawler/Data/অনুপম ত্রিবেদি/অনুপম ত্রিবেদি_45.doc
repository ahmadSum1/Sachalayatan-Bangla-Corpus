কানা লুকের আলুকছবি (দুই)



[বহুদিন কিছু লিখিনা, কলমের কালিতে জং ধরেছে। আজ একটু সময় পেলাম, কারণ বাসায় এসে রাত অব্দি অফিসের কাজের সাথে সহবাস করতে হবে না। তাই তাড়া নিয়ে আবোল-তাবোল একটা লেখা দিলাম। সচলের নীড় পাতাটা আমার লেখা না পেয়ে খুব হা-হুতাশ করেছে বলে গোপন তথ্য পেয়েছিলাম। আজ সেই দুঃখ ঘোঁচাতে এগিয়ে এলাম। কিন্তু ঝুলিতে এলে-বেলে কিছু ছবি ছাড়া আর কিছুই পেলামনা। কি আর করা, ঐসব ছবি নিয়েই আবলু-ঝাবলু লেখার ধান্দা করলাম !!!]
বাংলাদেশের সন্তান এবং এই মাটির একজন শৌখিন আলোকচিত্রি হিসেবে আমি বেশ একটা গর্ব বোধ করি। কেনো? কারন এই সবুজ শ্যমল সোনা ফলা মাটির দেশটি আসলেই অপুর্ব সুন্দর আর তার বুক জুড়ে রয়েছে কতগুলো আবেগপূর্ণ খেটে খাওয়া মানুষ। যাদের নিত্যদিনের জীবনটাই একেকটা রঙ্গীন উৎসব। আমাদের একদিকে যেমন আছে নানা আশা-নিরাশা, দূর্ভিক্ষ, মহামারী, প্রাকৃতিক দুর্যোগ ঠিক অন্য দিকেই আছে এইসমস্ত প্রতিকূলতাকে মোকাবেলা করে এগিয়ে যাবার অদম্য সাহস, বুক ভরা অপার ভালোবাসা আর ক্লান্তিহীন সুখ। আমরা এগিয়ে চলেছি হাজারো বাধা পেরিয়ে সমনের দিকে, শত বন্ধুর পথ পাড়ি দিয়ে।
আমার ফটোগ্রাফির মূল লক্ষই হলো সবার সামনে তুলে ধরা কী অপার সৌন্দর্য ছড়িয়ে আছে আমার এই ছোট্ট দেশটা জুড়ে। আজ আপনাদের পরিচয় করিয়ে দেবো কিছু খেটে খাওয়া যাদুকরদের, যারা ক্ষেতে ক্ষেতে সোনা ফলায় নিপুন মমতায়, আমাদের মুখে তুলা দেয় আহার, দেশকে দেয় খাদ্য স্বনির্ভরতা, খাদ্য নিরাপত্তার নিশ্চয়তা, আর আমরা ভদ্রলোকের পোশাক পড়ে তাদের নাক শিটকে ডাকি 'চাষা' বলে। হায়রে প্রতিদান !!
একটা ঘটনা বলে এই ক্যাচড় ক্যাচড় শেষ করি। ১৯৯৫ সালে এইচ.এস.সি. পরীক্ষা দেবার কিছু আগে আমরা কয়েকজন বন্ধু হৈ চৈ করতে করতে আসছি। রাস্তা একটু এবড়ো থেবড়ো থাকার কারনে একটু বেখেয়ালে উষ্ঠা খেয়ে পড়লাম এক লোকের গায়ে। সে আবার টপ-টু-বটম নিপাট মৌলভী সাহেব। সালাম দিয়ে বললাম 'আংকেল সরি'। উনি উলটা ক্ষেপে গিয়ে গালি দিলো 'চাষার দল'। তাকে লাগামহীন তারুন্যের পরম মমতায় (!!!!!) বুঝিয়ে ছিলাম 'চাষা' কোনো গালি হতে পারেনা, ওটা চরম গৌরবের একটা বিষয়। আমি চাষার ছেলে নই কিন্তু চাষার নাতী ও বংশধর। সেই গৌরব নিয়েই জীবনের শেষ দিনটি পর্যন্ত এঁদের সম্মান করে যাবো। এই মমতাময়ী মাটির সাথে মিশে যাবোও এই অহংকার নিয়ে।      
১)

২)

৩)

৪)

৫)

৬)

৭)

# সবগুলো ছবি তুলতে নাইকন ডি৮০ ও টোকিনা ১১-১৬ মিলি মিটার  f/২.৮ ওয়াইড এঙ্গেল ল্যান্স ব্যাবহৃত হয়েছে। ৪ ও ৭ নাম্বার ছবি সিলেটে তোলা এবং বাকী গুলো আমার গ্রামের বাড়ি কিশোরগঞ্জের।  

