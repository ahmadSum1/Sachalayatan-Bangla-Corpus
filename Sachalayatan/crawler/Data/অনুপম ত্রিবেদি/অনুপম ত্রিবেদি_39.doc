ছবিব্লগঃ আমার আকাশ, আমার মাটি - জল ...



[এই লেখাটা কাল রাতে দিয়েছিলাম, কিন্তু বেশ কয়েকটি ছবি প্রাইভেসি সেটিংস এর গড়-বড়ের কারণে UNAVAILABLE দেখাচ্ছিলো। অতিথি হওয়ায় সম্পাদনাও করতে পারিনি, তাই মুছে দিয়ে সব নতুন করে আবারও দিলাম। যারা আগে মন্তব্য করেছিলেন সেই মন্তব্য গুলো মুছে যাওয়ায় প্রবলভাবে দুঃখিত। একবার মুছে আবারো পোষ্ট করা যদি খুব বিশাল কোনো অপরাধ না হয়, তবে মডারেটরদের এটা পুনরায় অনুমোদন করার অনুরোধ জানাচ্ছি ...] 
আমরা বই খাতায় যেমন পড়ি 'সুজলা-সুফলা-শস্য-শ্যামলা' ঠিক তেমন সুন্দর আমার গ্রামটা। নাম তার টামনী, কিশোরগঞ্জ জেলা। একেবারে অঁজপাড়া গাঁ যাকে বলে। তার উপর পল্লি বিদ্যুতের কল্যানে এখানে কিছু তাড়, খাম্বা, মিটার ইত্যাদি লেগেছে, সেই সাথে সবার ঘরে ঘরে টিভি, ফ্যান সবই আছে কিন্তু সবাইকে হতাশায় ডুবিয়ে আর আমাকে মহা আনন্দে ভাসিয়ে বিদ্যুত নামের বস্তটির যাওয়া আছে - আসা নেই!! গ্রামে গেলেও যদি মড়ার বৈদ্যুতিক বাতি আল টাইম তাড়া করে ফেরে তবে আর কোথায় কি ... গ্রাম মানেই ঘুঁট ঘুঁটে অন্ধকার আর ভুত-পেত্নির ভয় ... তবেই না খেলা জমবে। আমার বাবার মনে খুব একটা ক্ষোভ ছিলো যে, তার ছেলে সারা দেশে ক্যামেরাবাজী করে বেড়ায় কিন্তু একটিবারের জন্যও তার নিজ গ্রামের ছবি তুলতে গেলো না। তো বাবার সেই চরম কষ্ট ঘুঁচাতে আমি, আমার মা আর রোয়েনা ২০০৯ এর অক্টোবরের ২৭ তারিখ আল্লা-খোদার নাম নিয়ে ট্রেনে উঠে পড়লাম। সেই ট্রেন ভ্রমনের কথা কিছু বলবো না, কারন ঠিক কি কি ঘটেছিলো বেমালুম ভুলে গেছি ( আমি আবার গোল্ড ফিশের ভাই লাগি তো ... !!!)
তো যেভাবে ভেবে গিয়েছিলাম ঠিক সেভাবেই খে্যে দেয়ে একটু রেস্ট নিয়ে ক্যামেরা হাতে ঝাঁপিয়ে পড়লাম। ঐখানে একটা জিনিশ খুব মজা পেয়েছি, তা হলো - নিজের গ্রাম হওয়াতে হুট-হাট যেখানে খুশি চলে যাওয়া যাচ্ছে, কেউ খুব একটা ঘাঁটা-ঘাঁটিও করছেনা (আমার আবার ছবি তোলার সময় কথা বলতে চরম বিরক্ত লাগে, বিশেষ করে - 'ভাই কই থিকা আসছেন?' 'ভাই এই ছবি দিয়ে কি করবেন?' ইত্যাদি প্রশ্নের জবাব দেয়াটা আমার ভয়াবহ এলার্জিক লাগে)। তো মহা মৌজে সেই কঠিন ভোর থেকে শুরু করে রাত ১২টা, ১টা পর্যন্ত দাঁপিয়ে বেড়ালাম সারা গ্রাম জুড়ে টানা ৪ দিন। কিন্তু বেচারি রোয়েনা পড়লো মহা মুসিবতে, বাড়ির বউ হওয়াতে খুব একটা দাপাতে পাড়লোনা ... ইশ ... আহহা ... 
আমার পথ প্রদর্শক হলো দুই ফুপাতো ভাই, ক্যামেরা ব্যাগ আর ট্রাইপড সহকারী আমার ক্লাস সিক্সে পড়ুয়া চাচাত ভাই আর মডেল হিসেবে আমার পুরো জ্ঞাতি-গোষ্ঠি। যাকে যা'ই করতে বলি, বিয়াপক আনন্দের সাথে সেই পোজ মারে ... কি তামশা ... !!! তবে ফিরে আসার সময় খুব মজার কিছু জিনিশ লক্ষ করেছিলাম - ছেলে পেলে তিনটা পাট কাঠি দিয়ে ট্রাইপড বানিয়ে তার উপর বাক্স ফিট করে ফটোগ্রাফি চালিয়া যাচ্ছে, কেউ আর 'ছবি তোলা' বলে না, বলে - ফটোগ্রাফি, আমাকে কেউ ওখানে আর ক্যামেরাম্যান বা সাংবাদিক বলেনা, বলে - ফটোগ্রাফার। এইগুলিতে বেশ মজা পেয়েছিলাম। তবে সবচেয়ে বেশি আনন্দের ছিলো নিজের গ্রামটাকে নতুন করে দেখেছিলাম, সেই সাথে মানুষ গুলোর হৃদয়ের খুব কাছা-কাছি যেতে পেরেছিলাম। অনেক বৃদ্ধ দূর সম্পর্কীয় এক দাদু খুব খুশি হয়েছিলেন যখন বলেছিলাম আমার গ্রামের ছবি তুলে আমি কম্পিউটারে করে পৃথিবীর সব মানুষকে দেখাবো।
নাহ, মন ভরেনি ... সারা দিন-রাত ছবি তুলেও মনে হয়েছে - এতো সুন্দর একটা স্বর্গের ছবি আর তুলতে পারলাম কই! সচলে এর আগেও বিভিন্ন লেখার সাথে কিশোরগঞ্জের ছবি দিয়েছিলাম, আজ ওগুলো আর রিপিট করলাম না, নতুন কয়টা ছবি দিলাম যদিও এই সংখ্যাটা যা তুলেছি তার তুলনায় খুবই নগন্য। আরেকবার কোনো একদিন একটা লেখার সাথে আরো কিছু ছবি দেয়ার আশায় থাকলাম।     
১) ভোরে মাছ ধরতে যাওয়া ...

২) মাছ ধরে ফিরছে আমার এক চাচাত ভাই ...  

৩) আমার ভাইস্তা, হাঁসের জন্য শামুক কুঁড়াচ্ছে ...

৪) দল বেঁধে চিৎকার সহযোগে নরক গুলজার করে মাছ ধরা ... !!!

৫) পড়ন্ত বিকেলে মাছের সন্ধানে ...

৬) সন্ধ্যার শেষ আলোতে মাছে ধরা ...

৭) শৈশব-কৈশোরের এই অপার আনন্দ আজ কোথায় ?

ভোরের বেলায় কুড়িয়ে পেলাম কতোগুলো মুক্তা দানা ...
৮)

৯)

১০)

রাতের বেলার কিছু দশ্যিপনা ...
১১) ২১৭ সেকেন্ডের এক্সপোজার ...

১২)  ৪২৩ সেকেন্ডের এক্সপোজার ... (আকাশে স্টার ট্রেইল দেখা যাচ্ছে)

১৩)  ২১৭ সেকেন্ডের আরও একটি এক্সপোজার ... (রাতে ধান ক্ষেতে পানি দেয়া হচ্ছে)

## ১৪) শেষ-মেষ একটা বোনাস দিলাম, আমার গ্রামের পাশ দিয়ে যাওয়া নরসুন্দা নদীর সন্ধ্যা বেলার সৌন্দর্য ...
 

