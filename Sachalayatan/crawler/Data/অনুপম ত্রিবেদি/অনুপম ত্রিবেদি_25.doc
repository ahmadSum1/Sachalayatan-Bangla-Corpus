ছবি প্রতিযোগিতাঃ চোরের দশদিন আর সাধুর একদিন



সামাজিক যোগেযোগের সাইট ফেবুকের মাধ্যমে একটি ফটোগ্রাফি কন্টেস্টের আয়োজন করেছে FContest নামক একটি প্রতিষ্ঠান যা ২০১০-এ ফটো কন্টেস্টের জন্যই প্রতিষ্ঠিত হয়। বর্তমান প্রতিযোগিতার বিষয় হলো - "Where I live" ।
এতে আপনি আপনার ফেসবুক একাউন্ট থেকে লগ-ইন করে ঐ বিষয়ভিত্তিক একটা ছবি আপলোড করবেন এবং তারপর ছবিটি অ্যাপ্রুভ হলে সেটা প্রতিযোগিতার পেজ-এ দেখা যাবে এবং ভোট দেয়া যাবে। কিন্তু খুবই আশ্চর্যের বিষয় হলো, ছবি সাবমিশনের সময় কপিরাইটের কোনো নোটিসই থাকে না। অর্থাৎ আপনাকে এমন কোনো 'চেকবক্স' অপশন দেয়া হয় না যেটাতে আপনাকে চেক করে ডিক্লেয়ার করতে হবে যে ছবিটা আপনার তোলা।
১. ছবি সাবমিশনের পেজ (কোথাও কপিরাইট নিয়ে কিছুই উল্লেখ নেই)

তো মজার বিষয় হলো, এই সমাজে আমাদের আশেপাশে কিছু পঙ্গু লোক বসবাস করে, যারা সবসময় অপরের ঘাড়ে চড়ে বেড়াতে ভালোবাসে। ঠিক ঐ রকম একটা অকর্মণ্য, পঙ্গু চোর এই কন্টেস্টে আমার খুবই পরিচিত এক ছোটো ভাই এবং আশরাফ (নির্জন স্বাক্ষর)-এর কাজিন সাগর এর একটা ছবি চুরি করে নিজের নামে ঐ কন্টেস্টে সাবমিট করেছে । এবং জোর প্রচারণা চালিয়ে মোট ৭৭৮ টি ভোট (স্ক্রিন শট নেয়ার সময় ৭৭২টা ছিলো) জোগাড় করে বর্তমানে ২য় স্থানে আছে। মজার বিষয় হলো চোর ছেলেটি বুয়েটের ২০০৭ ব্যাচ-এর ছাত্র, ছবির নিচে খেয়াল করলেই তার নামটি জ্বলজ্বল করে ভেসে ওঠে -'আবু জান্নাত'। প্রথমে ফেসবুকে সার্চ দিয়ে এই ছেলের ছবিসহ প্রোফাইল পেয়েছিলাম কিন্তু পাত্তা দেইনি। কিন্তু সব ঘেঁটে যখন শিওর হওয়া গেলো যে এই ভদ্রলোকের সন্তানটিই সেই পঙ্গু চোর, ততক্ষণে সে তার ছবি সরিয়ে অন্য একটা আইকন দিয়ে রেখেছে। তার এই অপকর্মের বিরুদ্ধে সাগর ফেসবুকে সব লিঙ্কসহ নোট লেখায় সাগরকে আবার ব্লক করে দিয়েছে (পঙ্গু চোরের মাথা খুব ভালোই চলে !!) ঐ বেটা আবু জান্নাত।
২) সাগরের ফ্লিকার পেজ-এ ঐ ছবির স্ক্রিন শট -

৩) FContest-এ আবু জান্নাতের সাবমিট করা ছবির পেজ-

জনাব চোর আবু জান্নাতের নিজস্ব গ্রুপ আমরা ফাজিল কিন্তু আমাদের দিলটা এক্কেবারে সাদা ফকফকা -এ সে তার ছবি নিয়ে ব্যাপক প্রচারনণা চালাচ্ছে। আমি, সাগর, আশরাফ, রোয়েনা, ইশতিয়াক, ইমন এরা সবাই যখন ঐ গ্রুপ ওয়ালে এটা নিয়ে প্রতিবাদ শুরু করলাম, তখন একে একে সবগুলো পোস্ট ডিলিট মেরে আমাকে, সাগরকে আর ইমনকে ব্যান করে দিয়েছে (হাস্তে হাস্তে শ্যাষ!!!)। 
তথাকথিত সেই FContest-এ লিঙ্কসহ মেইল করার পরও তারা কোনো রিপ্লাই করেনি এমনকি বারবার রিমাইন্ডার দেয়ার পড়ও এ ব্যাপারে এখন পর্যন্ত কোনো এ্যাকশন নিতে দেখা যায়নি। আমি তাদের ফেসবুকের পেজ -এ গিয়ে এটা নিয়ে ওয়াল পোস্ট দিয়েছি, কিন্তু এখনও পর্যন্ত এ্যডমিনের পক্ষ থেকে কোনো উত্তর আসেনি। এর মানেটা কী? ছবি প্রতিযোগিতার জন্য প্রতিষ্ঠিত হওয়া একটা প্রতিষ্ঠান কিভাবে এই 'কপিরাইট'-এর মতো একটা স্পর্শকাতর বিষয় নিয়ে এতটা উদাসীন হতে পারে?? জিনিসটা খুবই হাস্যকর এবং পেশাদারি মনোভাবের অনুপস্থিতির উদাহরণ নয় কি???
৪) আমার পোস্টের পর FContest-এর ফেসবুক পেজ (কিন্তু এ্যডমিনের পক্ষ থেকে কোনো উত্তর নেই!)

এই ঘটনায় একটি খুবই জোরালো সত্য উঠে আসলো সেটা হচ্ছে, মানসিকভাবে পঙ্গু, অকর্মনণ্য একজন মানুষ, সে যেই প্রতিষ্ঠানেই লেখপড়া করুক না কেন, যে পারিবারিক শিক্ষা ও পরিবেশে বড় হোক না কেনো, যদি নিজে থেকে 'অপকর্ম' সম্পর্কে সম্যক জ্ঞান না অর্জন করে থাকে তবে তার সুস্থ হবার চান্স খুবই সামান্য। আরো একটা বিষয় হলো এভাবে যদি ফটো কন্টেস্ট আয়োজক কোনো প্রতিষ্ঠান একটি ক্রিয়েটিভ ম্যাটেরিয়ালের 'কপিরাইট' নিয়ে উদাসীন থাকেন, তবে ঐ চুরির ঘটনা শুধু চোরের কাঁধেই নয় উক্ত প্রতিষ্ঠানের কাঁধেও বর্তায়! আর এখানে ঘটনাটা শেয়ার করার মানে হলো, আপনাদের কাছ থেকে সাহায্যমূলক কিছু দিক নির্দেশনা চাই। ঠিক কীভাবে ও কী পদ্ধতি অবলম্বন করে ঐ চোরকে একটা ভালো শিক্ষা দেয়া যায় & ঐ প্রতিষ্ঠানটিকে তাদের নীতিমালাগুলো আরো একটু খেয়াল করে তৈরি করার উদ্দেশ্যে কীভাবে যোগাযোগ করা যায়। 
চাইলে যে কেউ ঐ প্রতিষ্ঠানকে এ বিষয়ে মেইল করতে পারেন 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%69%6e%66%6f%40%66%63%6f%6e%74%65%73%74%2e%63%6f%6d%22%3e%69%6e%66%6f%40%66%63%6f%6e%74%65%73%74%2e%63%6f%6d%3c%2f%61%3e%27%29%3b')) - এই ঠিকানায়।
(যেহেতু যে কেউ কন্টেস্টের লিঙ্কে গিয়ে ঐ ছবিটিন নিচে চোরাই ফটোগ্রাফারের নামটি দেখতে পারবেন এবং যেহেতু ওটা পুরোপুরি উন্মুক্ত, সে কারণে নামটি এখানে উল্লেখ করা হলো। কিন্তু পাবলিক ফোরামে উক্ত ব্যক্তির প্রাইভেসি সংরক্ষণের জন্য ফেসবুক প্রোফাইল লিংক ব্যাবহার করা হয়নি।)

