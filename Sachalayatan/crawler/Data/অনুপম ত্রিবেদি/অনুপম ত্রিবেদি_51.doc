আউলা ফটোব্লগ - শারদ বন্দনা (বাউলা ছবি-কাব্য) 



১।
এই ঘাসে ঘাসে, এই মেঠো পথে
তোমার হাসির ঘ্রাণ আমি খুঁজে পাই।
নীলাভ রক্ত যেন নাড়া দিয়ে বলে যায়
সমস্ত দিনের শেষে রীক্তযৌবনা সূর্যের আলো
পরিশুদ্ধ কোন ভীষন মায়ার রুপ।
তুমি একবার এসে দেখে গিয়েছিলে তাকে
তারপর, তারপর? সেই ক্যানভাসে আমার
বাজে বেহালার সুর, দূর কোন দিন শেষে
সোনালী সন্ধ্যার পানে।
===============================================
২। 
কে যেনো বলেছিলো হেসে, শরত - হেমন্তের
কোন এক আদিম দুপুরে এসে, তুমি বসো-
এই গাঢ় নীল ব্যাপ্তিময় আকাশের তলে।
দেখবে তুমি শ্যামল রোদ্দুর খেলা করে
ধান ক্ষেতে - ঘাসে ঘাসে, পাতার শিয়রে।
তাকে বলে দিও তুমি, মন যদি চায় -
তোমার সেই কথাটি। যার প্রতিটি শব্দ শোনার তরে
আমার এই তন্দালু বাতাসে অবগাহন।
যার লাগি হয়েছি আজ -
শ্বেত-শুভ্র কানা বকের মতোন ধ্যানমগ্ন উদাসি কোন গাছ। 
===============================================
দু'টো ছবিই Single file HDR. প্রথমটি যশোর ও দ্বিতীয়টি নরসিংদি তে তোলা। 

