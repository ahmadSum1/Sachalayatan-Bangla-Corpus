ফটোব্লগ - "কীট" [হেঁজি-পেঁজি ছবি-কাব্য] 




নিবিড় বাঁধনে এই ঘাস-ফুল-লতা-পাতার সাথে বন্ধুত্ব আমার। নেই কোন ভয় - হারিয়ে যাবার।

আমার যাযাবর জীবনের করুণ পথচলার দিনের আলো আমায় দিয়ে যায় ভেজা বাতাসের ভালোবাসা জড়ানো টুকরো টুকরো কণা।

মানুষের জীবনের মতো এতো জাত-বর্ণ ভেদ নিয়ে আসিনি এই পৃথিবীর বুকে। আসিনি কোন হিংসা-হানাহানি আর রক্তপাত ঘটাতে। আমার সেথে খেলা করে ঘাসফুল, ঝড়ে যাওয়া শিশির বিন্দু।

কি এক অদ্ভুত আলোকিত-অন্ধকার জীবন নিয়ে চলে মানুষ! সারাদিন ব্যাস্ত কোলাহল শেষে থাকে শুধু নীরব হাহাকার আর হীম শীতল কান্না। ঐ জীবন যে কতোটা নীচ, কতোটা ক্ষীণ - আমি বুঝেছি - ছোট্ট এক কীট হয়ে ঘাস সবুজের মাঝে ব্যাপ্তিময় এই জীবনের কোণে।
==================================================
[ ইদানিং খুব সাম্প্রদায়ীকতা আর বর্ণবিদ্বেষ দেখে 'মানব জীবন' অসহ্য লাগছে। শুধু মুখেই বলতে পারি - আমরা প্রগতিশীল, আমরা মুক্তমনা। আসলেই কি তাই? আমাদের এই 'অসীম উদারতা' কি ছোট্ট ঐ কীটের চেয়েও ক্ষুদ্র নয়??]    
================================================== 

