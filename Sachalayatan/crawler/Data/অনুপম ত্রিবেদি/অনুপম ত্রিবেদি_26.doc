ক্লিনিক-এ-আরিফগ্রাফিঃ পোস্ট প্রসেসিং কারিকুরি - ১



এই কিলিনিকে রুগী আসে কতকগুলান এক্সটেনশন লয়া, তার মইধ্যে .NEF-ই বেশি। তয় অনেক .JPEG-ও আসে মাগার এট্টু কম আরকি! আরে ভাই, একেকজনের একেক পরবলেম, কেউ লাইট লয়া গিয়াঞ্জামে পড়ছে, কেউ দল-বল লয়া মিল্লা-মিশ্যা একটা HDR হইতে চায় আবার কারু কারু শরিল্লের রঙ সব উদাম কইরা ব্লিচ মাইরা সাদা-কালু করতে চায়। এইসব লয়া মহা ফ্যাসাদে আছে এই কিলিনিকের ডাগদর-এ-আলা। তয় আইজ নিকি এক রুগীর উড়পে কামরুপকামাক্ষা থিকা আগত নয়া একটা চাক্কু-মাক্কু অপারেশন হইবো। এই বুলুগে হেইটা এখন আমরা লাইভ পড়ুম!!! কি মজা ... কি মজা ...
লন, আজকের রুগীর চেহেরাটা আগে দেখি -

উনার নাম-পরিচয়-চৌদ্দ গুষ্ঠির হিসাব হইলো গিয়া -
ক্যাম্রাঃ নিকন ডি ৮০
ল্যান্সঃ নিক্কর ৫৫-২০০এম এম, এ এফ-এস, ভি আর।
শাটার স্পিডঃ ১/৫০০ এস
এ্যাপারচারঃ f/৫.৩
ফোকাল ল্যান্থঃ ১৫০ এম এম
আই এস ওঃ ২৫০
মিটারিং মোডঃ স্পট
এইবার তারে ধইরা বাইন্ধা অপারেশন টেবিল, মানে হইলো গিয়া ফটোশপ সি এস ৪-এ নেওয়া হইলো। পরথমেই চিন্তা করা লাগবো এরে ক্যাম্নেকি, মানে শেষ পর্যন্ত তারে কুন চেহারা দেওয়া যায় হেইটা। ঠিকঠাক মতো হিসাব কইরা এরে ল্যাসো টুল লয়া টানা দিয়া পেত্যেকবার Layer via copy করলাম। এমনি কইরা আসল ছবি যেইটা Background হিসাবে আছে সেইটা সহ মোট ৬টা লেয়ার হইলো।
ছবিঃ ল্যাসো টুল

ছবিঃ লেয়ার সিলেকশন

এইবার একটা ফিল্টার ব্যাবহার করতে হইবো, সেইটার নাম Alien Skin Bokeh, এইটা জুশ জুশ Shallow DoF (মাক্ষনের মতো স্মুথ ব্যাকগ্রাউন্ড) বানায়া দেয়। প্রত্যেকটা লেয়ার ধইরা ধইরা একেকটা লেয়ারে একেক ইন্টেন্সিটিতে এই ইফেক্ট মারতে হইবো। কারণ একদম পিছন থিকা সামনে পর্যন্ত সব সাবজেক্ট কিন্তু একরকমের স্মুথ থাকে না। সবার পিছের যে লেয়ার, মানে ব্যাকগ্রাউন্ডটা আরকি, সেইটা সবচেয়ে বেশী স্মুথ আর তারপর সামনের সাবজেক্টের লগে যে যত ক্বারিব আইবো হেয় তত কম স্মুথ হইবো।
ছবিঃ বোখে ইফেক্ট মারার পর (লেয়ারের রাজ্যে পিথিমি গইদ্যময়)

তারপর হইলো গিয়া সবচেয়ে ধৈয্যের কাম। লেয়ারগুলার সিলেকশনের সময় বেশকিছু জায়গা সহ কপি করা হইছিলো সেগুলারে ধইরা ধইরা 'ইরেজার টুল' দিয়া ঘইষা মাইজা ক্যাটরিনা আফার চামড়ার মতোন স্মুথ কইরা দেওন লাগবো।
ছবিঃ ইরেজার টুল (আই মিন রবাট)

ছবিঃ লেয়ারের যেই অংশগুলাতে দিমু ঘষা, ঘষা ...

সব ঘষা-মাজা শেষ করার পর এইটা দেখতে কেমুন লাগবো, লন হেইটা দেখি
ছবিঃ আফটার ঘষা -

আফটার ঘষা আমরা আরো কিছু কাম-কাজ করুম। পরথমটা হইলো গিয়া ব্যাকগ্রাউন্ড-এর বোখে ইফেক্ট লেয়ারটা সিলেক্ট কইরা ব্রাশ টুল লয়া কালা আর ঝাপসা কালা (এ্যাশ, এ্যাস না কিন্তু !!!) এই দুইরকম দুইবার সিলেক্ট কইরা অপাসিটি ১০-২০ আর ফ্লো ১০-১৫ কইরা আবারো ঘষুম ...
ছবিঃ ব্রাশ টুল

মনে রাখতে হইবো যখন কালা মারুম তখন অপাসিটি কম আর যখন ঝাপসা কালা মারুম তখন অপাসিটি বেশি রাখতে হইবো। আগে কালা মাইরা পড়ে ঝাপসা কালা মারতে হইবো ... খুউপ খিয়াল কইরা।
ছবিঃ ব্রা ... থুক্কু ব্রাশ মারার পর 

যাউজ্ঞা, আপাতত গিয়াঞ্জামের কাজ শ্যাষ। এইবার Cntrl+E রে চাইপা ধরেন, সব লেয়ার এক হয়া যাইবোগা। তখন পুরা ছবিটাই একটা লেয়ারে চইলা আসবো। এইবার দেখেন, সাবজেক্টের কিছু কিছু জাগাত লাইট কম-বেশি আছে। যেমন ছাতিওয়ালা আফার মুখে লাইট কম আবার ডাইনের একলা আফার বডিতে বহুত লাইট। এইটা ঠিক করুম ডজ-বার্ণ কইরা। ডজ মিয়া সাদা করে আর বার্ণ মিয়া কালা করে। তয় এইখানে একটা জিনিশ খিয়াল কইরা যে, লাইটের কুন অংশরে সাদা-কালা করুম হেইটা সিলেক্ট করতে হইবো উপরের মেনু থিকা।
ছবিঃ মিষ্টার ডজ-বার্ণ

ছবিঃ ডজ-বার্ণ মেন্যু

এখন একটু Brightness/Contrast আর Cntrl+B রে চাইপা চুইপা কালার লয়া খেলন যায়। আমি সায়ান, গ্রিন আর ইয়েলো রে লয়া খেইলা কাজ সারছি। তারপর আরেকটা ফিল্টার ব্যাবহার করুম, হেইটা হইলো Nik Color Efex Pro, খুবই কামেল মাল। এই ফিল্টার খুইলা বায়ে তাকাইলেই দেখা যাইবো হাজারো ইফেক্ট, এগুলান কইলাম প্রিসেট না, আপনার ম্যানুয়ালি কাজ করতে হইবো কারণ এইটা প্রো-সফট আর ম্যানুয়ালি কাজ সারনের মজাই আলাদা!! এইবার Darken/Lighten Center ইফেক্ট লয়া কায়-কারবার করুম। সেন্টার সরায়া, আলো বাড়ায়া-কমায়া ইচ্ছামতো ঘাটানি দিয়া ছাইড়া দিমু। 
ছবিঃ Nik Color Efex Pro

তারপর সব শেষে আমরা OK মাইরা আবারো Cntrl+E দিয়া লেয়ার সমান কইরা ছবিটারে .JPEG ফরম্যাটে রক্ষা (সেভ) করুম। শেষ-মেষ ছবিটা দেখতে এরাম হইলো -
ছবিঃ ফাইনাল খেলা শেষে মাঠের অবস্থা

তয় কথা হইলো গিয়া, এইটা পুরাটাই একটা এক্সপেরিম্যান্ট। এই পরথম ইমুন লেয়ার লেয়ার সাজায়া একটা ছবি করলাম। ইন্টারনেটে কিছু বিভৎস রকমের কাজ দেইখা বেশ কয়েকদিন ঐগুলা লয়া চিন্তায়া এই প্রসেসটা বাইর করলাম। হয়তো আরো অনেক কিছু করার সুযোগ আছে, বেশ কয়েকবার কাজ কারবার করলে আরো অনেক কিছু বাইরাইবো। এইখানে একটা কথা না কইলেই না, সেইটা হইলো - এই পুরা প্রসেসটা করতে ৪ ঘন্টার চেয়ে কিছু বেশী সময় লাগছে। যাগো ধৈয্য কম, তাগো লাইগা এইটা পুরাই 'হাবিয়া দোজখ প্রসেস' মনে হইতে পারে।

