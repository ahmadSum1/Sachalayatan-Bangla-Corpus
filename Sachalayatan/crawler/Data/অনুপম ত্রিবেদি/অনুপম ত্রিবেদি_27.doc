ছবিব্লগঃ অন্যআলো



[যারা 'মেইনস্ট্রিম ফটোগ্রাফি'র গুনমুগ্ধ দর্শক এবং এডিটেড ফটোগ্রাফির সামনে দাঁড়িয়ে বিব্রত বোধ করেন, তারা দয়া করে এই লেখাটা এড়িয়ে যাবেন। তারপরও কেউ ভুল করে ঢুকে যদি এই চিন্তায় ব্যস্ত হন যে 'ফটোশপ এসে কাটাকুটি করে ফটোগ্রাফিটাকে নষ্ট করে দিলো', তবে তাদের জন্য আমার এক গামলা ভর্তি করুণা পড়ে রইলো। ঐ গামলা থেকে করুণা তোলার লোটা নিজ দায়িত্বে সংগ্রহ করবেন।]
----------------------------------------------------------------------------------------------------------------
মনের জানালা বন্ধ করে দিলেই কি আর বাইরের জগতের সমস্ত ব্যস্ততা হারিয়ে যায়? তবে তো ঘরের এক কোণে চুপচাপ নীরব বসে থামিয়ে দিতে পারতাম সময়ের ঘুরে বেড়ানোর সব নিয়ম। আমি যা মানি না তা কেন আমাকে মানতে বলো তোমরা? কই আমি তো তোমাদের ভালোবাসায় কোনো বিধি-নিষেধ আরোপ করিনি! মানুষ হয়ে জন্মানোর এমন অনেক অভিশাপ বয়ে বেড়াতে হয় আমাদের প্রতিনিয়ত। খুব খারাপ লাগে যখন কেউ তার নিজস্ব পছন্দ-অপছন্দটাকেই আদর্শ ধরে এই রঙিন পৃথিবীটাকে রঙহীন দৃষ্টিতে দেখে। কিন্তু একবারের জন্যও ভেবে দেখেনা যে এই লক্ষ কোটি মানুষের ভিড়ে সেও এক অসহায় মতাদর্শের নিঃসঙ্গ একজন। প্রতিটি দৃষ্টিরই একাধিক ভিন্নতা থাকতে পারে, আমরা তা বুঝিনা - আত্মপ্রেমে নিমগ্ন হয়ে। আমরা আঘাতে আঘাতে জর্জরিত করি, সর্বান্তকরণ দিয়ে ভেঙে চুরমার করে দিতে চাই সেইসব সৃষ্টিকে যার সৃজনশীলতাকে আমরা ঠিকভাবে উপলব্ধি করতে পারিনা। আমরা বোকা ভাবি তাদের যারা আমাদের অন্ধ যুক্তিকে মানেনা, আর এভাবেই আমরা একটা ছোট্ট বৃত্তের ভেতর নিজেদের বন্দি করে বোকা রয়ে যাই আজীবন।
নিচের ছবিগুলো মন্তাজ/মন্ট্যাজ। যারা ছবিতে প্রবল, প্রকট বাস্তবতা খোঁজেন তাদের জন্য এইসব ছবিকে সৃষ্টি করা হয়নি। শুধুমাত্র নিজস্ব চর্মচক্ষুতে দেখা আলোতেই যারা বন্দি রাখতে চান নিজেকে তাদের জন্যও এই ছবিগুলো নয়। আপনারা যা দেখে বেঁচে আছেন, যা দেখেই শুধুমাত্র বেঁচে থাকতে চান, তা নিয়েই থাকুন। এইসব ছবিগুলো ভিন্ন আলোর খোঁজে প্রকৃতির মাঝে হেঁটে বেড়ানো সমস্ত অভিযাত্রী দলের জন্য, যারা তথাকথিত 'বাস্তবতা'র বাইরেও অন্য একটা জগতকে দেখতে চান। যারা চোখের সামনে দেখা আলোকে নিজস্ব কল্পনা দিয়ে 'অন্য-আলো'য় রূপ দিতে চান। আমরা যারা বেঁচে আছি অতি বাস্তবতার বেড়াজালে বন্দি একদল আহাম্মক গণ্ডমূর্খের উপহাসের পাত্র হয়ে। আপনারা স্বর্গেই থাকুন, আমরা না হয় নরকে বসে কিছুক্ষণ স্বপ্ন-বাস্তবতার সুধা পান করি! 
১)

২)

৩)

৪)

-----------------------------------------------------------------------------------------------------------
ফুট-লুটঃ আমার এই পোস্টটি  রোয়েনা (www.flickr.com/royena/), আশরাফ (www.flickr.com/kaktarua/)  ও  ফয়সাল মাসুম (www.foisalmasumphotography.com/) এই তিন ফটোগ্রাফারকে ডেডিকেট করলাম।  


