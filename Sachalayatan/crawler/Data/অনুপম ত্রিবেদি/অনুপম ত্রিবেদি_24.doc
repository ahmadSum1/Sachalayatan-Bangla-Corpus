ছবি-ব্লগঃ সোনালী আলোর ক্ষণ - ০১



এবার কিশোরগঞ্জ গিয়ে চোখ জুড়ানো সোনালী ক্ষেতে মানুষের ব্যাস্ততা দেখে অবাক হলাম। যতটুকু সময় পেলাম শুধু শাটার চেপেই গেলাম ... ৪ দিনে ১২ গিগাবাইট মেমরি ফুল! কিন্তু আমি আবার খুব আলসে টাইপ, তাই প্রসেসিং-এ অনেক টাইম নেই। অনেক গুঁতাগুঁতির পর কয়েকটা রেডি করতে পারলাম। সেগুলো নিয়েই এই ব্লগ।
খুব একটা ইচ্ছা না থাকা সত্বেও একটু গাঁইগুঁই করে রওনা দিলাম কিশোরগঞ্জ। সঙ্গী বরাবরের মতোই মা আর রোয়েনা। আমরা তিনজনা আবার একসাথে ট্রেন ভ্রমনে বিয়াপুক আনন্দ পাই। সকাল ৭টা ২০ মিনিটে ট্রেন ছেড়ে যাবার সময় হলেও বাবার বকুনিতে সবার উঠতে হলো ভোর ৫টায়। কিন্তু বাসা থেকে স্টেশনে যেতে সময় লাগে মাত্র কুড়ি মিনিট! বাবার সঙ্গে পাল্লা দিয়ে ঘাউড়ামি করার বিশ্বরেকর্ডটা আমাদের ভাই-বোনদের মধ্যে একমাত্র আমারই দখলে। সুতরাং হেলেদুলে দুলকিচালে ফ্রেশ হয়ে, নাস্তা করে, রেডি হলাম বাবার রক্তচক্ষুকে একেবারে উপেক্ষা করেই। কিন্তু শেষে এসে আমরা তিনজনাই 'গন ক্রসফায়ারে' পড়ে রওনা হলাম যখন, তখন বাজে ৭টা! স্টেশনে পৌছে দেখি ট্রেন এখনও প্ল্যাটফর্মেই এসে দাঁড়ায়নি ... অগত্যা অনন্ত অপেক্ষা, চোখে একরাশ ঘুম নিয়ে।
আমাদের হতাশায় ডুবিয়ে ট্রেন প্রায় সময় মতোই আসলো আর ১৫ মিনিট লেট করে ছাড়লো। আমরা মনোযোগী হলাম জানালা দিয়ে বাইরের দৃশ্য দেখায়। যদিও ঢাকা পুরোপুরি ত্যাগ করার আগ পর্যন্ত সেই প্রতিদিনকার গতানুগতিক দৃশ্যগুলোই দেখতে হয়, তবুও 'এই নরক থেকে বাইরে যাচ্ছি' - এই ভাবনায় একটু আনন্দ খুঁজে পাওয়া যায়! নরসিংদি ছেড়ে আস্তে আস্তে যতই এগুচ্ছি ততই আনন্দে মন ভরে উঠছে কারন আকাশটাকে দেখে মনেই হচ্ছেনা যে ওটা জৈষ্ঠের আকাশ। অনেকটা শরতের মতো সেজে সে আমার চোখের সামনে তুলে ধরছে জটিল জটিল সব ল্যান্ডস্কেপ আর লাইফস্টাইল! 
ট্রেন আমার চেয়েও অলস ভঙ্গিতে চলাফেরা করে সময়ের প্রায় একঘন্টা পর গিয়ে পৌছালো কিশোরগঞ্জ। তারপর প্রায় ৪০ মিনিটের 'ব্যাটারি' যাত্রায় গিয়ে পৌছালাম গ্রামে। আহ, আমার গ্রাম ... যতদূর চোখ যায় শুধু সোনালী সোনালী আলোর খেলা আর কতগুলো যাদুশিল্পীর হাতের নিপূণ পরিশ্রম। হাতের যাদুতে তাঁরা সোনা ফলায় ...
১. চার শটের প্যানোরামা (কোনো ট্রাইপড ছাড়াই)

২. মাঠের ব্যাস্ততা

৩. আকাশে বৃষ্টির আভাস, তাই ব্যাস্ততা যেনো আরো বেশি (দুই শটের ভার্টোরামা)

৪. চাষীর মুঠোয় সোনার ফসল

৫. কাজের ক্লান্তি মেটানো

৬. ফসলের সামনে চাষীর হাসি

৭. খেলা ফেলে এক শিশুও সহযোগিতা করছে

৮. ব্যাস্ত কৃষক

৯. ফসল বোঝাই ঘরমুখো চাষী

১০. ওয়ান ফর অল, অল ফর ওয়ান ...

১১. কারো কারো ফসলের জমি নেই, তারা ধান কুড়াতেই ব্যাস্ত

১২. দুই শটের ভার্টোরামা (এখানেও ট্রাইপড ছাড়াই ... )

১৩. আমি যাবো যেখানে, লংশাটার থাকবেনা সেখানে - এটা কি হয়?  (আনলাকী থার্টিন এইখানে বোনাস ...)

নোটঃ আবারো আলসেমি কাটাতে পারলে এর দ্বিতীয় পর্বটা দেয়া যাবে। যাই, লাগাতার আলসেমি শুরু করি গিয়ে ... মু হা হা হা হা ...

