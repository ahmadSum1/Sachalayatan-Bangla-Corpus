ঈদ সচলাড্ডা!



ঈদের দিন সকালে উঠিয়াই দন্ত মার্জন পর্ব সারিয়া হন্তদন্ত করিয়া গাড়ি চালাইয়া হাজির হইলাম ডাগদর সাহেবের বাড়ি। তবে কোন চিকিথসা চাহিবারে নহে। ঈদের সকালের নাস্তা ভোজন পর্বে যোগদান করিতে। অতঃপর আমাদের পদধূলি দরজার বাহিরেই রাখিয়া তাহাদের ঘরে প্রবেশ করিলাম এবং হাঁকাইয়া সকলকে ঈদ মোবারক জানাইলাম। কোলাকুলি পর্ব সমাপ্তির পর প্রজাপতির রন্ধিত জর্দা, সেমাই, চটপটি, কাবাব ও বিরিয়ানি খাইয়া খাণিক খোশগল্প করিয়া আবারও হন্তদন্ত সহকারে বাড়ি ফিরিলাম। কারণ, অনেক পদ রন্ধন বাকি যে! রাত্তিরে উনারা সকলে হানা দিবেন! আমিও কম কিসে! বলিলাম সব করিবো, তবে বিশিষ্ট তবলা বাদককে তবলা সাথে লইয়া আসিতে হইবে!
অতঃপর বহুকষ্টে কয়েক পদ রন্ধন করিয়া যখন একটুখানি হাঁপাইতে হাঁপাইতে জিরাইতেছিলাম তখনই তেনারা সক্কলে আসিয়া উপস্থিত হইলেন। কি আর করা, তাহাদিগকে খাইবার বলিলাম। অমনি তাহারা যেভাবে টেবিল ভাঙ্গিয়া খাবারের উপর ঝাঁপাইয়া পড়িলো, তাহা দেখিয়া আমার চক্ষু কোটর হইতে বাহির হইয়া কিছুক্ষণ লাফালাফি করিয়া আবার ঢুকিয়া গেলো! যাহা হউক, অবশেষে ভোজ সমাপ্ত হইলে বিশিষ্ট তবলচীকে অনুরোধ করা হইলো একটু বাজিয়ে শোনাতে। তাহার পর যাহা হইলো তাহা দেখিয়া এবং শুনিয়া আমার চক্ষু আবারও কোটর হইতে বাহির হইয়া দ্বিগুণ পরিমান লম্ফ ঝম্ফ করিয়া থামিয়া গেলো বিধায় উহাদিগকে আপন হাতের অংগুলি দিয়া কোত কোরিয়া ঢুকাইয়া দিলাম। এবার আপনারাই দেখুন এবং শুনুন………..
বি দ্রঃ অনিকেত’দা কে বিশেষ ভাবে ধন্যবাদ তার কথা রাখার জন্য। তবলাটি সংগে করে আনার জন্যে। অল্প সময়ে তেমন কিছুই শোনা হলো না তবু যেটুকু শুনলাম তাতে এক বাক্যে বলে দিলাম, “তিনি দারুণ বাজান!”
সবাই ভালো থাকুন, ঈদ মোবারক!
১।

২। তবলা ও গীটার এর জেলী

৩। তবলা ও গীটারের আরো একটি জেলী


