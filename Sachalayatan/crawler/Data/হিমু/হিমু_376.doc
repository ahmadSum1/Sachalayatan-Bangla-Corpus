আসিতেছে ... ঢাকা-নারায়ণগঞ্জ সহ সারা দুনিয়ায় ... সচল ভার্চুয়াল ব্যান্ড ... শৃগালায়তন!



হয়তো আমরা গান গাইতে গিয়ে অনেক নিঃসঙ্গ স্যান্ডেলের পাটি অর্জন করেছি। আমরা কোথাও গাইবো শুনলে হয়তো লোকে যত্ন করে একটা ঠোঙায় জমিয়ে রাখে মুরগির পঁচা ডিমটা, বাগানের পঁচা আলুটা, ক্ষেতের পঁচা ক্ষিরাইটা। হয়তো গান শেষ করতে পারার সাফল্যে নয়, মাঝপথেই থামিয়ে দেবার ঔদার্য্যে আমাদের গলায় ঝোলে লাখো মেডেল।
কিন্তু আমরা থামবো না।
সচলের গুপী গায়েন আর বাঘা বায়েন (সচলারাও থাকবেন, কিন্তু তাদের গোপিনী বা বাঘিনী বলতে পারলাম না, বুঝতেই পারছেন)-দের নিয়ে শিগগীরই পুরোদমে মাথা উঁচু করে দাঁড়াচ্ছে সচলের ভার্চুয়াল সঙ্গীতগোষ্ঠী, শৃগালায়তন! 
এই নেটওয়ার্কের বিস্তৃত পরিসরে যখন অদেখা মানুষরা কেবল অক্ষরের বন্ধনে একটি বৃহৎ পরিবারের অংশ হয়ে যান, সেখানে মালটিট্র্যাক রেকর্ডিং কো-অর্ডিনেট করে গান গাঁথা কোন ব্যাপার?
যে যেখানে আছেন হেঁড়ে-মিহি, তৈরি হয়ে যান। এই সকলই ভ্রান্ত সিনের সময়ে আসুন, দুনিয়াজুড়া পচুর গিয়ানজাম লাগাই একটা।

