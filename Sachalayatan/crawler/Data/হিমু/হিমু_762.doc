অভ্র কীবোর্ডের তল্পি সংস্করণ



এসএমমাহবুবমুর্শেদ-অরূপকামাল জুটির পর অভ্র কীবোর্ডকে ধন্যবাদ জানাতে হয় আমার বাংলা ব্লগিং সহজ করে দেবার জন্য। যদিও এখন এখানে লিখছি খুব সহজে, সামহোয়্যারেও লিখি বেশ সহজে, কিন্তু অনেক ক্ষেত্রেই অভ্র ছাড়া একটু মুশকিল হয়ে যায়। 

আজ মেইল চেক করতে গিয়ে দেখি অভ্র কীবোর্ড তার তল্পি সংস্করণের কথা জানিয়ে মেইল করেছে। ইনস্টল করার হ্যাপা নেই, কোন ফন্ট ইন্সটল করতে হয় না, কোন অ্যাডমিন অ্যাকসেসের দরকার হয় না, কঞ্চিড্রাইভে সাথে নিয়ে যেখানে খুশি ব্যবহার করা যাবে। যারা ল্যাব, সাইবারক্যাফে বা অফিসে বসে ব্যবহার করতে চান তাদের কথা ভেবেই নাকি বানানো হয়েছে।

ডাউনলোড করার জন্য এখানে যেতে বলা হয়েছে।
