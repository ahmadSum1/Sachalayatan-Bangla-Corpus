একজন সাধারণ পাকিস্তানীর সাক্ষাৎকারঃ প্রশ্ন দিন



প্রচন্ড, বর্ণণাতীত অস্থির ব্যস্ততার মধ্যে দিন কাটছে। হাতে পড়ে ধূলো খাচ্ছে অসমাপ্ত কাজের তালিকা লেখা চিরকুট, তার সবক'টি বামের চারকোনা বাক্সগুলোতে ক্রস পড়তে হবে এ বছরের মধ্যে। প্রতিশ্রুতি দিয়ে হতাশ করে চলছি মানুষকে, নিজের ওপর নিজের রাগ বাড়ছে। ইদানীং ক্রোধ নিয়ন্ত্রণ একটা ইস্যু হয়ে যাচ্ছে  ।
তারপরও একটি কাজ করবো আগামীকাল, ১৬ই ডিসেম্বর। আমার ফ্ল্যাটমেট, পাকিস্তানের নাগরিক, বেলুচিস্তানের কোয়েটা থেকে আগত এথনিক পাখতুন, সৈয়দের একটা সাক্ষাৎকার নিতে চাই একজন বাংলাদেশী হিসেবে। প্রসঙ্গ, ১৯৭১ সালে আমাদের মুক্তিযুদ্ধ সম্পর্কে ২০০৮ সালে একজন পাকিস্তানী তরুণের মূল্যায়ন। সাক্ষাৎকার শেষে সৈয়দকে কিছু ভিডিও দেখাতে চাই, কী ঘটেছিলো ১৯৭১ এ।
সচলের পাঠকদের কাছে অনুরোধ, আগামীকালের মধ্যে প্রশ্ন পাঠান। সম্ভব হলে ইউটিউব থেকে তাকে দেখানোর মতো ভিডিও যোগ করুন এই পোস্টের মন্তব্যে।

