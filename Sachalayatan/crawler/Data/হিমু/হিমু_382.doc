পথিক, তুমি কি প্যান্ট হারাইয়াছো?



জনৈক নেংটুশ পথিক দুই হাতে পাছা ঢেকে ছুটছিলো। তাকে থামিয়ে বললাম, পথিক, তুমি কি প্যান্ট হারাইয়াছো?
সে উত্তর না দিয়ে ছুট দিলো।
পেছনেই আরেক নেংটুশ তারচেয়েও ভীমবেগে কুদে কুদে এলো আমার কাছে। তাকেও পাকড়াও করে বললাম, রোসো পথিক, তুমি কি প্যান্ট হারাইয়াছো?
সে-ও উত্তর করলো না, আরো শশব্যস্ত হয়ে পাছা ঢেকে ছুট দিলো কোথায় যেন।
হাতের প্যান্টখানা মাথায় বেঁধে তাই আনমনে উল্টোবাগে হাঁটতে হাঁটতে দেখা মিললো নিয়তির সাথে। তার হাতে একটি বাঁশ, মুখে একটি টুথপিক।
তাকে শুধাতে যাবো, হে নিয়তি, তুমি কি প্যান্ট হারাইয়াছো ... আর অমনি নিয়তি হো হো করে হেসে বললো, ওরে তোরা দেখে যা, কে এসেছে, শুধু পথ উজিয়েই আসেনি, পরনের প্যান্ট মাথায় বেঁধে এসেছে।
টুথপিকের ভয়ে দিলাম ছুট।

