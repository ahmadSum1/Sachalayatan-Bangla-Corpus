শুভ জন্মদিন, অনিকেত



জন্মদিনে শুকনা কাঁথা ছাড়া কী-ই বা দেয়ার থাকতে পারে আমাদের, শুভেচ্ছার তোড়া ছাড়া?
অনিকেত লেখেন কম, অনিয়মিত, কিন্তু সেই অনিয়মের বিরুদ্ধে তোলা অভিযোগের আঙুলকে নত করে দেয় তাঁর লেখাগুলিই। শান্ত, অথচ শাণিত তাঁর লেখাগুলি, তিনি নিজের কথা, নিজের গল্পই বলে চলেন, আমরা সেই গল্পের পরতে পরতে দেখতে পাই দেশের প্রতি, আর দেশের মানুষগুলোর প্রতি তাঁর নিশ্ছিদ্র ভালোবাসাকেই।
অনিকেত, আপনাকে সচল পরিবারে পেয়ে আমরা গর্বিত। আপনার আয়ু অতিক্রম করুক আমার আয়ুকে, এটুকুই রইলো জন্মদিনে শুভাশিস।

