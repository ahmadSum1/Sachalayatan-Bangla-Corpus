দুঃখের ছড়া



দুঃখকষ্ট মানুষের জীবনে থাকবেই। আর সেগুলো নিয়ে লোকে কবিতা-গল্প-উপন্যাস-টেলিফিল্ম ছাড়বে, ছেড়েই যাবে। তাই ভাবলাম আমিও এই প্রবাহে নিবন্ধন করি। দুঃখের ছড়াগুলি অবশ্য বড়দের জন্য। ছোটরাও হয়তো পড়িলে মজা পাইবেক, তবে না পড়িলেই ভালো হইবেক।
১. ব্যথা
অন্য সবাই মজা পাবে শুধু
আমি পেয়ে যাবো পেইন?
অন্য সবাই মজা পাবে শুধু
আমি পেয়ে যাবো পেইন?
সবার প্যান্টে বোতাম লাগানো
আমার প্যান্টে চেইন।
২. বিরহ
পাশের বাড়ির মিলি থাকে
সারাটা দিন ঘরে
তাই তো আমার উথালপাথাল
মন যে কেমন করে
ভাবছো মিলির কথা ভেবেই
মনটা আমার ভার?
মিলি তো নয়, মিলির মায়ের
সঙ্গে অভিসার।
মিলি যদি ঘর না ছেড়ে
বেরোয়, তবে হায়
ক্যাম্নে হবে প্রেমপীরিতি
সময় বয়ে যায়।

