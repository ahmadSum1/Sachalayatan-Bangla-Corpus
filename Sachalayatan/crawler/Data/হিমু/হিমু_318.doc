মকবুল-জগলুল ছড়া (২)



এটা একটা অনিয়মিত ছড়ার সিরিজ। চরিত্র দু'টি, মকবুল আর জগলুল। এদের ভূমিকা পাল্টাবে। বাস্তবের সাথে মিল কাকতালীয়, ছড়াকার বা আর কেউ দায়ী নন।
মকবুল মডারেটু, জগলুল বুনো
মকবুল আধাপাকা জগলুল ঝুনো।
মকবুল বাঁধাধরা, জগলুল খোলা
দুইজনে একই জল রোজ করে ঘোলা।
মকবুল ধেনো খায়, জগলুল কফি
মকবুল পানও খায়, জগলুল টফি।
মকবুল ঘ্যাঁচাঘ্যাঁচ, জগলুল ঠাঠা
মকবুল গরু কাটে, জগলুল পাঁঠা।
মকবুল কাটেছাঁটে, জগলুল ঢালে
দুইজনে ফোঁসফাঁস হাওয়া দেয় পালে।
মকবুল দ্যাখেশোনে, জগলুল কয়
মকবুল তাল গোণে, জগলুল লয়।
মকবুল মডারেটু, জগলুল হাওয়া
ফাঁকতালে ছাগু ভাজে কী গরম তাওয়া!

