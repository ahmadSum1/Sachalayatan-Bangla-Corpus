বোকাদের পদ্য ০৩৮



পৃথিবীর সব মিষ্টি মেয়ে রামছাগলের দখলে
এই সত্য জেনে নিয়ে নির্ভয়ে ঘুমাতে গেছি অনেক রাত
ষন্ডাগান্ডা রহস্যগুলির পাশাপাশি সেইসব মিষ্টি বালিকাদের কটিদেশ রয়ে গেছে হাতের মুঠোর বাইরে
এই সত্যও চীনাবাদামের পাশাপাশি ভেঙে কুড়মুড়িয়ে খেয়েছি অনেক বিকেলে
শ্রীলঙ্কার কৃষি আর বার্মার খনিজ সম্পদের ম্যাপ আঁকতে আঁকতে ঘামতে ঘামতে রগে রগে টের পেয়েছি, সব মিষ্টি বালিকাদের বাদামী ঠোঁট আর মেরুন স্তনবৃন্তে রামছাগলের ক্ষুরাঙ্কে লেখা ইকড়িমিকড়িচামচিকড়ি কুমেরীয় হরফে গল্প
গীটার বাজাতে বাজাতে ঘুম পেয়ে গেলে সেই ঘোরে মনে হয়েছে এ কোন গীটার নয়, সেই মিষ্টি মেয়েদেরই জঙ্ঘার অপরপৃষ্ঠ, রামছাগলের চারণচিহ্নের কলঙ্ক আছে কি না হাত বুলিয়ে খুঁজতে যেতেই কর্ড কেটে গিয়ে সুরতাললয় সব পন্ড হয়েছে কত কত বিষ্যুদবারে
এত কিছুর পরও, রামছাগল চাবকে খেদিয়ে মিষ্টিমেয়ে দখল করার আধঘুমের স্বপ্নটা কিছুতেই যাচ্ছে না, ওয়াটসন।
এলিমেন্টারি, বড়ই এলিমেন্টারি।

