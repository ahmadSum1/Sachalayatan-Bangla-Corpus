গুগলের রোডম্যাপ



হুদাহুদি গুগল ম্যাপস এ গিয়ে লিখলাম, ঢাকা।
বুড়িগঙ্গা নদীর নীল আঁকিবুঁকি ভেসে উঠলো। আর কিছু নেই, সব ফকফকা। বুঝলাম, এখনো গুগলের রোডম্যাপে ঢোকার দরজা খুঁজে পায়নি ঢাকা শহর।
স্কেল নিয়ে মাউজ খানিক নাড়াচাড়া করার পর চমকে উঠলাম। ভারতের শহরগুলোর অন্ধিসন্ধি ঠিকই দেখাচ্ছে গুগল। কিছুদিন আগেও ভারত বাংলাদেশের মতোই নিরালঙ্কৃতা ছিলো।
শহরগুলোর আঁকিবুঁকি দেখা যায় গুগলম্যাপে, কলকাতা, কানপুর, দিল্লি ...। ডানে বামে ঘুরি। পাকিস্তানও বাংলাদেশের মতোই, বার্মাও। থাইল্যান্ড আর চীন চলে এসেছে গুগলম্যাপের রাস্তাঘাট চেনানোর আওতায়। পশ্চিম দিকে চললে দুবাই আর মিশরের কিয়দংশ।
এসব পরিস্থিতিতেই একটা দীর্ঘশ্বাস ফেলতে ইচ্ছা করে।

