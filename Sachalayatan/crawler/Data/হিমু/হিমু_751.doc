এরশাদকে নিয়ে



বাংলাদেশের সবচেয়ে বুদ্ধিমান দূরদর্শী আদম হচ্ছে খালেদা জিয়ার ভাই শামীম এসকান্দার। বিমানে লুটপাট করে টাকাপয়সা বানিয়ে সময়মতো ভাগা মারতে পেরেছে। বোন ক্ষমতায় থাকতে থাকতেই। ক্ষমতার গদি থেকে ওঠার জন্য অপেক্ষা করেনি এই আদম।
আমি তাই একটু অবাক হই এরশাদকে দেখে। কী নিরেট আত্মবিশ্বাস ছিলো বলেই কখনো ভাগার রাস্তা পরিস্কার করতে চায়নি ব্যাটা। হয়তো ভেবেছিলো, এত রক্তে রঞ্জিত গদি, কে তাকে হটাবে?
পুওর এরশাদ, তাকে গদি থেকে নামতে হয়েছে। এরপর একে একে তাকে হারাতে হয়েছে স্বাধীন কয়েকটি বছর, পার্টির একাংশ বউ বিদিশা, আর এখন পার্টির অবশিষ্টাংশের চেয়ারম্যানের গদিটিও। বউ রওশন থাবা মেরেছেন ঐ গদিটির ওপর। অশীতিপর এরশাদ, যে বিছানায় লুটে খেতো মাঝবয়েসী মহিলাদের, নাম-না-জানা লোকজনের বাচ্চা ধরে এনে নিজের বাচ্চা বলে চালিয়ে দিতো অক্লেশে, পথের দু'পাশে মাইলের পর মাইল নিরীহ শিশুদের দাঁড় করিয়ে রেখে উল্কাবেগে খোলা জীপে চড়ে ধেয়ে চলতো, জনসভায় দাঁড়িয়ে মুখটা তোম্বা করে নিজের বুক চাপড়ে হাউহাউ করতো আটটার সংবাদ থেকে দশটার সংবাদে, সেই এরশাদ আজ এক টুকরা রাজনৈতিক অস্তিত্বের জন্য চুলাচুলি করছে কলমা পড়া বউয়ের সাথে।
নির্লজ্জ এরশাদ। পুওর ইউ।
 
