সাময়িক পোস্টঃ লোডশেডিং নিয়ে




লোডশেডিং নিয়ে একটা বড়সড় লেখায় হাত দিয়েছি। একলা লিখছি না। সাথে আরো চারজন আছেন। তড়িৎকৌশলী একজন, যন্ত্রকৌশলী একজন, পুরকৌশলী একজন, স্থপতি একজন। লেখাটা সিরিজ বা ব-e আকারে সচলে পোস্ট করতে চাই।
আপনাদের সাহায্য একান্ত কাম্য। বেশ কিছু তথ্য প্রয়োজন আমার, যেগুলো আপনাদের কাছ থেকেই সংগ্রহ করতে হবে।
এখন আপাতত লাগবে ইলেকট্রিক বিলের তথ্য। কয়েক বছরের হলে ভালো হয়। যত বেশি দিতে পারবেন, আমার কাজে তত সুবিধা। "গবেষণা"র ভেতরে শাসন ও ব্যবস্থাপনার ব্যাপারটাও অন্তর্ভুক্ত, তাই খুব ভালো হয় যদি ২০০৫ থেকে ২০০৯ পর্যন্ত তথ্য পাওয়া যায়। 
আমি যেসব ব্যাপার নিয়ে কথা বলতে চাই, তার মধ্যে আছে বিদ্যুৎশক্তির মূল্য, লোড ব্যবস্থাপনা, সিস্টেমের দক্ষতা, কিছু স্বল্প-মধ্য-দীর্ঘমেয়াদী ব্যবস্থার প্রস্তাব, জলবায়ু ও কৃষি, ডিজাইন প্রবলেম এবং নবায়নযোগ্যশক্তির প্রয়োগ। আমার সহলেখকরা যথাসময়ে সিরিজে যোগ দেবেন।
আগ্রহী যাঁরা আছেন, প্লিজ যোগাযোগ করুন। মন্তব্যেই আমরা আলাপ করে পরিষ্কার করে নিতে পারবো, কীভাবে কী করা যায়।
অশেষ ধন্যবাদ।


