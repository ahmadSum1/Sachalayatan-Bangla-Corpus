সর্দিকাহিনী



মারাত্মক ঠান্ডা লেগে গেছে। গতকাল একটা রিইউনিয়ন গোছের অনুষ্ঠান চিলো। ফেরার পথে শুরু হল হাঁচি।

(এইটুক লেখার পর যেটা মনে হচ্ছে, সেটা হলো "বডি"তে ফন্টের সাইজ কোনভাবে বাড়িয়ে দেখাতে হবে। অ্যাডমিন বাবাজী নজর দাও এদিকে।)

হাঁচতে হাঁচতে এসে আবার আইসক্রিম খেলাম। মাগনা পেলে আলকাতরাও খাই।

তিন বন্ধু মিলে তারপর ফিরছি বাড়ি। পথে নামলো বৃষ্টি। জান বাৎচানোর জন্য গিয়ে ঢুকলাম এক আবছা রেস্টোরান্টে। সেখানে জোড়ায় জোড়ায় বসে আছে নারী পুরুষ। মানে, নারীর সাথে পুরুষ। আমরা তিন আদম বৃষ্টির মধ্যে বেকুব হয়ে বসে সেইসব জোড়ার নারীদের দেখতে লাগলাম। সবাইকে ভালো লাগলো না। এক আন্টি বেশ ছম্মাকছল্লো। ওনাকেই হাঁ করে দেখলাম কিছুক্ষণ। রেস্তোরাঁর কর্ণধারিনী এসে আমাদের নুডলস খাওয়ার জন্য জোরাজুরি করতে লাগলেন। অতিষ্ঠ হয়ে আমরা বললাম কফি খাবো।

কফি খাওয়া শেষ হবার পর বৃষ্টিও থামলো। বের হয়ে আর রিকশা পাই না। ভেজা বাতাসের মধ্যে বেশ কিছুদূর হেঁটে রিকশা পাওয়া গেল বটে, কিন্তু ততক্ষণে আমার হাঁচির মোজো বৃদ্ধি পেয়ে গেছে।

তারপর তো রাতে বাসায় ফিরে এখন পর্যন্ত হেঁচেই চলেছি। ওণুধ বলতে শুধু প্যারাসিটামল।

অধিক কী আর বলিবো। ছুটির দিনে সর্দির মত খারাপ আর কিছু নাই।
