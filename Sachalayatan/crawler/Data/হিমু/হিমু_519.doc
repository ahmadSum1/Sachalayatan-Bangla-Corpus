গহের আলীর কথা পড়ুন



প্রথম আলোতে এই আর্টিকেলটা পড়ে চোখ ভিজে উঠলো।
ছিয়াশি বছর বয়সে এসে একজন বৃদ্ধ, যিনি জমিজিরাত সব হারিয়েছেন, সন্তানদের কাছ থেকে পেয়েছেন নির্বিকার তাচ্ছিল্য, উপায়ান্তর না দেখে ভিক্ষায় নেমেছিলেন পথে, সেই পথে আবার কোন ছায়া নেই। এর কাছ থেকে ওর কাছ থেকে তালের আঁটি চেয়েচিন্তে এনে পথের দুই পাশে তালগাছ বুনে গেছেন গত কুড়ি বছর ধরে। এখনও তাঁর হাতে ভিক্ষার ঝুলি।
সেই তালগাছের ছায়ায় তাঁরই ভিক্ষাদাতারা আঁচ থেকে বাঁচে হয়তো। সেই তাল অন্যে খায়ও দেদারসে। গহের আলী গা করেন না। কোন প্রত্যাশাও নেই তাঁর গাছগুলির কাছ থেকে। তিনি এক নির্বিকার সাধুর মতো তাঁর সকল শূন্য করে শুধু গাছ বুনে চলছেন। গাছের ফল পর্যন্ত তিনি খান না। তাঁর দুধ-মাখা ভাত কেবলই কাকে খায়।
মানুষটির বয়স এখন ১০৬। তিনি এখনো ভিক্ষা করতে বাধ্য হন।
চোখের পানি মুছতে মুছতে লিখছি এই লেখাটা। এই লোকগুলির জন্য দেশটা টিকে আছে। আর আমরা শালা চুতমারানিরা এদের ঘাড় ভেঙে খাই চলি ফুটানগিরি চোদাই। এঁদের কিছুই হয় না জীবনে। এঁদের পেট খালি থাকে, বুক খালি থাকে, পিঠ ভরা থাকে আমাদের চাপানো বোঝায়।
শেইম অন আজ। 

