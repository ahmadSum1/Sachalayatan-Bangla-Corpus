আসুন, সবাই মিলে একটি ডায়রি লিখি



১.
আসুন, সবাই মিলে একটি ডায়রি লিখি।
২.
১৯৭১ আমরা দেখিনি। আমাদের জাতির মহত্তম ইতিহাস আমাদের চোখের, শ্রুতির, অনুভবের আড়ালে চলে যাচ্ছে একটু একটু করে। এক একটি মানুষের মৃত্যুর সাথে সাথে একটু একটু করে লুপ্ত হচ্ছে সে ইতিহাস।
আসুন একে ধরে রাখি। সবাই মিলে লিখি একটি ডায়রি, একটি লগ। একটি জাতির এক বছরের লগ লিখে রাখি এই ব্লগের চত্বরে।
সবার পক্ষে দিনক্ষণ হিসেব করে হয়তো অনেক কিছুই মনে রাখা সম্ভব নয়। কিন্তু চেষ্টা করতে দোষ কোথায়? আসুন না একবার একটু চেষ্টা করি, দেখি কিছু নির্মাণ করা যায় কি না?
৩.
ওয়ার্ডপ্রেসে নতুন একটি ব্লগ খোলা হয়েছে এ উদ্দেশ্য। সেখানে মন্তব্য আকারে যোগ করুন আপনার অভিজ্ঞতা। মন্তব্যের পাতায় চলমান থাকুক মানুষের দিনলিপি।
সম্ভাব্য মন্তব্যকারীদের বয়স ৫০ এর বেশি হওয়াই স্বাভাবিক। আসুন তাঁদের কাছে এই ব্লগটির খোঁজ পৌঁছে দিই।
ব্লগটির রক্ষণাবেক্ষণে আগ্রহীরা লেখক হিসেবে যোগ দিতে পারেন। 
ধন্যবাদ সবাইকে।

