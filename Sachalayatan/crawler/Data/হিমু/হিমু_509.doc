আমার ব্যথার পূজা হয়নি সমাপন



১৯৭১ সালে পাকিস্তানী সেনাবাহিনী, বিহারী মিলিশিয়া-আলশামস ও বাংলাদেশী হন্তারক রাজাকার-আলবদর বাহিনীর হাতে নিহত, আহত বা নির্যাতিত মানুষদের স্বজনেরা এখনো বেঁচে আছেন অনেকে, যাঁদের চোখের সামনেই হয়তো ঘটেছে সে নৃশংস, মর্মান্তিক সব অত্যাচার।
যাঁদের সুযোগ আছে, তাঁরা আমাদের জানান সেসব কথা। জানান লেখায়, কথায় বা দৃশ্যে। বাংলা বা ইংরেজিতে লিখুন, অডিও সাক্ষাৎকার দিন, ভিডিওতে ধারণকৃত বক্তব্য দিন। এগিয়ে আসুন, জানান আপনার সন্তানদের, কিভাবে তাদের পূর্বসূরীরা পাকিস্তানী সেনাবাহিনী আর তাদের এদেশীয় দোসরদের হাতে অত্যাচারিত হয়েছে।
আপনার নীরবতাই সুযোগ করে দেয় হায়েনার উল্লাসকে। চুপ করে থাকবেন না আর।
"আমার ব্যথার পূজা হয়নি সমাপন" প্রকল্পের আওতায় সচলায়তনের সদস্যরা স্বপ্রণোদিত সাক্ষাৎকার সংগ্রহ, বিশ্লেষণ ও পোস্ট করতে পারেন। আমি বিশ্বাস করি সচলায়তন এই বিবরণসমূহ ধারণ ও প্রচার করতে সক্ষম ও উৎসুক।
আপনাদের মতামত জানান।

