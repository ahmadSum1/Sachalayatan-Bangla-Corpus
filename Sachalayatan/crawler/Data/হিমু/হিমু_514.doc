নিজ্ঞাপন ০২



মাঝে মাঝে মাথায় উদ্ভট বিজ্ঞাপনের কাহিনী আসে। ভাবছি সবার সাথে শেয়ার করবো কিছু কিছু।
ক্রিকেট মাঠ। খেলা চলছে।
ব্যাটসম্যান একের পর এক আউট। কেউ স্টাম্পড, কেউ বৌলড, কেউ এলবিডব্লিউ। প্রতিপক্ষের ক্যাপ্টেন শুধু হাসে, মুহাহাহাহাহা।
এমন সময় টিঙটিঙে রোগা এক ব্যাটসম্যান নামে মাঠে। পেছন থেকে দেখানো হবে তাকে, জার্সিতে লেখাঃ

ছোলায়মান!

অমনি মাঠে হর্ষধ্বনি ওঠে দারুণ। 
দর্শকদের সারিতে এক ছম্মাকছল্লো তরুণী ছটফট করে হাত কামড়াতে থাকবে। 
ছোলায়মান মাঠে নেমেই প্রথম বলে ছয়। এক তরুণী প্ল্যাকার্ড দোলাচ্ছে, "তোমার জান, আমার জান, ছোলায়মান, ছোলায়মান!" 
তার পরের বলে চার। প্ল্যাকার্ড হাতে আরেক তরুণী, সেখানে লেখা, "মার শালারে, মার, ছক্কা নাইলে চার!" 
এবার ছম্মাকছল্লো ব্যাগ থেকে একটা কলম বার করবে, তারপর আরেকজনের প্ল্যাকার্ডের পেছনে খসখস করে কিছু একটা লিখে সেটা উঁচিয়ে ধরবে।
ছোলায়মান এবার ব্যাগ থেকে পকেট থেকে বিনোকিউলার বার করে সেই তরুণীর লেখা পড়বে। দেখা যাবে সেখানে লেখা, "ম্যারি মি ছোলায়মান!"
পরের দৃশ্যে দেখা যাবে ছোলায়মান মুখে রুমাল দিয়ে গ্যালারির ভেতরে ঢুকছে, পেছনে দুই দলের খেলোয়াড়রা বরযাত্রী।
সবশেষে নিজ্ঞাপনের হুঙ্কার, "গুল্লি মার্কা জেলপেন! লিখলে কাজে দেয়!!"

