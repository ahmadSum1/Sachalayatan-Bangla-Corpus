লোডশেডিঙের গান ০৩




এখন যা লিখছি, সবই পোস্টের সতর ঢাকার জন্য। সচলায়তনে কবিতার ঊরু দেখা যায় প্রথম পাতায়, তাই ছাতামাথা বলে সেটা ঢাকার ব্যবস্থা করতে হয়।
এটা কবিতাই ছিলো, অনেক পুরনো আর অপ্রকাশিত। সারা শরীর ব্যথা, মাথাও শরীরের সিলেবাসে পড়ে দেখে মাথাব্যথাও (অসহনীয় মাথাব্যথা নয়) আছে সাথে। কবিতাটা খোঁচাচ্ছিলো, ভাবলাম সুর দেই। নতুন একটা সফটওয়্যার পেয়েছি বীট জেনারেট করার জন্যে, সেটা নিয়ে একটু গুঁতিয়ে দেখাও হলো। 
আমার উরুশ্চারণ ভালো নয়, তাই গানের সাথে গানের কথাও চোথা আকারে সরবরাহ করলাম।

কোন দূরে কাঁদো ক্রন্দসী আমার
তোমার জানুর কাছে ভিজতে আসে নদী
শিশির শেখে
সঞ্চয়।
বাতাসের তৃষ্ণা মেটে তোমার চোখের জলে
ঈর্ষিত হয় দূরে মেঘদল
সূর্য নিজেকে দেখে অশ্রুর আয়নায়
কোন দূরে কাঁদো ক্রন্দসী আমার
তোমার চোখের কাছে
থামে অবাক ভ্রমর
কান্না পরাগ নেবার অপেক্ষায়
.
.
.








     Get this widget 
|
     Track details  
|
 		eSnips Social DNA    






লোডশেডিঙের গান ০১ শিরোনামে একটা পোস্ট দিয়েছিলাম অনেক আগে। এটা ভালো লাগলে সেটাও শুনে দেখতে পারেন। খারাপ লাগলে দুই চারটা কথা শুনিয়ে যান।


