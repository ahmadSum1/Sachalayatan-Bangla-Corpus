শিঙালো ছড়া ০৫



রীতিমতো বড়দের ছড়া। শ্লীলবায়ুগ্রস্তদের পাঠ নিষেধ। সংসারে এক সন্ন্যাসীর "কামরাঙা ছড়া" সিরিজ দিয়ে বহুলাংশে অনুপ্রাণিত। শিরোনামে আংরেজি HORNY কথাটার বাংলা অনুবাদের দুশ্চেষ্টা করা হয়েছে।

০৫-১ লেখাপড়া
আমার স্কুলের মিলি দিদিমণি
বাংলা পড়ান ক্লাসে
তাঁকে দেখে শুধু ভূগোলের কথা
বারে বারে মনে আসে।
০৫-২ জ্যামিতি
১.
তুমি ভালোবাসো সরলরেখাকে
আমি ভালোবাসি বৃত্ত
কেন্দ্রের কথা মনে হলে পড়ে
চঞ্চল হয় এ চিত্ত!
২.
জানতে চেয়েছো, দৈর্ঘ্যের কথা
সাথে চেয়েছিলে প্রস্থ
জানাবো, কিন্তু তার আগে বলো
করবে তো তা মুখস্থ?
০৫-৩ 
দরজার তালা গোলগাল, তাতে
যখনই ঢোকাই চাবি
বিশ্বাস করো, সখিনা, তখন
তোমাকেই শুধু ভাবি।
তবে ঘরে ঢুকে ছিটকিনিটাকে
ঢোকানোর পালা খাপে,
তোমাকে নয় আর, জরিনার কথা
মনে পড়ে ধাপে ধাপে।
জুতোটুতো খুলে তারপর শেষে
যখন খুলেছি মোজা,
কেন যেন, জানো, জুলেখার কথা
মনে পড়ে যায় সোজা।
চপ্পল কেনা সদ্য, যখন
পরি পায়ে আঁটো লাগে
শ্রীলেখার কথা মনে পড়ে যায়
কেন যে সবার আগে?
টয়লেটে গিয়ে দেখি জানালাটা
হাট করে আছে খোলা
সখিনা, তোমাকে ফের মনে পড়ে
হায়, আমি মনভোলা।

