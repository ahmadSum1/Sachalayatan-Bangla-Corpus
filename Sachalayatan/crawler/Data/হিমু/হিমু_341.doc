আমিও বরফের ছবি তুলসি। হ।



বছরের গোড়ার দিকে একদিন হঠাৎ নতুন বন্ধুনি ইরিনা সকালে ফোন দিলো। হেরকুলেসে যাবো কি না। 
ইরিনা ইউক্রেইনের মেয়ে। আমার চে কয়েক ইঞ্চি লম্বা, তার চোখে চোখ রাখতে গেলে ঘাড় ব্যথা হয়ে যায়, তাই কাঁচুমাচু হয়ে একটুউউউউ নিচে তাকিয়ে থাকতে হয়। তাতে ঘাড় আর চোখ দুটারই আরাম হয়। চৌধুরী গ্রীষ্মে প্রায়ই ঘ্যানঘ্যান করতেন, প্রচুর বিয়ার পান করে হেরকুলেস থেকে হেঁটে নিচে নামার জন্য। হুঁ হাঁ করে এড়িয়ে গেছি। সেদিন ইরিনা বলার সাথে সাথে রাজি হয়ে গেলাম, কাঁচা ঘুম ভাঙানোর পরও। 
কাসেল শহরটা পাহাড়ের কয়েকটা উপত্যকায় ছড়ানো। হেরকুলেস হচ্ছে কাসেল শহরকে ঘিরে রাখা সেই পাহাড়ের ওপরে একটা দুর্গ, বহু পুরাতন। দুর্গের নিচে দু'টি প্রাসাদ আছে, প্রুশিয়ার সম্রাট ভিলহেল্ম (সিরিয়াল খ্যাল নাই, দ্বিতীয় বা তৃতীয় হবে)-এর প্রমোদভবন সেগুলো। ওপর থেকে নিচে নামতে ঘন্টাখানেক সময় লাগে রয়েসয়ে নামলে।
নতুন ক্যামেরা হাতে পড়লে হাত চুলকাতে থাকে, তাই বেরোলাম। সেদিন তাপমাত্রা ছিলো শূন্যের তেইশ ডিগ্রী নিচে। সেলসিয়াসে। বুঝতেই পারছেন, ইরিনা মেয়েটা ভালু।
ছবিগুলি দিলাম শুধু। শুধুই পাকিতিক দিশ্য। বরফ আর বরফ।






































