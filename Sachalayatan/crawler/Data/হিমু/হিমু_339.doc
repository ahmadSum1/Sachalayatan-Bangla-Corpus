শিঙালো ছড়া ১১



রীতিমতো বড়দের ছড়া। শ্লীলবায়ুগ্রস্তদের পাঠ নিষেধ। সংসারে এক সন্ন্যাসীর "কামরাঙা ছড়া" সিরিজ দিয়ে বহুলাংশে অনুপ্রাণিত। শিরোনামে আংরেজি HORNY কথাটার বাংলা অনুবাদের দুশ্চেষ্টা করা হয়েছে।
হিমেরিক ৩১
আন্টি বাসায় ছিলেন না তাই পরিস্থিতি ভিন্ন
হঠাৎ ফেরায় তোমার আমার ক্রীড়ার আবেশ ছিন্ন
হায়, হুঁশিয়ার একটু হতাম!
খোলাই ছিলো জামার বোতাম ...
তোমার মায়ের দুই চোখে তাই প্রশ্নবোধক চিহ্ন!
হিমেরিক ৬২
জুলেখাকে চেন? প্রতিবেশী এক ষণ্ডা ব্যাটার শালি সে,
একদিন ঘরে ফিরে দেখি শুয়ে আছে মাথা দিয়ে বালিশে।
থতমত খেয়ে শুধাই কুশল
শুনি ঘরে নেই প্যারাসিটামল
মাথাব্যথা নাকি দূর হতে পারে কেবলই আমার মালিশে!

