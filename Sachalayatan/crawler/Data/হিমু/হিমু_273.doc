বিবিসিতে শিরোনাম হলো দৈনিক মানবজমিন আর নিউ নেশন




সংবাদপত্রে যারা কাজ করেন, তাদের সবার আক্কলপসন্দ একরকম নয়। ঘাগু সাংবাদিকের পাশাপাশি ছাগু প্রদায়কও সংবাদপত্রের গায়ে মাংস যোগ করে প্রতিদিন। 
যতদূর জানি, প্রতিটি পাতার দায়িত্বে একজন জ্ঞানীগুণী ব্যক্তি থাকেন। তিনি সবকিছু খুঁটিয়ে দ্যাখেন, যে কেউ ঠাস করে একটা কিছু লিখে বসলেই তিনি সেটা পেস্টিঙে পাঠান না। প্রদায়কের দল ইংরেজি হরফে গু-মুত যা পায় তা-ই বাংলায় অনুবাদ করে চালিয়ে দিতে পারেন না সেই বিভাগীয় সম্পাদকের কাঁচির দাপটে। সম্পাদনার গুণেই তাই এক একটা সংবাদপত্র নাম কামায়।
তবে ব্যতিক্রম হয় সবকিছুতেই। যেমন হয়েছে দৈনিক মানবজমিন আর নিউ নেশন পত্রিকার বেলায়। বিভাগীয় সম্পাদক সাফল্যের সাথে কোনো এক গোমূর্খ প্রদায়কের অনুবাদ করা এক প্রস্থ মলমূত্র প্রকাশ করে দিয়েছেন। সেইসাথে বাংলাদেশকে আবারও আন্তর্জাতিক শিরোনামে স্থান দেয়ার দুরূহ কাজটি সম্পন্ন করেছেন। 
মূল আর্টিকেলটি আছে ওনিয়ন ডট কম নামের একটি বানোয়াট খবরের সাইটে। দীর্ঘদিন ধরে ওনিয়ন এই বিনোদন কার্যক্রম চালিয়ে আসছে। তাদের পরিবেশনা এত চমৎকার, যে মুখ্যুসুখ্যু ছাগু প্রদায়করা না পটে থাকতে পারবে না। তাড়না সহ্য করতে না পেরে তাই তাদেরই কেউ একজন এই অমূল্য সন্দেশ দেশবাসীর সাথে শেয়ার করতে চেয়েছেন। নিউ নেশনও এই খবর ছেপেছে তার পরদিন। আর বিবিসির শিরোনামে বদনাম হয়েছে কার জানেন?
বাংলাদেশের।
ছাগলজমিনের উত্তরোত্তর সাফল্য কামনা করি। কিছু শিক্ষিত লোককে চাকরি দিলে বাংলাদেশের এমন নাম রওশন হওয়া কমবে বলেই মনে হয়। 


