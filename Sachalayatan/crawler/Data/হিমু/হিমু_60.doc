প্রবাসী বন্ধু, আবার পথে নামি আসুন




বাংলাদেশ আক্রান্ত।
দেশ মানে শুধু ক্ষেত নয়, পথ নয়, বাড়ি নয়, উপাসনালয় নয়, দেশ মানে মানুষও। সবকিছুর সঙ্গে বাংলাদেশের মানুষ আজ আক্রান্ত।
বাংলাদেশের ইতিহাসের নিকৃষ্টতম খুনী-লোচ্চাদের একজন, সাঈদীর ছবি নাকি চাঁদে দেখা গেছে, এমন গুজব রটিয়ে পথে নামানো হলো হাজার হাজার নির্বোধকে। তাদের ভেড়ার পালের মতো খেদিয়ে নিয়ে থানা ভেঙে লাকড়ি ফাড়ার মতো করে কুপিয়ে পুলিশ খুন করলো জামাতি জানোয়ারের দল।
পঞ্চার বছর বয়সী প্রকৌশলী রাতে বিশ্রাম করছিলেন হোটেলের কক্ষে, বিনা কারণে তাঁকে ধরে কুপিয়ে ছাদ থেকে ছুঁড়ে খুন করলো শত শত জানোয়ার।
বাড়িতে ঢুকে কুপিয়ে খুন করা হলো কলেজ শিক্ষককে, বাড়িতে ফেরার পথে খুন করা হলো যুবক স্থপতিকে, মেয়েকে দেখতে আসা বৃদ্ধ পিতাকে পুকুরের গহীন জলের আত্মগোপন থেকে টেনে এনে সাপ মারার মতো করে পিটিয়ে মারা হলো। 
হাতের শাঁখা ভেঙে ধর্ষণ করা হলো গৃহবধুকে, বিদ্যুৎ কেন্দ্র ঘেরাও করে ভেতরে আটচল্লিশটি পরিবারের মানুষকে আটকে রেখে লাগিয়ে দেওয়া হলো আগুন। 
মাদ্রাসার শিশুদের সামনে ঠেলে দিয়ে পেছন থেকে নাশকতা চালিয়েছে জামাতি হায়েনারা। তাদের করা ইসলামের ব্যাখ্যার ভুল ধরিয়ে দেন, এমন দশ জন আলেমকে হত্যা করতে গিয়ে ধরা পড়েছে তাদের পোষা বোধশক্তিহীন দানব। 
সেতু উপড়ে, ট্রেনে আগুন দিয়ে, বাস পুড়িয়ে, ওষুধের গাড়ি পুড়িয়ে, অ্যামবুলেন্স পুড়িয়ে জামাতের এই দানবরা আমাদের মনে করিয়ে দিচ্ছে, ১৯৭১ শেষ হয়নি। 
১৯৭১ শেষ হয়নি বন্ধুরা। আসুন, যে যেখানে আছি, যে শহরে আছি, শাহবাগ আন্দোলনের আগুন বুকে নিয়েই আবার পথে নামি। বিশ্বকে জানাই, জামাতে ইসলাম নামের এই নব্যনাৎসী মানবতাবিরোধী দলটি আমাদের দেশের ওপর কী ধ্বংসযজ্ঞ চালাচ্ছে। 
১০ মার্চ, রবিবার, ছুটির দিন। আসুন, সকলে পথে নামি, আরেকবার।

সংযোজন: ক্যাম্পেইনে ব্যবহারের জন্য বেশ কিছু হাই-রেজোলিউশন প্ল্যাকার্ড/পোস্টার এর নকশা উন্মুক্ত করে দেওয়া হয়েছে ইন্টারনেটে। ডাউনলোড করে প্রিন্ট করে নিয়ে ব্যবহার করতে পারেন।

