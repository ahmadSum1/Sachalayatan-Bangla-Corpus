নিজ্ঞাপন ০৩



নিজ্ঞাপনে ব্যবহৃত আইডিয়াগুলির বাস্তবায়নে কোন ভাই বা বালিকা উৎসাহ বোধ করলে যোগাযোগ করবেন। আমি আপনাকে বুঝিয়ে বলবো যে এ কাজ করা ঠিক হবে না।
এক যুবকের স্বপ্নালু চেহারা দেখা যাবে প্রথম দৃশ্যে। বন্ধ জানালার কাঁচের ভেতর দিয়ে আসা ঘোলা আলোয় দেখা যাচ্ছে তার মুখে এক মৃদু যন্ত্রণার অভিব্যক্তি। 
নেপথ্যে বেজে চলছে অর্ণবের গান, সে যে বসে আছে একা একা ...।
যুবক চোখ বন্ধ করে, মাথা ঝাঁকিয়ে যেন ঝেড়ে ফেলতে চায় কোন দুঃসহ স্মৃতি, তারপর কাতর গলায় "ওহ" বলে দু'হাতে মুখ ঢাকে সে। অর্ণব গেয়ে চলে, সে যে বসে আছেএএএএএ ...।
পরবর্তী দৃশ্যতে দেখা যায় যুবক দরজার সামনে দাঁড়িয়ে, দরজার পাট বন্ধ করার শেষ মূহুর্তটা শোনা যাবে মাইক্রোফোনে। অর্ণবের গান মিলিয়ে যাবে।
যুবকের মা মুখে আঁচল দিয়ে এসে তার একটি বাহু আঁকড়ে ধরে শুধু অস্ফূট কণ্ঠে বলবেন, "খোকা ...!"
যুবক মায়ের হাত ছাড়িয়ে স্খলিত পায়ে এগিয়ে যাবে ডাইনিং টেবিলের দিকে। সেখানে আবছা আলোছায়ায় বসে আদর্শবাদী কঠোর শীর্ণ চেহারার বাবা।
যুবক মাথা নিচু করে একটা চেয়ার টেনে বসবে।
বাবা চেয়ার ছেড়ে উঠে দাঁড়াবেন, কয়েক পা এগিয়ে যাবেন ডান দিকে ফিরে। তাঁর কঠোর চেহারার প্রোফাইল দেখানো হবে কয়েক সেকেন্ড।
তিনি গম্ভীর, মন্দ্র স্বরে প্রশ্ন করবেন, "হলো?"
এবার যুবক ভেঙে পড়বে, টেবিলে কনুইয়ের ওপর মাথা রেখে ডুকরে উঠবে, "না বাবা! পারলাম না! আমাকে ক্ষমা করে দিও ...।" 
বাবা ঘাড় ফিরিয়ে তাকাবেন পুত্রের দিকে। তারপর ধীরে এগিয়ে গিয়ে একটি হাত রাখবেন যুবকের কাঁধে।
নেপথ্যে একটি কণ্ঠস্বর বলে উঠবে ...


