হিমেরিক ০২




এই যে কথাগুলো বলছি, এ সবই হচ্ছে ছিলকামাত্র। প্রথম  পাতায় যাতে ছড়াগুলির পায়ের গোছ দেখা না যায়, সেজন্যে পুশিদামূলক ব্যবস্থা। 
লিমেরিক লিখতে খুব ভাল্লাগে আমার। ভাল্লাগে শব্দ নিয়ে খেলতেও। পড়েছিলাম, লিমেরিক নাকি ঐতিহ্যগত অশালীন ছড়া, শুধু ককখখক ছন্দসজ্জা হলেই চলবে না, একটু খাইষ্টুপিষ্টু হলেই ছড়াখানার লিমেরিকত্ব ফুটে উঠবে ঠিকমতো। আমি এটাকে এক ধাপ ওপরে চড়াতে চাই বলে নামটাকে একটু ঘষে হিমেরিক করে নিয়েছি।
এবার আপনারা পর্দা মোচন করে ছড়া তিনটি পড়ে নিন। ফেসবুকে স্ট্যাটাস হিসেবে লেখা। কোনো উদ্দেশ্য নাই লেখার পেছনে, অযথা, হুদাই লেখা। ধন্যবাদ।

১.
গগনে গরজে মেঘ, ঘন বরষা,
কোলে একা বসে থাকো, নাহি ভরসা
রাশি রাশি ভারা ভারা
লুল ফেলা হলে সারা
কামড়ে করিবো লাল গাল ফরসা ...
২.
কিছুদিন আগে যখন ছিলাম ল্যাদাপ্যাদাগ্যাদা, ছুডু
সুডুকু কী চীজ, বুঝি না বলিয়া খেলিতাম শুধু লুডু
ছিলাম শিষ্ট, শান্ত-ললিত
সকলেই মোরে ভদ্র বলিত
আজ সেই আমি তামুকের সাথে সাথে পান করি ডুডু ...
৩.
একা পেয়ে ছুঁচটিকে ডেকে বলে চালুনি,
কীরাম আছিস পোঁদে-ফুটো-অলা, ভালু নি?
ছুঁচ বলে ওরে শালা,
নিজ পাছা ফালাফালা,
লয়ে দূর করবি কী কাটাঘায়ে আলুনি?


