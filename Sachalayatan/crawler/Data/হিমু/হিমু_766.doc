এত বিমর্ষ কেন?



এত বিমর্ষ কেন?
মুখে নাই হর্ষ কেন?
ভয় ভয় ভীতি ভাবনা প্রভৃতি
বৃথা বয়ে যায় বর্ষ কেন?


ব্লগারুদল, কী ভাবছেন? কীবোর্ড নিথর কেন? 

কনফুসিয়াসের অভিমান দূর করি আগে। ওর পোস্টটা পড়লেও উত্তর দেয়া হয়নি, নানা গন্ডগোলে, যদিও আইডিয়াটা মগজমন্থনের উপযোগী। তবে ব্লগ থেকে ফিড না এনে কষ্টটা ব্লগারুদের ঘাড়ে চাপিয়ে রাখার পক্ষে আমি, যাতে করে নির্বাচনের স্বাধীনতা সচলায়তন আর ব্লগারু, দু'জনের হাতেই থাকে। বাকিরাও ভেবে জানান এ প্রসঙ্গে আপনারা কী ভাবছেন। চুপ করে থাকবেন না।

সচলায়তন আমাদের বাগান। আমরা একে সাজিয়ে তুলতে চাই। সাজানোর মধ্যে যেমন যোগের ভার থাকে, তেমনি থাকে বিয়োগের ধারও। 

সামহোয়্যার ইনের প্রথম দিকের কথা মনে পড়ে? কী দারুণ দিন ছিলো তখন! এক একটা বিস্ফোরণের মতো পোস্ট, কী অদ্ভুত উচ্ছ্বাসের সময় গেছে আমাদের। আমরা সবাই সেই সময়ের সাক্ষী, সামহোয়্যার ইনের নির্মাণে আমরাই নকশী।

সচলায়তনের ক্ষেত্রেও তাই। 

লিখুন। সাজিয়ে তুলুন সচলায়তনকে। অনেক নির্ঘুম রাত গেছে, যাচ্ছে, যাবে সচলায়তনের জন্য। সাজিয়ে তুলুন চিন্তার বাগানকে।

সামহোয়্যারকে ছেড়ে যাবার কথা কিন্তু কখনো ভাবিনা। ছাগলের পাছায় চাবুক মারার জন্য আমরা আছি, থাকবো। কিন্তু আমাদের মহত্তর রচনা স্থান করে নেবে সচলায়তনে।

আনুষ্ঠানিকভাবে পৃথিবীর কাছে উন্মোচিত হতে আরেকটু সময় লাগবে সচলায়তনের। এ সময়টা আমরা লিখে যাবো। আমি যা করবো, সচলায়তন আর আমার ব্লগস্পট ব্লগে লিখে যাবো যা আমি লিখি। সামহোয়্যারে কী লিখবো তা নিয়ে একদফা বকে এসেছি ওখানে। আপনারা বিচার করুন, আমার কর্মপন্থা ঠিক না ভুল।

শুরু করে দিন বন্ধু।
