পলিমেরিক ০১



পলিটিক্যাল লিমেরিক এর পোর্টম্যান্টো সংস্করণ এই পলিমেরিক। অনিয়মিতভাবে লেখার চেষ্টা করবো।
১.
ফুঁসিয়া উঠিছে মোল্লার দল, নাই নাই ওরে পার্ডন
লালনমূর্তি দেখিয়া হয়েছে মৌলবিদের হার্ডন!
সরকার শুনে কেঁপে ওঠে ডরে
মোল্লারা যদি লাঠিপেটা করে?
তড়িঘড়ি তারা মূর্তি নামায়ে করে বৈঠক আর ডন।
২.
পুলিশ খুঁজিছে আঁতিপাতি করে, মুজা রাজাকার পলাতক
তর সয় নাই তার একদমই মিডিয়া এ কথা বলা'তক।
সাথে লয়ে তার চুনোপুঁটিচ্যালা
উপদেষ্টার সাথে বসে ম্যালা
করিছে মিটিং, দেখে পেট ফেটে হাসি উঠে আসে গলা'তক।
১+২.
জিয়া ইন্টারন্যাশনাল? সে তো এদেশে ঢোকার পথ, না?
শুভকাজে আর নয় বেশি দেরি করে ফ্যালো ওর খতনা।
টুপিদাড়ি আর হিজাবনিকাবে
উড়োবন্দর ছেয়ে ছেয়ে যাবে ...
বন্ধু হে, এ তো রাজনীতি, কোনো কলা বেচিবার রথ না!

