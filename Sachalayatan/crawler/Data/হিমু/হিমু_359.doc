বিলবোর্ডে যুদ্ধাপরাধীদের বিচারের দাবি



বিজ্ঞাপনী সংস্থায় কর্মরতরা এ ব্যাপারে আমার চেয়ে ভালো বলতে পারবেন। 
গোটা বাংলাদেশই বিলবোর্ডে ছেয়ে আছে এখন। সেখানে সিংহভাগ বিজ্ঞাপন মোবাইল সেবাদাতা প্রতিষ্ঠানগুলোর। তাদের এখন সময় হয়েছে যুদ্ধাপরাধীদের বিচারের দাবিতে সোচ্চার হয়ে এগিয়ে এসে বিলবোর্ডে এ দাবি লেখার। ঢাকার বিজয় সরণী থেকে শুরু করে পিরোজপুরের প্রত্যন্ত পাথরঘাটা পর্যন্ত সব জায়গায় বিলবোর্ডে যুদ্ধাপরাধীদের বিচারের দাবি লিখিত আকারে দেখতে চাই।
বিভিন্ন সেন্টিমেন্টে সুড়সুড়ি দিয়ে যদি বিজ্ঞাপন করা যায়, গণমানুষের দাবির সাথে এক কাতারে দাঁড়িয়ে এমন বিজ্ঞাপন করা খুব কঠিন কাজ নয় বলেই মনে করি। যদি কেউ বলেন, এটি রাজনীতির ব্যাপার, তাহলে উত্তর একটাই, এ রাজনীতিতে শামিল হোন।

