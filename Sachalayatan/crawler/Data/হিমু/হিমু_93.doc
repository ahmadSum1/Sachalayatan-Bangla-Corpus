আবারও ভারত বনধ, এবার পর পর দু'দিন, ১৪-১৫ এপ্রিল



বিডিনিউজের খবর অনুযায়ী, বিএসএফ আজ পিটিয়ে হত্যা করেছে মো. শাহাদাত নামে এক গরুচালানীকে।
বিজিবির স্থানীয় ক্যাম্প কমাণ্ডারের দেয়া তথ্যানুযায়ী, 


মঙ্গলবার রাতে একদল গরু ব্যবসায়ীর সঙ্গে আংরাইল সীমান্ত দিয়ে শাহাদাত ভারতে গরু কিনতে গিয়েছিল। ভোরে ফিরে আসার সময় ভারতীয় সীমান্ত রক্ষী বাহিনী-বিএসএফ তাদের ধাওয়া দেয়। এসময় শাহাদাত ধরা পড়ে যায়। “পরে বিএসএফ তাকে পিটিয়ে হত্যার পর লাশ চরের মাঠে ফেলে রেখে যায়। 

প্রাণঘাতী নয়, এমন অস্ত্র সরবরাহ নিয়ে আমরা বিএসএফের কাছ থেকে আশ্বাস পেয়েছিলাম। সীমান্তে প্রাণনাশ বন্ধ করা হবে, এমন আশ্বাসও সম্প্রতি পেয়েছি। কিন্তু এই আশ্বাস যে নিতান্ত বায়বীয়, তা বোঝা যায়, যখন পাকড়াও করা গরুচালানীকে পুলিশে না দিয়ে তাকে পিটিয়ে মেরে ফেলে রেখে যায় বিএসএফ।
১৪-১৫ এপ্রিল, পর পর দু'দিন ভারত বনধ পালন করি আমরা আসুন। এর আগে দুই দফায় এক দিনের জন্যে আমরা ভারত বনধ পালন করেছি। কী করতে হবে, কীভাবে প্রচার করতে হবে, এ ব্যাপারে আমাদের মোটামুটি একটি ধারণা তৈরি হয়েছে। তারপরও এ নিয়ে আলোচনার পাতা খোলা রইলো।
১৪-১৫ এপ্রিল, এই দুইদিন ভারতীয় পণ্য-সেবা-বিনোদনকে না বলুন। আপনার পরিবার-কর্মস্থল-বন্ধুচক্র-প্রতিবেশীদের জানান।

