সাক্ষাৎকারঃ রিচার্ড ডকিন্স



দ্য সেলফিশ জিন দিয়ে রিচার্ড ডকিন্সের পাঠ শুরু করেছিলাম। টিঙটিঙে একটা বইয়ের ভেতর এতখানি বিস্ময় অপেক্ষা করছিলো আমার পাতা উল্টে যাবার জন্যে, বুঝিনি। ডকিন্স খুব মৃদু কণ্ঠে যেন বিরাট এক গর্জন করে গেলেন আমার মনের ভেতর। বিবর্তনের অসংখ্য প্রশ্নময় পৃথিবীতে আমি শিশুর মতো টলমল করে প্রবেশ করলাম।
ডকিন্সের পরবর্তী যে বইটি আমার টানা কয়েক সপ্তাহের সঙ্গী, সেটি তাঁর ম্যাগনাম ওপাস, দ্য অ্যানসেস্টর'স টেল। ক্যান্টারবেরি টেলস এর আদলে সেখানে বিবর্তনের পথে যাত্রা শুরু করে বিভিন্ন প্রজাতি, প্রত্যেকেরই একটি করে গল্প আছে বলার। চলার পথে এক এক করে সে যাত্রায় যোগ দিতে থাকে পূর্বপুরুষেরা, কাহিনী বাড়তে থাকে, যোগ হতে থাকে অসংখ্য প্রশ্ন, যোগ হতে থাকে উত্তর, ইঙ্গিত, চিন্তার খোরাক। ডকিন্সের এই বইটি পড়ে আমি প্রবল আলোড়িত হয়েছিলাম, মনে হয়েছিলো, বাংলায় বিজ্ঞান নিয়ে এমন একজন লেখকের খুব প্রয়োজন ছিলো। বিশ্বের ষষ্ঠ ভাষা হয়েও বাংলায় বিভিন্ন বিষয়ে গ্রন্থের সংখ্যা অঙ্গুলিমেয়, পাঠকের অভাবে বাংলা ভাষা যেন শুধু বাতাসে ভাসে, হরফে ফোটে না।
রিচার্ড ডকিন্সের পক্ষ থেকে সাম্প্রতিক বিস্ফোরণ দ্য গড ডিলিউশন, যেখানে তিনি সামগ্রিকভাবে ধর্মকে প্রশ্নের সম্মুখীন করেছেন নানাভাবে। বইটা এখনো পড়া হয়নি, হুট করে আমার পাঠের পরিধি অনেক কমে গেছে প্রবাসী হয়ে। দুধের স্বাদ ঘোলে মেটানোর জন্য ডকিন্সের কিছু সাক্ষাৎকার খুঁজে বার করলাম ইউটিউব থেকে। আগ্রহীরা দেখতে পারেন।


সাথে আরো আছে জোনাথন মিলারের নেয়া রিচার্ড ডকিন্সের সাক্ষাৎকার।



