বোকাদের পদ্য ০৩৭



হায়, পাখি, আমি তোমার নাম না জেনে
তোমাকে নিয়েই কবিতা লেখার দাবি
সেই কবে থেকে বুকে পুষে পুষে ঘুরে
আজ লেখবার স্পর্ধার কথা ভাবি।
দেখেছো, মানুষ হতে পারে কত বোকা
উড়ে যেতে চায় তোমার হিমের দেশে
তুমি তো তোমার ঝাঁকের সাথেই কবে
দূর দক্ষিণে চলেছো এখন ভেসে।
হয়তো আমার বাড়ির পাশের ঝিলে
শরীর ডুবিয়ে ঊষ্ণ রোদের স্রোতে
হবে কুটিকুটি ঝরাপাতাদের সাথে
হেসে বোকা মানুষের কথা মনে হতে।
হায়, পাখি, আমি ঝাঁক বাঁধা ভুলে গেছি
তোমার কবিতা লিখবার অবকাশে
এখন, কবিতা আঁকা হয়ে গেলে পরে
অচেনা বাতাস কাঁপন ধরায় শ্বাসে।
পাখি, তুমি শালী এমন জানলে আগে
হতাম থোড়াই ঝাঁকে সংশয়বাদী
এই সীসারং আকাশের নিচে বসে
ইচ্ছা করছে চিৎকার করে কাঁদি।

