উৎপল শুভ্রের আগামীকালের রিপোর্টটা আসুন আমরা লিখে দিই





আলুপেপারের ইন-হাউস "জাতির বিবেক" জনৈক বিচারপতি বাজিকরতত্ত্ব নিয়ে ইদানীং আবারও মাঠে নেমেছেন, আলুর ছোটো-মেজ-বড় সাংবাদিকেরা বাজিকর বাজিকর বলতে বলতে কীবোর্ডে ফেনা তুলে ফেলছে, কিন্তু মিডিয়াবাজি নিয়ে সকলেই নিশ্চুপ। আজ আয়ারল্যাণ্ডের বিপরীতে বাংলাদেশ দলকে দেখে মিডিয়াবাজির কুফল সম্পর্কে আমাদের ক্রিকেটদর্শকরা অন্তত নিঃসন্দেহ হতে পারবেন।
বাংলাদেশের ক্রিকেটকে ডুবানোর জন্যে উৎপল শুভ্রের মিডিয়া ক্যু সফল হয়েছে। তার প্রাণাধিক প্রিয় খেলোয়াড় মোহাম্মদ আশরাফুলকে দলে রেখেছে টিম ম্যানেজমেন্ট। এই সিদ্ধান্ত কতখানি খেলোয়াড়দের নিজস্ব বিবেচনাপ্রসূত, আর কতখানি শুভ্র গঙের নিরন্তর মিডিয়া চুলকুনির ফল, সেটা নিয়ে বিতর্ক আর আলোচনা চলতে পারে। কিন্তু হতাশার ফুল হতাশরাফুল আজও তার ধারাবাহিক পারফরম্যান্স বজায় রেখেছেন, ৬ বলে ১ রান করে ব্যাটখানা দুলিয়ে দন্ত বিকশিত হাসি নিয়ে ফিরে এসেছেন প্যাভিলিয়নে। এই ব্যাটটি খুব চমৎকার উপায়ে উৎপল শুভ্রকে বিশেষ কায়দায় উপহার দেয়া যেতে পারে, কিন্তু প্রক্রিয়াটি নিয়ে আমরা পরে আলাপ করবো। 
উৎপল শুভ্র আগামীকাল কী লিখবে তার রিপোর্টে? আসুন, আমরা তাকে একটা চমৎকার শুক্রবার উপভোগ করতে দিই। রিপোর্টটা আমরাই লিখে দিই তার হয়ে। ফরমুলা খুব একটা কঠিন নয়, সাকিব আল হাসানের পশ্চাদ্দেশে এক চিমটি  মধ্যমাসঞ্চালন, আশরাফুল কী করে চমৎকার শুরুর পরেও ভালো বলে আউট হলো তার এক মুঠ বিবরণ, আর টসে জিতে ব্যাটিঙের সিদ্ধান্তের আধা সের সমালোচনা। তবে নিজস্ব ফরমুলাতেও এগোতে পারেন। 
আসুন পাঠক, কীবোর্ড তুলে নিন। উৎপল শুভ্র লিখতে পারে, আর আপনি পারবেন না, এটা একটা কথা?


