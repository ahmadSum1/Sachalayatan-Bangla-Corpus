ফুটোস্কোপিক গল্প ০১০



ফুটোস্কোপিক গল্প হচ্ছে ফুটোস্কোপ দিয়ে দেখা গল্প। সামান্যই দেখা যায়।
...
ঈশ্বর তখন বললেন, "হও!"
অমনি সবকিছুর সৃষ্টি হয়ে গ্যালো।
ঈশ্বর সন্তুষ্টমনে একটা আপেল চিবাতে চিবাতে অন্য কাজে চলে গেলেন।
তারপর বহু বছর কেটে গেলো। পৃথিবীতে টেকটোনিক প্লেটেরা অনেকবার জায়গা বদল করলো, বহু তাগড়া তাগড়া প্রজাতি বিবর্তিত হয়ে চুনোপুঁটিতে পরিণত হলো, বহু নগণ্য স্তন্যপায়ী প্রাণী ফুলেফেঁপে দু'পায়ে ভর দিয়ে হাঁটা শুরু করলো।
তারপর আরও বহু বছর কাটলো। ক্যালেন্ডারে তখন ২০০৮ খ্রিষ্টাব্দ। শেষমেশ এক স্বর্গদূত এসে কাঁচুমাচু হয়ে বললো, "স্যার, একটু দেখবেন?"
ঈশ্বর আপেলটা নামিয়ে রেখে বললেন, "কই, দেখি?"
তিনি সব দেখলেন। দেখে একেবারে চুপ মেরে গেলেন।
স্বর্গদূত বললো, "কিছু বলবেন না স্যার?"
ঈশ্বর তখন বললেন, "ধুরো, বাল!"
...

