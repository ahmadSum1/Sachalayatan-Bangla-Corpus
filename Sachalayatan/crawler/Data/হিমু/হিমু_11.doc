কাঁদো ফারু কাঁদো



নগরপাল নির্বাচন নিয়ে একখানা কিছুমিছু ছড়া। পুরোটাই নীড়পাতায় চলে আসে বলে শুরুতে একটু ভূমিকা জুড়ে দিলাম। এই ভূমিকার ভূমিকা নিতান্তই মাহীবিচৌধ্রির মতো, কোনো কাজের কাজে আসবে না, কিন্তু রাখতে হয় বলে রাখা।
কীসে কম পড়েছিলো, ঈমানে না আকিদার?
জামানত মারা গেলো বিপ্লবী সাকি'দার।
এই নিয়ে যদি কেউ কাটা ঘায়ে চুলকায়,
জেনে রেখো, কারচুপি হয়েছিলো স্থূলকায়।
আধখানা ঢাকা ছিলো সাকি'দার লক্ষ্য
লুঙ্গি পুরোটা খুলে নিলো প্রতিপক্ষ।
রাজনীতি নিয়ে এতো কড়া জ্ঞানী মাথা যার
কোটি কোটি থেকে মোটে ভোট পেলো সাত হাজার।
ভোটাভুটি খেলা জেনো মোটামুটি দূষণের
সাকি ভাই তাই দিন গোণে রেভোলুশনের।

