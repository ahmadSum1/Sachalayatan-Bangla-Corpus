বৃষচক্ষু উপস্থাপন পদ্ধতি



তথ্যের বিভিন্ন রকম রৈখিক উপস্থাপনা করতে হয় আমাদের। রেখাচিত্র, স্তম্ভচিত্র, পাইচিত্র ইত্যাদি আরো হাবিজাবি। সেদিন চিন্তাভাবনা করতে করতে নতুন কিসিমের একটা উপস্থাপন পদ্ধতি বার করলাম (নতুন বলছি, কারণ আমি আগে এমন কোথাও দেখিনি। হতে পারে এটা খুবই প্রাচীন পদ্ধতি, হয়তো সুমেরীয় সভ্যতার আমল থেকেই ব্যবহার করা হয়ে আসছে, আমি পাকেচক্রে বাদ পড়ে গেছি এর চর্চা থেকে)।
এর নাম দিয়েছি (হিমুর) বৃষচক্ষু তথ্য উপস্থাপন।
বৃষচক্ষু উপস্থাপন
কখন এই উপস্থাপন পদ্ধতি আপনার কাজে লাগবে সেটা আগে বলি। ধরা যাক আপনি কোন নির্দিষ্ট লক্ষমাত্রার বিপরীতে বিভিন্ন গ্রুপের অর্জনের একটা রৈখিক উপস্থাপন করতে চান। এক্ষেত্রে লক্ষমাত্রা হবে বৃষচক্ষুর কেন্দ্র । একে ঘিরে কিছু সমকেন্দ্রবৃত্ত থাকবে বিভিন্ন ব্যাসার্ধের। অর্জনকে দেখানো হবে একটা লাল ক্রস দিয়ে। কেন্দ্রের যত কাছে, অর্জন লক্ষমাত্রার তত কাছাকাছি। 
একটা ছবি যোগ করেছি, সেখানে পরিষ্কার করে দেখানো আছে ক্যামনে কী।
লক্ষমাত্রা যদি নিম্নমান হয় (ধরা যাক কার্বন নিঃসরণ), তাহলে বৃত্তের ব্যাসার্ধ হিসেবে ধরা যায় তাকে। যদি উচ্চমান হয় (পাসের হার), তাহলে ব্যাসার্ধ = (১/লক্ষমাত্রা) করে দেয়া যেতে পারে।
যদি দ্বিতীয় কোন চলক যোগ করতে চান, যেমন সময় বা খরচ, তাহলে পোলার স্থানাঙ্কের নিয়মানুসারে কৌণিক উপস্থাপন করা যেতে পারে একে। অর্থাৎ বৃত্তের কোন কোয়াড্র্যান্টে ক্রসটা বসবে সেটা দিয়ে বোঝা যাবে আরো তথ্য।
[]
 
