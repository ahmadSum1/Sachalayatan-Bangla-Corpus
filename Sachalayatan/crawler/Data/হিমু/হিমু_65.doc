চাই ফাঁসি



বিচারসভার বাইরে পথে দাঁড়িয়ে বলে খচ্চরে
"আমিও বিচার চাই তবে তা হইতে হবে স্বচ্ছ রে
মানখানি কি আন্তো-জাতিক? দেখতে হবে চেক করে
সর্বোপরি বিচার হতে হবেই নিরপেক্ষ রে
ফরেন উকিল ফরেন হাকিম আনতে হবে ডাইকা রে
এবং সাথে বুঝতে হবে, কাঠগড়াতে চাই কারে?
শেখ হাসিনার বিয়াই ছিলো একাত্তরের পাণ্ডা রে
সবার আগে ধরতে হলে ধর না বেটার কানডারে।
জামাত কেন জেলহাজতে? বিচার নয়, এ রাজনীতি
তোদের জোটে থাকলে এসব পদক্ষেপ কি আজ নিতি?
যুদ্ধাপরাধ সব করেছে একশো পচানব্বইয়ে
এমন কথাই লিখছে যত পন্ডিতেরা সব বইয়ে
আমরা মাসুম তাই মানি না ট্রাইব্যুনালের কার্য রে
আজ জামাতের হরতালে তাই সাপুট দিলাম গা-র জোরে
লইতে যদি হয় তো লমু অস্ত্র দেখায় যা মার্গ
বিচার মানি কিন্তু কাকা তালগাছ ওটা আমার গো।"
সব শুনে কই, পণ শুনে রাখ বেয়াল্লিশটা বচ্ছরের
আমার এ দেশ মনুষ্যদের, নয় শুয়োরের-খচ্চরের।
যতই করিস লম্ফঝম্ফ, বিবৃতি দিস ছাইপাঁশই
বরাহদের বিচার হবেই, রায়ের খাতায় চাই ফাঁসি।

