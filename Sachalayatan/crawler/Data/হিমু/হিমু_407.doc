অপরাধ, বিচার, শাস্তি



গত কয়েকদিনের বিভিন্ন আলোচনা পড়ে একটা বিষয়ে কৌতূহলী হয়ে পড়েছি। কিছু প্রশ্ন জেগেছে মনে। সচলদের কাছে উত্তর কামনা করি।

 আমাদের দেশে অনেক বড় অপরাধ করেও অপরাধী আইনের মারপ্যাঁচে কিংবা তার  প্রয়োগের মারপ্যাঁচে ছাড়া পেয়ে যায়। শুধু ছাড়াই পায় না, আইন প্রণেতা হিসেবেও অংশগ্রহণের সুযোগ পায়। এমন উদাহরণ সামনে রেখে কি "ছোটস্কেলের" অপরাধের বিচার বা শাস্তি গ্রহণযোগ্য?
 কোন গুরুতর অপরাধে অভিযুক্ত কোন পক্ষের বিরুদ্ধে করা অপরাধকে কি আমরা ছাড় দেয়ার পক্ষে? অর্থাৎ. একজন খুনীর পকেট মারা কি ন্যায়সম্মত বলে মনে করি আমরা?
 তুচ্ছ অপরাধ ক্ষমা করার পরিণতি ইতিবাচক হতে পারে বলে কি আমরা মনে করি?
 অভিযুক্ত না হলেও নানা সম্ভাব্য অপরাধ আমরা নিজেরা জীবনে করেছি। আমাদের কি অন্যের অপরাধ নিয়ে কথা বলার মতো পরিসর আছে? 
 অপরাধ কি ধরা পড়লে বা অভিযুক্ত হলেই অপরাধ, নাকি যে কোন সময়েই তা অপরাধ হিসেবে বিবেচ্য? ধূ ধূ মরুভূমির মাঝখানে একটা ট্র্যাফিক ক্রসিঙে লালবাতি জ্বলছে, আশেপাশে কোন গাড়ি নেই, পার হওয়া উচিত কি উচিত নয়?


