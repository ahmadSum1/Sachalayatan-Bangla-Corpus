ব্লাডি কৌতুকমালা



সামরিক চালচলনকে পঁচিয়ে কিছু চুটকি বানাচ্ছি। উদ্দেশ্য, মজা করা। কারণ সামরিক বাহিনীকে হেয় করার জন্য গর্দানে দুইটা মাথা লাগে, আর তাছাড়া এই কাজটাও সামরিক বাহিনীর কর্তব্যের মধ্যে পড়ে। শিরোনাম হিসেবে এটাই প্রথমে মাথায় এলো। চুটকিগুলি মৌলিক, সংগৃহীত নয়। কাজেই কপিরাইটের ব্যাপারটা একটু খিয়াল কইরা।
১.
জেনারেল বকর ফোনে হঙ্কার দিয়ে বললেন, "কর্ণেল বাকারা, চটপট আমার অফিসে পাঁচটা স্টুপিড লেফটেন্যান্ট পাঠাও! খবরদার! বুদ্ধিমান কাউকে পাঠানো চলবে না কিন্তু!"
কর্ণেল বাকারা বললেন, "স্যার ইয়েস স্যার!"
পাঁচ মিনিট যায়, দশ মিনিট যায়। আধঘন্টা পর জেনারেল বকর ফোন তুলে আবার হুঙ্কার দিলেন, "কর্ণেল বাকারা! কী বলেছিলাম তোমাকে?"
কর্ণেল বাকারা বিমর্ষ গলায় বললেন, "স্যার, পুরা রেজিমেন্ট চষে ফেলেছি স্যার। আমাদের এখানে কোন স্টুপিড লেফটেন্যান্ট নাই স্যার। প্রত্যেকটারই হাঁটু আছে স্যার।"
২.
জেনারেল বকর অফিসে ঢুকেই হুঙ্কার ছাড়লেন, "কর্ণেল বাকারা!"
কর্ণেল বাকারা খটাশ করে স্যালুট ঠুকে বললেন, "স্যার ইয়েস স্যার!"
জেনারেল বকর বললেন, "আমাদের ক্যান্টনমেন্টের পাশ দিয়ে কতগুলি মহিষ যাচ্ছে!"
কর্ণেল বাকারা বললেন, "স্যার ইয়েস স্যার!"
জেনারেল বকর বললেন, "কিন্তু মহিষগুলির কদম মিলছে না!"
কর্ণেল বাকারা বললেন, "স্যার গুলি করে ফেলে দিবো স্যার?"
জেনারেল বকর বললেন, "আপাতত থাক। তুমি চালাকচতুর দেখে একটা ক্যাপ্টেনকে পাঠাও এক প্লাটুন জওয়ানসহ। কারণটা জানা দরকার।"
কর্ণেল বাকারা বললেন, "স্যার ইয়েস স্যার!" তারপর ছুটতে ছুটতে বেরিয়ে গেলেন।
ঘন্টাখানেক পর জেনারেল বকর ফোন করে হঙ্কার দিলেন, "বাকারা! জানতে পারলে, কেন মহিষগুলির কদম মিলছে না?"
কর্ণেল বাকারা বললেন, "স্যার ইয়েস স্যার! মহিষগুলির পায়ে বুট ছিলো না স্যার!"
জেনারেল বকর বললেন, "বলো কী! গুলি করে ফেলে দাও তাহলে।"
৩.
(পরে দিব। চা খেয়ে আসি)
৪.
(৩ নাম্বারই তো দিতে পারলাম না। আবার ৪!)

