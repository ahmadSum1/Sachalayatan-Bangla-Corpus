কাঠামো নিয়ে পাঁঠামো



সামহোয়্যারে ব্লগিং করে করে আমাদের একটা কাঠামোগত ক্ষীণদৃষ্টি তৈরি হয়েছে বোধহয়। ঘুরে ফিরে আমরা বোধহয় সামহোয়্যার ইনকে বেঞ্চমার্ক ধরে সচলায়তনের পরিবেশের উপাদানগুলি দাঁড় করাতে চাইছি।

যদি তা-ই হয়ে থাকে, একটু সরে আসি আমরা এই পথ থেকে। সৃজনশীলতাকে উসকে দিই। এমন কিছুর কথা ভাবি যা হয়তো কোত্থাও আগে ছিলো না।

ঘুরে ফিরে ব্লগিং আবহাওয়া কিছু জিনিস থাকবেই। সেই আরএসএস ফিড, ভিজিটর কাউন্টার, প্রিয় পোস্টের লিঙ্ক, হ্যানো ত্যানো। এই বাক্স থেকে একটু বেরিয়ে এসে কিছু ফীচার যোগ করতে পারি আমরা সহজেই। দুর্ধর্ষ কিছু কোডারু আছেন সচলায়তনের সাথে, জানেন বোধহয়।

তবে এখনো অনেক পথ চলা বাকি। পথ চলতে চলতেই দুয়েকটা করে বুনো ফুল তুলে গুঁজে দিন সচলায়তনের খোঁপায়। অন্য থেকে অন্যতর হয়ে উঠুক সচলায়তন।

ধন্যবাদ।
