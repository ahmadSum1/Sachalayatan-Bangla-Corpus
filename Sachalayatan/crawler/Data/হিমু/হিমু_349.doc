বই নিয়ে ছোট ছোট জিজ্ঞাসা



সচলায়তনের সদস্য, অতিথি ও পাঠকদের কাছে কিছু জিজ্ঞাসা নিয়ে উপস্থিত হলাম। যথার্থ উত্তর পেলে উপকৃত ও কৃতজ্ঞ হবো।




 ধরুন, সচলায়তনে বা অন্য কোন ব্লগে [কমিউনিটি ব্লগ বা ব্যক্তিগত ব্লগ] একটা লেখা একবার পড়েছেন। সেটি আপনার ভালোও লেগেছে। গ্রন্থিত আকারে লেখাটি পেলে কি আপনি কিনতে আগ্রহী হবেন? যদি না হন, কেন নয়?
 বই কিনতে গিয়ে উল্টেপাল্টে নেড়েচেড়ে দেখার সময় জানতে পারলেন, বইটির লেখক একজন ব্লগার। এ তথ্য বই কেনার ব্যাপারে আপনার সিদ্ধান্তকে কিভাবে প্রভাবিত করবে?
 তুলনামূলকভাবে শীর্ণ আকার ও কম মূল্যের বই (ধরুন একশো টাকার নিচে) কিনতে পছন্দ করেন, নাকি বিস্তৃত আকারের বই যার মূল্য স্বাভাবিকভাবেই বেশি (ধরুন তিনশো টাকার মতো) এমন বই কিনতে চান?
 একই বই, পেপারব্যাক আর হার্ডকাভার দুই সংস্করণই বেরিয়েছে। কোনটা কিনবেন? কেন?
 বই কিভাবে পছন্দ করেন? প্রচ্ছদ-বাঁধাই-কাগজ দেখে, তার সম্পর্কে রিভিউ পড়ে / শুনে, অন্যকে কিনতে দেখে, নাকি অনির্দিষ্ট খামখেয়ালে ভর করে?
 বইমেলা বাদে বছরের বাকিটা সময় বই কেনেন কি? 
 সারা বছর আপনার বই কেনার বাজেট কত?
 গোঁ ধরে প্রতিটি অবকাশে নিজের প্রিয় বই উপহার দেয়া সম্পর্কে আপনার কী মত?
 লম্বা যাত্রাপথে কি বই সাথে রাখেন?




অনেকগুলো প্রশ্ন হয়ে গেলো। অগ্রিম ধন্যবাদ জানাই সকলকে। 

