জব্দফা মুশতারকে ডাস্টবিনে ফেলতে হলে




ব্যক্তিগত টুকিটাকি আর অফিসের কাজে মাঝে মাঝেই আপনাকে বাংলা লিখতে হয় "বিজয়" সমর্থিত পদ্ধতিতে।
কিন্তু সফটওয়্যারটি দুর্মূল্য। তাছাড়া এটি উইন্ডোজ সেভেনেও নাকি কাজ করে না বলে কয়েকজন ব্যবহারকারী জানিয়েছেন।
সর্বোপরি বিজয় প্রোগ্রামটি চালু করার সময় একটি ভয়ঙ্কর হুলিয়া মনিটরে ভেসে ওঠে, যা আপনার রক্তচাপ বৃদ্ধি করে এবং হৃদযন্ত্রের ওপর নানা ক্ষতিকর প্রভাব ফেলে। আপনি এই চেহারা আর দেখতে চান না।
তাছাড়া আপনি আমার মতোই দরিদ্র মানুষ। আপনি হাজার হাজার টাকা খরচ করে এই সফটওয়্যারটি কিনতে অপারগ।
আপনি এখন কী করবেন?
আপনার জন্যে সমাধান হচ্ছে, আপনি এখান থেকে বিনামূল্যে অভ্র-কীবোর্ড নামের সফটওয়্যারটি ডাউনলোড করে নিন।
অভ্র দিয়ে আপনি ইউনিকোডে লিখতে পারবেন। বেশ কয়েকটি জনপ্রিয় ইউনিকোড লেআউট আছে সেখানে, একটু খতিয়ে দেখলেই অভ্যস্ত হয়ে যাবেন এতে। 
আর বিজয়ে কনভার্ট করে নিতে পারবেন এই অনলাইন কনভার্টারটির মাধ্যমে।
তাই বিজয় সফটওয়্যারটি কিনে অর্থব্যয় করার কোনো প্রয়োজন নেই আপনার। 
লিখে যান দুর্বার গতিতে। 


