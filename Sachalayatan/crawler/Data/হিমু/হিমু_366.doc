যুদ্ধাপরাধীদের বিচার চাই



খুবই সংক্ষিপ্ত প্রস্তাব। "যুদ্ধাপরাধীদের বিচার চাই" শ্লোগানটি কি মুদ্রিত অবস্থায় বাণিজ্যিক কাগজপত্রাদিতে চালু করা যায় কি না। বিলের রশিদ, ব্যাঙ্ক স্টেটমেন্ট, বাস-ট্রেন-লঞ্চের টিকেটে? 
কিংবা আমরা কি স্টিকার বের করতে পারি না? বাড়িতে-গাড়িতে-হাটেবাজারে? যতদিন বিচার না হচ্ছে, ততদিন এর দাবি জাগরূক থাকুক। 
পরশুরাম নাকি একুশবার পৃথিবী নিঃক্ষত্রিয় করেছিলেন। জানি না তার কত সময় লেগেছিলো। আমরা ৩৭ বছরে একবারের জন্যেও দেশটাকে এই যুদ্ধাপরাধী জঞ্জাল থেকে মুক্ত করতে পারিনি। 
আমরা নিজামী-মুজাহিদ-কামারুজ্জামানদের ঘর থেকে ধরে ধরে নিয়ে বধ্যভূমিতে নিয়ে হত্যা করার কথা বলছি না, আমরা চাই রাষ্ট্র এদের বিচার করুক, করে নিজের অস্তিত্বের যথার্থতা প্রমাণ করুক।
যুদ্ধাপরাধীদের বিচার চাই। 

