আজকালকার মাইয়ারা ...




সেদিন এমএসএনে আলাপ হচ্ছিলো এক বালিকার সাথে। তাকে দাওয়াত দিচ্ছিলাম। এখনও সে হিজাব পরিধান শুরু করে নাই, দুঃখের বিষয়। আশা করি আমার স্পর্শে ও সংস্পর্শে অচিরাৎ হিজাবের প্রয়োজনীয়তা তার উপলব্ধ হবে।
তো তার সাথে গুফতাগুর এক পর্যায়ে আমরা জনৈক আলেমের ওয়াজের বিবরণ নিয়ে আলাপ শুরু করলাম। আলেম সাহেব বুজুর্গ মানুষ, এক ময়দানে ওয়াজ করছিলেন। এক পর্যায়ে আওরাৎ নিয়ে তিনি বয়ান করা শুরু করলেন। বললেন,
"বলেন ভাইসব, আজকালকার মাইয়াদের রকমসকম দেখলে কী মনে হয়?"
ময়দানে নিস্তব্ধতা নেমে আসে, চারদিক সুনসান হয়ে যায়। যেন আখিরাতে আরাফাতের ময়দান।
"কী হইলো মিয়ারা, বলেন? বলেন কী মনে হয়?"
কেউ কিছু বলে না।
"মনে হয়, চাইপ্পা ধরি!"
এবার অস্ফূট গুনগুন ওঠে চারদিকে। এ কী বলছেন আলেম হযরত?
"বলেন মিয়ারা, কী চাইপ্পা ধরতে মনে হয়?"
মিয়ারা আবার চুপ করে যান। চারদিকে টানটান উত্তেজনা। কয়েকজন মুসল্লি নড়েচড়ে ওঠেন।
"বলেন?"
কেউ বলে না।
"মনে হয়, গলা চাইপ্পা ধরি!"
এইবার একটা উৎফুল্ল সম্মতিসূচক বোল ওঠে চারদিকে। হ্যাঁহ্যাঁ ঠিক, গলা চাইপ্পা ধরতে ইচ্ছা করে সবার!
এই পর্যায়ে লজ্জিত হয়ে মেহসুস করি, আসলে গলা না, আমার অন্য কিছু চাইপ্পা ধরতে ইচ্ছা করে। গলা ছেড়ে আরো নিচে নামতে ইচ্ছা করে আমার, এই কথা দিলঙ্গম করে আমার গলা ছেড়ে কাঁদতে খায়েশ করে, আমি এতো নিচে নামতে পারলাম ভেবে।
আলেম আবার শুরু করেন বয়ান।
"বলেন ভাইসব, আজকালকার মাইয়াদের চালচলন দেখলে শরীলে কী হয়?"
ময়দানে আবারো নিস্তব্ধতা নেমে আসে, চারদিক সুনসান হয়ে যায় বিবেকের বৈঠকখানার মতো, ভোরবেলার সামহোয়্যার ইনের মতো।
"কী হইলো মিয়ারা, বলেন? বলেন কী হয় শরীলে?"
কেউ কিছু বলে না একদম।
"আজকালকার মাইয়াদের চালচলন দেখলে খাড়াইয়া যায় !"
আর্তনাদ ওঠে কয়েকটা, গুনগুন বেড়ে যায় কয়েকগুণ, কয়েকজন কাতর শব্দ করে ওঠে।
"বলেন মিয়ারা, কী খাড়াইয়া যায়?"
মিয়ারা আবার চুপ করে যান। চারদিকের টানটান উত্তেজনা আরো টানটান হয়ে যায়, নিস্তব্ধতা খাড়াইয়া যায় একেবারে। কয়েকজন মুসল্লি নড়েচড়ে ওঠেন আবার।
"বলেন?"
কেউ বলে না।
"আজকালকার মাইয়াদের চালচলন দেখলে ... শরীলের লোম খাড়াইয়া যায়!"
এ পর্যায়ে আমি আবার বিব্রত হয়ে আবিষ্কার করলাম, কিছুতেই আলেমের সাথে আমি একমত হতে পারছি না। টানটান ঈমান নিয়ে আমি বালিকার কাছ থেকে আলবিদা নিয়ে বলি, বিআরবি।
সে বলে, "খুদাহ হাফিজ।"

