আমিষুলপনা: ফেব্রুয়ারি ২০১৪



স্টলের নাম্বারটা যেন কতো? বাহান্ন? নাকি তেপ্পান্ন?
যাহা বাহান্ন, তাহাই তেপ্পান্ন। ৫২-৫৩ নং স্টলে জাতীয় সাহিত্য প্রকাশে আগামীকাল থেকে পাওয়া যাবে উপমহাদেশের প্রখ্যাত মারকুটে গোয়েন্দা ঝাকানাকার প্রথম গল্প সংকলন "গোয়েন্দা ঝাকানাকা ও এক ডজন রহস্য"। প্রচুর টাকা সঙ্গে নিয়ে চলে আসুন বইমেলায়, নিজে কিনুন, পাশে দাঁড়িয়ে থাকা বিহ্বল তরুণীটিকেও কিনতে উদ্বুদ্ধ করুন। অদূরে ভ্যাবলা চোখে তাকিয়ে থাকা তরুণটিকেও ডাকতে ভুলবেন না।
বই হচ্ছে মনের ভিটামিন ও মিনারেলস। আর গোয়েন্দা ঝাকানাকা ও এক ডজন রহস্যে আলফাবেটের এ থেকে জেড পর্যন্ত সব মনের ভিটামিনই রয়েছে, সেইসাথে পর্যায় সারণীর সকল মিনারেল। আমার কথা শুনে বিশ্বাস করছেন না? আসুন দেখি, কবিগুরু রবীন্দ্রনাথ ঠাকুর কী বলছেন ঝাকানাকা নিয়ে। 

ঠিক রবি ঠাকুর নন, রবি ঠাকুরের ভূত। কিন্তু স্টল নাম্বারের মতো এটাও যাহা বাহান্ন, তাহাই তেপ্পান্ন।
যদি রবি ঠাকুরের কথায় আপনার মন না গলে, আসুন দেখি শার্লক হোমসের প্রণেতা স্যার আর্থার কোনান ডয়েল ঝাকানাকা পড়ে কী বলেছেন।

ঠিক জলজ্যান্ত কোনান ডয়েল নন, কোনান ডয়েলের অতৃপ্ত আত্মা (স্টল নাম্বার দ্রষ্টব্য)। ব্যাপার না।

অতএব, মনের দুবলা হাড়গোড়কে শক্তপোক্ত করতে চলে আসুন বইমেলায়, কিনুন "গোয়েন্দা ঝাকানাকা ও এক ডজন রহস্য"। 
বইমেলায় যাবেনই যখন, স্টল নাম্বার ৩৩৯-৩৪০ দি রয়েল পাবলিশার্সে হানা দিয়ে "ছায়াগোলাপ" কয়েক কপি কিনতে ভুলবেন না। "ছায়াগোলাপ" নিয়েও কিছু বিজ্ঞাপন দিয়ে যাই।

কাজেই ভাইসব ও কলিজুবৃন্দ, কালই হানা দিন বইমেলায়। শুভ কাজে দেরি করবেন না। টাকাপয়সা নিয়ে দুশ্চিন্তা করবেন না, বই কিনে কেউ কোনোদিন দেউলিয়া হয় না। দরকার হলে ঘটিবাটি বিক্রি করে দিন।

