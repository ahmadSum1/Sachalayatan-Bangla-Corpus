এক নদী রক্ত পেরিয়ে




বিজয় দিবস উপলক্ষ্যে পৃথিবীর নানা প্রান্তে ছড়িয়ে থাকা সচলদের কাছ থেকে কিছুমিছু নিয়ে একটা গান জোড়া দেয়ার ইচ্ছা ছিলো। বেছে নিলাম শ্রদ্ধেয় খান আতাউর রহমানের অজর সৃষ্টি, "এক নদী রক্ত পেরিয়ে"। যতদূর জানি, এটি "আবার তোরা মানুষ হ" চলচ্চিত্রের একটি গান, শাহনাজ রহমতুল্লাহর কণ্ঠে।
হাতের কাছে আলমগীর ভাই, তিথি আর মণিকা রশিদ ছাড়া আর শিল্পী ছিলেন না। সময় কম, তাই সচলের বাকি শিল্পীদের সাথে যোগাযোগ করা হয়নি।
মণিকা রশিদ সফটওয়্যারটা নিয়ে একটু বিব্রত ছিলেন, তাঁর মাইক্রোফোনও একটু সমস্যা করছিলো সম্ভবত। পরিকল্পনা ছিলো গানটি যৌথভাবে তিনি আর তিথি গাইবেন, শেষ মুহূর্তে কেবল তিথির কণ্ঠ নিয়েই কাজ করতে হয়েছে।
গানটির লয় ও স্কেল নির্বাচনের পরিশ্রম গেছে আলমগীর ভাইয়ের ওপর দিয়ে, গীটারওয়ার্কসও তাঁর। আমি কেবল সামান্য বীটওয়ার্কস আর নেপথ্য কোরাস যোগ করেছি। 
সচলের বেহালাবাদক অনার্য্য সঙ্গীত অনিবার্য কারণবশত এবার বেহালা বাজাতে পারেননি, আগামী গানে তিনি থাকবেন বলে দৃঢ় সংকল্প ব্যক্ত করেছেন।
আমি নিশ্চিত, আগামী গানগুলোতে আমরা আরো গুপী গায়েন আর বাঘা বায়েন পাবো।
ধন্যবাদ।


খুব গ্লানি নিয়ে অনুভব করছি, এক একটা বছর যাচ্ছে, আর বিজয় দিবসে বিজয়ী পক্ষের হাসি ফুটে উঠছে পরাজিত বরাহদের মুখে। আগামী বছরগুলোতে যেন আমাদের বিজয় দিবস পালন আরো নিষ্কণ্টক হয়।
এই বরাহদের শিকার করতে হবে!


