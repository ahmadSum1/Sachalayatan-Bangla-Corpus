মেদিতাসিয়োঁ



জুল মাসেনে-র লেখা অপেরা "তাই"-এর একটি গান মেদিতাসিয়োঁ। মাসেনে ঊনবিংশ শতকে ফরাসী সুরস্রষ্টাদের মধ্যে অন্যতম ছিলেন। সারা চ্যাং দক্ষিণ-কোরীয় বংশোদ্ভূত আমেরিকান বেহালাবাদিকা। 
সঙ্গীতের বোধহয় এ-ই এক অনন্য গুণ, দেশ-কাল ছাড়িয়ে একজনের সৃষ্টি আরেকজনের পরিবেশনে অনন্য হয়ে ওঠে। নানা উৎকণ্ঠা আর বিষণ্নতার মধ্যে দিন কাটছে, রেডিওতে শুনতে শুনতে অনুভব করলাম, কী অপূর্ব সব সুর শোনা বাকি রয়ে গেছে। ভেতরের মলিন শূন্যতাটুকুতে শিশিরের মতো ছড়িয়ে পড়লো সুরটা। মাসেনে-কে ধন্যবাদ, এই অশ্রুর প্রয়োজন ছিলো। 



