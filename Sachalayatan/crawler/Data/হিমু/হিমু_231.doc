বিনয় চাই, বাদল চাই, দীনেশ চাই!




১.
বিনয় বসু, আপনি যখন ব্রিটিশ শাসকের নির্যাতক লোম্যানকে হত্যা করেন, আপনার বয়স ছিলো বাইশ। আপনার সামনে সম্ভাবনা ছিলো অনেক। আপনি চিকিৎসক হতে পারতেন, মানুষের কল্যাণে কিংবা নিছক অর্থোপার্জনে মনোনিবেশ করতে পারতেন, একটা দীর্ঘ জীবন কাটিয়ে বৃদ্ধ বয়সে স্ত্রী, সন্তান, পৌত্রদৌহিত্রবেষ্টিত হয়ে কাটাতে পারতেন। আপনি সেটা করেননি। আপনি গুলি করে হত্যা করেন আইজি লোম্যানকে, জখম করেন এসপি হডসনকে, আপনারই মেডিকেল স্কুলের হাসপাতালে। 
আপনি পালিয়ে গেলেন তারপর কলকাতায়। সেই একই বছর, ১৯৩০ সালে, আপনি আপনার মতোই বীর আরো দু'জনের সাথে মিলে হামলা করলেন খোদ সিংহের মুখে গিয়ে, রাইটার্স বিল্ডিঙের ভেতরে গিয়ে হত্যা করলেন কর্নেল সিম্পসনকে। আপনার সঙ্গী বাদল (সুধীর গুপ্ত) আর দীনেশের বয়স আপনার চেয়ে কম ছিলো। আপনারা লড়াই করলেন, জখম করলেন আরো বৃটিশ অফিসারকে, শেষ গুলি নিজেদের ওপর চালিয়ে দিলেন। বাদল মারা গেলেন বিষ খেয়ে, আপনি মারা গেলেন নিজের ক্ষতকে দূষিত করে, দীনেশ কেবল সুস্থ হয়ে মৃত্যুদণ্ডকে বরণ করে নিলেন।
কী ছিলো আপনাদের মনে? আপনাদের রক্তস্রোতে? আপনাদের অস্থিতে, মজ্জাতে?
যুদ্ধাপরাধীদের স্পর্ধিত উচ্চারণের একটা বলিষ্ঠ প্রতিবাদও চোখে পড়ে না যখন, তখন নিষ্ফল ক্রোধে মনে হয়, বিনয় বসু হয়ে যাই। 
আরো বিনয় চাই আমাদের, চাই আরো বাদল, আরো দীনেশ! আরো আত্মাভিমানী, আত্মগর্বী, আত্মসম্মানে দর্পী তরুণ-যুবকদের চাই। 
২.
মিটফোর্ড হাসপাতালের সামনে, কিংবা কলেজ ভবনের সামনে বিনয় বসু, বাদল গুপ্ত আর দীনেশ গুপ্তের ত্রয়ী একটি ভাস্কর্য চাই। তাঁরা আমাদের আত্মগৌরবের প্রতীক। তাঁরা আমাদের বরাহশিকারী।
৩.




.
.


বিনয় বসু





.
.


বাদল গুপ্ত







দীনেশ গুপ্ত



ছবিকৃতজ্ঞতাঃ উইকিমিডিয়া।


