এইম ইন লাইফ/গণতন্ত্র/সংখ্যালঘু



।।এইম ইন লাইফ।।
জ্ঞান হবার পর থেকেই চিন্তিত হয়ে পড়ি আমরা, 'বড় হয়ে কী হবো?'
জীবনের তেত্রিশ বছর পার হয়ে গেলেও বুঝে উঠতে পারছিলাম না, 'বড় হয়ে কী হবো?'
গত দুইদিনে বুঝে গেলাম, বড় হয়ে আসলে কী হতে চাই!
তেত্রিশ বছরের অভিজ্ঞতায় বুঝলাম, বড় হয়ে আমি সংখ্যাগুরু হতে চাই!
কিন্তু একজন সংখ্যালঘু কী কোথাও গিয়ে কোনভাবে সংখ্যাগুরু হতে পারে?
।।গণতন্ত্র।।
'গণতন্ত্র' মানে
-  মানুষ জীবিত পুড়িয়ে মারা
-  নির্বিচারে মানুষ হত্যা করা
-  যাত্রীবাহী বাসে পেট্রোলবোমা
-  চলন্ত ট্রেনে আগুন দেয়া
-  ফিশ প্লেট খুলে শত মানুষকে লাশ বানানো
-  ব্রিজ-রাস্তা ধংস করা
-  জ্যান্ত মানুষের গায়ে আগুন ধরানো
-  গাছ কেটে দেশ মরুভূমি বানানো
-  ঘুমন্ত শিশুকে পুড়িয়ে দেয়া
-  সেকেন্ডে সেকেন্ডে আর্মি ডাকা
-  মিনিটে মিনিটে বিদেশের ঠাকুর ডাকা
-  পিটিয়ে-পুড়িয়ে-থেতলিয়ে পুলিশ মারা
-  স্কুল আর বইখাতা পোড়ানো
-  সবার পড়াশোনা বন্ধ করা
- সবার জীবিকা ধংস করা
- সংখ্যালঘুর বাড়ি পুড়িয়ে বাস্তুহারা করা
- ভোট দিতে গেলে পিটিয়ে নাহয় পুড়িয়ে মারা
- অমানুষ আর খুনী হওয়া
- সেনাশাসন
- বিশ্বমোড়লের হস্তক্ষেপ
- বিবেককে ভুলে যাওয়া
গণতন্ত্র = যা আছে সবকিছু ধংস করা?
।।সংখ্যালঘু।।
খবরে প্রকাশ, প্রাক্তন কিছু মন্ত্রী ছিলেন, যারা সংখ্যালঘু- কারণ তাদের সম্পদ বাড়েনি!
পৃথিবীজুড়ে দেখা যায় ধর্মান্ধ, ধর্মোন্মাদ, ধর্মব্যবসায়ী আর ভন্ড- কদাচিৎ মেলে সংখ্যালঘু 'ধার্মিক'!
আশেপাশে দেখি শ্বাপদ পশুর পাল, মাঝে মাঝে দুই একটা সংখ্যালঘু 'মানুষ'!

