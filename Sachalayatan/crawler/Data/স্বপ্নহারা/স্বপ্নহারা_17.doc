ক্রিকেটের পিতা!



এক দেশে এক দুরন্ত-ধুরন্ধর সেনাপতি ছিলেন।
সেই সেনাপতি সুযোগের অপেক্ষায় থাকতে থাকতে একদিন হঠাৎ রাজা হয়ে গেলেন।
রাজা হওয়ার পর সে স্বৈরাচারী শাসন শুরু করলেন।
সেই রাজা আবার খুব রমণীমোহন পুরুষ ছিলেন।
তার পৌরুষ-শৌর্য-বীর্য নিয়ে লোকমুখে অনেক মুখরোচক কাহিনী প্রচলিত ছিলো।
কথিত আছে তার পৌরুষের প্রভাবে ও ক্ষমতায় পুরুষ বাঁদরও সন্তান গর্ভধারণ করতে পারতো।
এত পৌরুষের অধিকারী হওয়া সত্ত্বেও তার কোন সন্তান ছিল না। 
একদিন হঠাৎ করে তার রাণী গর্ভধারণ না করেই সন্তান জন্মদান করেন।
সবাই রাজার পৌরুষ আর ক্ষমতায় আবার মুগ্ধ হলো।
দিন যেতে থাকলো।
রাজা একদিন এক বিশাল কান্ড করলেন- কিন্তু কেউ সেটা টের পেল না। (গল্পের শেষে সেটা সবাই টের পাবে।)
রাজার অত্যাচারে আর স্বৈরাচারী শাসনের ফলে দেশের মানুষ বিদ্রোহী হয়ে উঠলো।
রাজা পদত্যাগ করলেন।
দেশে নতুন গণতন্ত্র এলো।
দেশের দুইজন রমণী পালাক্রমে রাজত্ব করতে লাগলেন।
কিন্তু সেই প্রাক্তন রাজার রাজত্বের লোভ রয়ে গেলো।
প্রাক্তন রাজা প্রায়ই স্বপ্নে দেখেন আবার রাজা হবেন।
তিনি রমণীমোহন পুরুষ, তাই সবসময় সেই দুই রমণীর আঁচলের তলায় নিজেকে জড়িয়ে রাখেন।
তিনি রাজত্বকালে অনেক অন্যায় করা সত্ত্বেও দুই রমণীর আঁচলের সুরক্ষা আর তার প্রাক্তন সেনাদলের কল্যাণে কেউ তাকে কিছু করতো না।
এদিকে বয়সের সাথে সাথে তার যৌবন টগবগিয়ে ফুটতে লাগলো, তিনি তরুণ থেকে তরুণতর হতে থাকলেন।
মাদাম তুসোর জাদুঘরের মূর্তির চেয়ে চকচকে হয়ে উঠলো তার গায়ের চামড়া।
দিন যেতে থাকলো।
একদিন সেই দেশে একটা বিশাল জুয়া খেলার আয়োজন করা হলো।
সেই জুয়া খেলার সাথে ক্রিকেট নামক একটা খেলা জুড়ে দেয়া হলো।
আয়োজন সেই দেশে হলেও সেই খেলার সব কর্তৃত্ব রইলো পাশের দেশের কাছে।
আর সেই দেশের একটি চিরশত্রু দেশের খেলোয়াড়েরা সেখানে এসে জুয়া খেলতে লাগলো।
প্রাক্তন রাজা একদিন সেই আয়োজন দেখতে গেলেন।
পাশের দেশের টেলিভিশনের এক সুন্দরী উপস্থাপিকা তার সামনে গিয়ে তার পৌরুষে মুগ্ধ হয়ে গেলো।
সেই সুন্দরী উপস্থাপিকা তার সাক্ষাতকার নিতে গিয়ে সব ভুলে গেলো; সে থতমত খেয়ে লেজে-গোবরে করে ফেললো।
প্রাক্তন রাজা মিটিমিটি হাসেন।
সাক্ষাতকার শুরু হলো।
প্রাক্তন রাজা এবার অনেক দিন আগে করা বিশাল কান্ডের কথা সবাইকে জানালেন।
রাজার পৌরুষ ও ক্ষমতা নিয়ে যেসব গল্প ছিলো সেগুলো কেউ কেউ বিশ্বাস করতেন না।
রাজার সেই মহান কীর্তির কথা শুনে কারও মনে তার পৌরুষ-শৌর্য-বীর্য নিয়ে কোন সন্দেহ রইলো না।
অনেক দিন আগে সেই রাজা সেই দেশে নিজেই একটি সন্তান প্রসব করেছিলেন।
সেই সন্তান কোন মানুষ নয়!
সেই সন্তানের নাম ক্রিকেট!
রাজা পুরুষ- তাই তিনিই আসলে ছিলেন সেই দেশে "ক্রিকেটের বাবা"।
চারদিকে ধন্য ধন্য পড়ে গেলো।
সবাই অপেক্ষা করতে লাগলো কবে ক্রিকেট সেই প্রাক্তন রাজাকে ডেকে উঠবে, "ব্যাব্যাআআআআআআআ"?
--------------------------------------------------------------------
 নিচের ভিডিওর সাথে উপরের গল্পের কোনই সম্পর্ক নেই। যেটুকু মিল তা শুধুই কাকতাল মাত্র!


