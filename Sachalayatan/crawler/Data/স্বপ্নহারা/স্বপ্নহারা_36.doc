পরমাণু কাব্য!



।।
মুখ ভরা ঝাল গো তোমার
কথায় শুধু হূল,
আগে যদি জানতাম গো আমি
করতাম না এমন ভুল!
।।
তুমি যদি সর্প হও, আমি হব ব্যাঙ
তুমি যদি মুরগি হও, আমি তার ঠ্যাঙ!
।।
বিহান বেলা উইঠ্যা দেহি- বউ লগে নাই
পাটক্ষেতে গিয়া দেহি, লগে খালাত ভাই!
।।
কুঁড়ে কি আর গাছে ধরে?
কুঁড়ে থাকে ঘরে,
কুঁড়ে যে ঘরে থাকে
কুঁড়েঘর বলে তাকে?
।।
তুমি আমার হৃদয়-তুমিই আমার জান
একবার ছাড়া পাই, বাঁচাব আপন প্রাণ!
।।
বরফ দেয়া ঠান্ডা পানি ঢাল আমার গালে
শালীর দেয়া চড়ের ব্যথা কমুক এই তালে!
।।
ত্রিশ বছর পার হল- অনির্বাণ যন্ত্রণার
ভবিষ্যতটা কন্টকশয্যা- অন্তহীন দিনগোনার!
।।
আজীবন আর আমরণ, দুই যমজ ভাই
কে বড় কে ছোট, কারো জানা নাই।
।।
বিটিভি দেখে কয় ঐ রেডিওরে
"শেষবার সাবধান করে দেই তোরে";
হেনকালে আসিলেন স্যাটেলাইট চাঁদা
টিভি বলে-"তুমি ছাড়া দেখেনা কেউ, দাদা"!
।।
দূরে দূরে রইব আমি, চাইনা যেতে কাছে
আপন করে না পেলেও, ফিরবনা যে পাছে।
কাছে গেলে পড়বে ধরা, তুমি একদমই সাধারণ
দূর থেকে ভালবাসার, এটাই শুধু কারণ!
।।
ভালবাসার জালে বাঁধতে চেয়েছি, চাইনি তোমাকে পেতে
ভালবাসা অশরীরি তাই, বাঁধা দেয়নি যেতে!!
।।
কত কথা বলার ছিল আমার বুকের গভীরে
তোমায় দেখলেই হারিয়ে যায় রাতের তিমিরে।
।।
তুই যদি আমার হইতি আমি হইতাম তোর
টাকাপয়সার অভাব আর থাকতনা যে মোর।
।।
বেলা শেষে ফিরে এসে পাইনি তোমায়
বেডরুমে গিয়ে দেখি আমার বস ঘুমায়!!

