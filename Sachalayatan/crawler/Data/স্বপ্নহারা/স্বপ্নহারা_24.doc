ক্রিকেটের সর্বকালের সেরা একাদশ!



নেদারল্যান্ডের কাছে বাংলাদেশ ক্রিকেট টিম হারায় সবাই কমবেশি দুঃখ পাইছেন।
এই প্রসঙ্গে আমার খোমাখাতার স্ট্যাটাস ছিল, 'আবার অতীতের সোনালি দিনগুলোতে প্রত্যাবর্তন! একসময় আমরা নিয়মিত ভাবে নেদারল্যান্ড, আয়ারল্যান্ড, স্কটল্যান্ড, কেনিয়া আর জিম্বাবুয়ের কাছে হারতাম...এখনো হারি!' তা যাউগগা, কয়দিন পর আমরা আর্জেন্টিনার কাছেও হাইরা আসুম- একদম নিশ্চিত থাকেন!
আজকা হঠাৎ মনে হইল, ক্রিকইনফো-তে প্রায়ই একেকটা টেস্ট প্লেয়িং দেশের সর্বকালের সেরা একাদশ বাছাই করা হয়; প্রথম ধাপে মনোনয়ন প্রকাশ করা হয় ওপেনার, মিডল অর্ডার, উইকেট কিপার, ফাস্ট বোলার, স্পিনার ইত্যাদি নানা ভাগে। ওইদিনকা ওয়েস্ট ইন্ডিজের ফাস্ট বোলারগো তালিকা দেইখা আধা ঘন্টা টাসকি খায়া বইসা রইলাম, কারে বাদ দিমু? আর এগো বিরুদ্ধে ব্যাটিং করবো এমন সীনাওলা পালোয়ান কেডা আছে? আর হেইডা যদি হয় হেলমেট-গার্ড ছাড়া?
তাই মনে হইল সবগুলারে নিয়াই টিম বানাই ফালাক; কাউরে বাদ দেয়ার দরকার নাই! খালি লগে খান দুয়েক ব্যাটসম্যান আর একটা কিপার নিলেই হইব!
তা যাউগগা, আমরা নতুন ক্রিকেট খেলি; একশ বছর পরেও ইনশাল্লাহ নতুনের মতই খেলুম...সারাজীবন তরুণ থাকার সুযোগ পাইলে কেডা আর বুইড়া অভিজ্ঞ হইতে চায়? একটা সময় ছিল দেশে যখন বুইড়ারা ক্রিকেট খেলত; এক চেহারা দেখতে দেখতে বিরক্ত হইয়া যাইতাম- কোন বিকল্প আছিলনা! রামচাঁদ গোয়ালা'র কথা মনে আছে? পেসার আছিল মনে হয়- বহুত দিন ঘরোয়া লীগে খেলছে! 
আর এখন আমরা ইন্টারন্যাশনাল হইছি, তাই আমরা এখন মিউজিকাল চেয়ারের মত প্লেয়ার সিলেক্ট করি...যত কাঁচা আর কচি আছে সব টিমে লই; বুইড়াগো বেল আছে? আগে কথায় ছিল, 'বাংলার নারী কুড়িতে বুড়ি' অখন আমরা আধুনিক হইছি, তাই কথাও পাল্টাইছে! অখন হইছে, 'বাংলার ক্রিকেটার পঁচিশে ওইপার'! ছোটভাই ইশতিয়াক রউফ জীবনে অনেক কিছু করছে এবং করবে; তয় তার সবচেয়ে বড় অবদান একটা মহান বাণী যা বাণী চিরন্তনী-তে ঠাঁই পাওয়া উচিত, "অস্ট্রেলিয়ার ক্রিকেটারগো আটাশ বছরে অভিষেক হয়, আর আমগো ক্রিকেটাররা বাইশ বছরে অবসরে যায়!"
সমস্যা একটাই, কোন নতুন প্লেয়ার নাই যারা আমগো এই পঁচিশের প্রায় পরলোকগত বুইড়া প্লেয়ারগোরে রিপ্লেস করতে পারে! আশরাফুল তাই মনের আনন্দে টিমরে বাঁশ দিয়া যাইতাছে... আমরা অখন কয়দিন তামিম আর কয়দিন সাকিবরে মাথায় তুইলা নাচতাছি! যদিও জানি, আমগো প্লেয়ারগো ফর্ম ম্যাচের কাঠির আগুন... তাড়াতাড়ি কুপি-হারিকেন না ধরাইলে দুইদিন পরেই নিভা যাইবো; আশেপাশে এদিকে কোন কুপি-হারিকেন নজরে পড়তাছে না...
বহুত বকবকাইছি, আসল কথা কইঃ আমরা যেহেতু চিরতরুণ টিম, হের লাইগা
ক্রিকইনফো আমগো সর্বকালের সেরা একাদশ বাছাইয়ের সুযোগ দিতে দিতে কেয়ামতের পরে দুনিয়া আবার সেকেন্ড রাউন্ডের লাইগা রেডি হইয়া যাইবো। আই আসেন আমরা নিজেরা নিজেরাই আমগো সর্বকালের সেরা ক্রিকেট টিম বানাই! আমি কয়েকজনের নাম নিচে দিলাম- অনেকেই বাদ পড়ছে; মনেও নাই অনেকের কথা! আর আমি আমাদের সর্বকালের সেরা ক্রিকেট বিশেষজ্ঞ রকিবুলের খেলা দেখি নাই (হে হে আমিও তরুণ!)...মনে পড়া নামগুলাই দিলাম; আপনাদের মনে পড়লে বসাইয়া লন! 
তয় শর্ত একটাই, নিজেরে ওই টিমের ক্যাপ্টেন বানানো যাইবো না... আর টিমটা ওয়ানডে'র বা টেস্টের লাইগা বানানো যাইবো (সিক্স-এ-সাইড বা টি-টুয়েন্টি'র না)!
ওপেনারঃ- আল শাহরিয়ার রোকন, শাহরিয়ার নাফিস, নাফিস ইকবাল, আতাহার আলী, তামিম ইকবাল, জুনায়েদ সিদ্দিকী, হান্নান সরকার, মেহরাব হোসেন অপি, গোল্লা...
মিডল অর্ডারঃ- লীপু, আকরাম, বুলবুল, নান্নু, আশরাফুল, আফতাব, অলক, বাশার, সুজন, সাকিব, মাহমুদুল্লা, রাজিন, মুশফিক, ফারুক, দুর্জয়, নাইম, সানোয়ার...
উইকেট কিপারঃ- পাইলট, নাসু...
পেসারঃ- মাশরাফি, মঞ্জু, শফিউল, শফিউদ্দিন বাবু, আনিস, সৈয়দ রাসেল, শাহাদাত হোসেন, প্রিন্স, দুলু, শরীফ, তাপস বৈশ্য, হাসিবুল শান্ত, সাঁইফুল...
স্পিনারঃ- মণি, রফিক, এনামুল, রাজ্জাক, শান্টু, মানজারুল রানা... 

