ক্যারিকেচার : সাজিদ-বিন-দৌজা ও আঁকার বর্ণনা।



[img=auto][/img]
সাজিদ-বিন-দৌজা, ব্র্যাক বিশ্ববিদ্যালয়ের আর্কিটেকচার ডিপার্টমেন্টের সিনিয়র লেকচারার। আঁকাআঁকি করেছেন দীর্ঘদিন ধরে। উন্মাদে আছেন, কার্টুন আঁকেন, ক্যারিকেচার করেন, মাঝে মাঝে তার এক্সিবিশনের কথা শুনেছি। আমার সাথে পরিচয় উন্মাদে। একদিন ভার্সিটিতে লিফটের সামনে দেখা, আমাকে উনার কার্ড ধরিয়ে দিয়ে বললেন ক্যারিকেচার করে দিতে। সত্যি অর্থে ভয় পেলাম, বিপন্নও বোধ করেছি ভেবে কীভাবে আঁকবো এবং একজন নতুন আর্টিস্ট হয়ে উনার ক্যারিকেচারের কল্পনার ধার ঘেঁষে যেতে পারবো কী না!! এইসব ভাবতে ভাবতে পার করলাম কিছুদিন। তারপর, শুরু করলাম সাজিদ-বিন-দৌজার ক্যারিকেচার। 
যা দিয়ে এঁকেছি:
Photoshop CS 5
Wacom Intuos 3
এর আগের এই পোস্টে অনেকে জানতে চেয়েছেন, মুখের রঙ কী করে দিয়েছি ও এঁকেছি, তাদের জন্য নিচে আঁকার ধাপগুলো সংক্ষিপ্ত বর্ণনা করছি।
প্রথমে একটি ‘জেসচার’ তৈরি করলাম, জেসচারে নাক, চোখ, ঠোঁট এবং চশমা কোথায় হবে ঠিক করলাম। এরপর, রেফারেন্স ছবি থেকে রঙ নিয়ে ‘color palette’ তৈরি করলাম। ১মটা ‘high light’, ২য় টি ‘mid-tone’, ৩য় টি‘dark’,  ৪র্থ টি‘random’ কাছাকাছি রঙ।
[img=auto][/img]
এরপর, ছবির কোথায় ‘highlight’, ‘mid-tone’  এবং ‘dark’ হবে নির্ধারণ করে রঙ দিলাম।
[img=auto][/img]
এখন, চুলের রঙ দেয়ার পর, ‘highlight’  এবং ‘dark’ এর মাঝামাঝি ‘mid-tone’ রঙ দিয়ে ৩টি টোনকে মেশালাম।
[img=auto][/img]
দ্বিতীয় চোখটি এঁকে, মুখের ভাঁজগুলোকে আরো ফুটিয়ে তুললাম।
[img=auto][/img]
এই ধাপটিতে ৩টি টোন নিয়ে ভালো মতো ঘষেমেজে মিলিয়েছি। ক্ষুদ্র ক্ষুদ্র ডিটেলগুলো ফুটিয়ে তুলেছি।
[img=auto][/img]
এরপর ইলাস্ট্রেটরে ছবির জন্য একটি ফ্রেম তৈরি করলাম। হয়ে গেলো। 
[img=auto][/img]

