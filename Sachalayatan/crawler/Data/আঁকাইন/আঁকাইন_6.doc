একটি পোট্রেট প্রচেষ্টা ও আঁকার পদ্ধতির সংক্ষিপ্ত বর্ণনা



[img=auto][/img]
 সচলে এটাই আমার প্রথম ব্লগ লেখা। কিছুদিন আগে করা একটি পোট্রেট তৈরি করার পদ্ধতি নিয়েই এইবারের লেখাটি। পোট্রেটটি কীভাবে আঁকব, কীভাবে ডিটেইল করব সেটা নিয়ে এতই চিন্তিত ছিলাম যে টিউটোরিয়াল তৈরি করার কথা মাথায় ছিলো না। কিন্তু কাজ করার সময় কিছু স্ক্রিনশট নিয়ে রাখি, সেগুলোই তুলে ধরলাম। 
[img=auto][/img]
উপরের 'Alfredo Rodriguez'-এর আঁকা এই অসাধারণ ডিটেইল আর রিয়েলিস্টিক ছবিটা দেখে এই পোট্রেইটটি আঁকার কথা মাথায় আসে। জানি, এইরকম ডিটেইল আঁকতে আমাকে আরো ১০ বছর প্র্যাক্টিস করতে হবে। আমি আঁকার জন্য প্রস্তুতি নিই, তেলরঙ আমার কখনো ধরা হয়নি, দেখে দেখে শিক্ষা নিতে আমি 'ঈমান মালেকির' আঁকা স্টাডি করি, http://imanmaleki.com/
[img=auto][/img]
কম্পোজিশনটা তৈরি করি 'gesture drawing'-এর মাধ্যমে।
[img=auto][/img]
এরপর এক রঙ দিয়ে 'solid shape' টা তৈরি করি।  কিছু কালার প্যালেট তৈরি করি, যা রেফারেন্স ছবিটা থেকে নিই। ব্রাশ এর 'opacity’ কমিয়ে রঙ মেশানো শুরু করি।
[img=auto][/img]
মুখের ডিটেইল কিছুটা করে, কাপড়ের ডিটেইল শুরু করি।
৩টা স্টেপে কাপড়ের কাজটা শেষ করি। ১ম স্টেপ এ 'solid' রঙটা দিই।
[img=auto][/img]
২য় স্টেপে, 'solid' রঙের উপর হাল্কা করে ভাঁজের রঙটা দিই।
[img=auto][/img]
৩য় স্টেপে ডিটেইল করি।
[img=auto][/img]
মুখে যেভাবে রঙ করি ওভাবেই আগে 'solid shape'-এর পরে রঙ নিয়ে মিশিয়ে, হাতটি আঁকি।
[img=auto][/img]
স্কার্টের কাপড়ের ধরন ভিন্ন, এইটা আঁকতে আমি 'solid' রঙ নেয়ার পর স্প্রে ব্রাশ দিয়ে ডিটেইল করি। পরে আবার 'solid' রঙ দিয়ে কারুকাজ করি।
[img=auto][/img]
এরপর কাগজটা্কে একি ভাবে এঁকে ক্ষুদ্র ডিটেইল শুরু করি। আমি মাঝে মাঝে পিছনের রঙ বদলাচ্ছি কাজ করার সময় ডিটেইল চোখে পরার সুবিধার্থে।
[img=auto][/img]
সিঁড়িটা আঁকার পর, ছবিটা জুম করে ডিটেইল আরো এঁকে, পিছনের দেয়ালটা আঁকলাম।
-আঁকাইন
r.hasan.artworkঅ্যাটgmail.com 

