ইন্ সমনিয়্যা



সেই পরিচিত ঘরে আমি বারবার যাই
পুরোনো ঘর
   পুরোনো পায়রা
     পুরোনো বেড়াল
গৃহবাসীদের অবিন্যাস্ত কেশ দেখতে পাই
যত্রতত্র পড়ে থাকা অসীম অবজ্ঞার জঞ্জাল
ঘনিষ্ট গন্ধের বাতাসে ঝুলতে থাকা স্নানের চিহ্নে
আমার সমস্ত  ক্লীবতার ইতিহাস ফিরে আসে
এইমাত্র সঙ্গহীন  হয়ে যাওয়া উঠোনের পিঁড়িতে পরিহাসে জানিয়ে দেয় রোদ
এখানে আমার জন্য কেউ অপেক্ষায় নেই
এখানে আমি বেগানা বাউল।
আমার ত্বক অদৃশ্য হতে চায়, আমি বসে থাকি অন্ধ
যদি কেউ দূর থেকে উঁকি দেয়, অতিথি দ্যাখে অনন্তর
তার জন্য বরফ-কুচি-মৌনতা-ছড়ানো স্মৃতিঘর খুলে রেখে
পালিয়ে বেড়াই ক্ষমাহীন ভুলের  রন্ধ্রে রন্ধ্রে। 
তারপরও সেই পরিচিত ঘরে আমি আবার যাই..


‹ আইয়া নাপা-১৯৯৩
উপরে
একটি সামাজিক প্রতিবেদন ›



