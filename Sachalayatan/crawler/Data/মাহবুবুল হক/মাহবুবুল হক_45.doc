বাংলা বানানরীতি নিয়ে  দুকথা



এনসিটিবি আজ পর্যন্ত তাদের প্রকাশিত বই সম্পাদনার কাজে  তাদেরই প্রকাশিত বানানরীতির বইখানা হাতে ধরিয়ে দেয় ।  বানানরীতি নিয়ে বাংলা একাডেমির একটি পুস্তিকা আছে, বেশ ভালো একটি বানান অভিধান তো আছেই । কিন্তু যেটা প্রয়োজন তা হলো, সর্বত্র এগুলোর ব্যবহার সহজ ও স্বাভাবিক অভ্যাসে পরিণত করা।
বাংলা একাডেমি তার বানানরীতিতে স্পষ্ট বলছে_ " ক খ গ ঘ পরে থাকলে পদের অন্তস্থিত ম্ স্থানে অনুস্বার (ং) লেখা যাবে। যেমন: অহংকার, ভয়ংকর। বিকল্পে ঙ লেখা যাবে। ক্ষ এর পূর্বে  ঙ হবে।যেমন: আকাঙ্ক্ষা।"  কিন্তু বাংলা ধ্বনিতত্ত্বের যে বৈশিষ্ট্য তার সাথে কথাটা মিললো না। বাংলা বর্গীয় বর্ণে র একটা চমত্ কার  ছক আছে। সে ছক অনুযায়ী ক বর্গের শেষে নাসিক্য বর্ণ 'ঙ' , চ বর্গের শেষে ঞ , ট বর্গের শেষে ণ- ইত্যাদি। এখানেই কিন্তু সূত্র দেয়া আছে যে, ক বর্গের সাথে যুক্তবর্ণে ঙ হওয়া বাঞ্ছনীয়। সংস্কৃতে যাই থাকুক না কেন বাংলা একাডেমি বিধানটি সহজ করে দিতে পারতো বলে আমি মনে করি। পদের অন্তস্থিত 'ম' এর গায়েবি উপস্থিতি নিয়ে  অনেকেই আতঙ্কে ( অন্তে 'ম' নেই তাই আতংক হবে না - বুঝুন ঠেলা) ভুগবে।  
একই ভাবে বাংলা একাডেমি র বানানরীতি পুস্তিকার (২০০০) পৃষ্ঠা-১৪ তে বলা আছে  অ-তত্সম শব্দের  যুক্তাক্ষরের বানানের ক্ষেত্রে কমিটির সদস্যগণ একমত হতে পারেন নি। যেমন : 'ঘন্টা' নাকি 'ঘণ্টা' কোন্ টি সঠিক তা তারা সিদ্ধান্ত নিতে পারেন নি। কি সাংঘাতিক ! তা হলে আমরা যাই কোথায় ? খুব পরিচিত কিছু সংস্কৃত শব্দ বাদ দিয়ে 'ণ'-ত্ব বিধি মানার এত বাধ্যবাধকতা থাকবে কেন আমি বুঝি না। সে হিসেবে ঘন্টা শব্দটি অনায়াসে 'ন' দিয়ে লেখা যায় । 'ণ' -ত্ব 'ষ- ত্ব এর জায়গা আমরা যত ছোট করে নিয়ে আসবো বাংলা বানানের দুরবস্থা তত কমবে বলেই আমি মনে করি।

