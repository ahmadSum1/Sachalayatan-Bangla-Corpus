দৃশ্য ৬-ই আশ্বিন



দৃশ্য-৬ই আশ্বিন
বর্ষার মুগ্ধ চোখে দৃষ্টি ফেলে যদি
দেখা যেত আশ্বিনের পরিপাটি রেশম বাগান 
কালো পথ বুক পেতে হয়ে যেত যদি
বৃষ্টির আঁচড়-কাটা নির্জন উঠান
তবে
আমাদের যৌথ হাত ভেঙে দিতো সংকোচের মেঘ
উজানে বৃষ্টির গানে ভেসে যেত ভাটির আবেগ
২১/৯/৯৯
২.
বাইরে যেমন বর্ষা ভেতরেও তাই
তোমার দুচোখ ভরা রেশমের স্বপ্ন আছে
শুধু তার উজ্জ্বলতা নাই
জানালায় দৃষ্টি খুলে তুমি যার স্মৃতিকণা হও
সে তোমার কেউ নয় , তুমি তার কোনকিছু নও।
৩.
এখন বৃষ্টির রাত এখন সমস্ত পথ কালো
দমকা হাওয়ার দিকে ভেসে যায় অবসন্ন আলো
এখন নিশ্চুপ ছায়া বিজলীকে আঁকড়ে ধরে রাখে
শহরের সব শব্দ বজ্রপাতে ভর করে থাকে।
সবাই অনেক দূরে.. দূর.. দূর দুরন্ত হাওয়া
অলস পর্দার কাছে ব্যস্ততার সাক্ষ্য রেখে যাওয়া
আমি কোন মত্ সপ্রেমী এসময় বড়শী ফেলি ঘাটে
ফলত নির্ঘুম রাত চতুরক্ষি মীন-স্বপ্নে কাটে।
মত্ সপ্রেমী বিড়ালের পদচিহ্ন অনিশ্চিত অজানা
এবং ভৌতিক গল্প পূর্বপূরুষের কাছে শোনা
মিলিয়ে দেখতে গিয়ে চমকে উঠি এযাবত যত
ধরেছি মত্ স্যকন্যা মার্জারের তৃপ্তিদানরত।
ও আমার মত্ স্যপ্রেম ইতিহাস ভুলে গিয়ে তুমি
আমার প্রতীক্ষাকে করেছো ঠাট্টার মরুভূমি
পরামর্শ দিলো কেউ এ তোমার অবসন্ন কাল
অনেকেই ফিরে গিয়ে রেখে গেছে নতুন সকাল।
৩১/০৭/২০০০


‹ দুঃখিত : শেষ আলোরেখায়
উপরে
প্রতিশোধ ›



