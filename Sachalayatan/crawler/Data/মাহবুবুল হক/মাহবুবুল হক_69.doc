বাংলা বানানরীতি নিয়ে লিখুন



বাংলা একাডেমির বানানরীতি বাংলা একাডেমিই মানে না এমন অভিযোগ আছে। না মানার প্রবণতা আমাদের জাতিগত বৈশিষ্ট্য। বাংলা একাডেমি না এনসিটিবি কে বড়, পত্রিকাঅলারা আবার বিশাল এক অংশ নিয়ন্ত্রণ করে তাই তাদের ভাবসাবই আলাদা, বিশ্ববিদ্যালয়ের শিক্ষকরা (বিশেষত ভাষার শিক্ষক) আবার প্রত্যেকে বানান সম্পর্কে  নিজস্ব মূল্যায়নকেই প্রাধান্য দিতে ভালোবাসেন সবমিলিয়ে এক হযবরল অবস্থা।  বাংলা বানানরীতির ইউনিফরমিটি আনার ক্ষেত্রে পত্রিকাগুলো বড় ভূমিকা রাখতে পারতো । কিন্তু তারা নিজেদের ইচ্ছেমত বানানরীতি ব্যবহার করতেই উত্ সাহী বেশি। বাংলা একাডেমি, এনসিটিবি, বোর্ড , দৈনিক পত্রিকা - কাদের বানানরীতি অনুসরণ করবো এই ধাঁধাঁয় পড়ে আমার মাঝে মাঝে মনে হয় যখন আমাদের কোনো বানানরীতি ছিলো না, কলকাতা বিশ্ববিদ্যালয়ের বানানরীতি  আমরা অনুসরণ করতাম সেটাই হয়তো ভালো ছিলো- অন্তত কোন বানানটা সঠিক সেই গোলকধাঁধাঁ ছিলো না। আমি আয়শা আক্তারসহ সবাইকে আমন্ত্রণ জানাই এ বিষয়ে নিজ নিজ ভাবনা প্রকাশ করার জন্য। আর বাংলা একাডেমি প্রণীত বানানরীতি সম্পর্কে দুএকদিনের মধ্যেই লেখা ছাড়ছি।

