জামায়াতের বুদ্ধিজীবী



জামায়াত যুদ্ধাপরাধের বিচার ঠেকাতে যেসব কৌশল নিয়েছিল তার একটি হল বুদ্ধিজীবী নামধারী কিছু জ্ঞানপাপীর সিন্ডিকেট করে পত্র-পত্রিকায় প্রচারণা। এরকম বুদ্ধিজীবীদের একটি তালিকা সম্প্রতি মহানগর জামায়াতের আমির রফিকুল ইসলামের বাসা থেকে গোয়েন্দারা উদ্ধার করে । এ তালিকায় অনেকের সাথে ফরহাদ মজহার এবং আসিফ নজরুলের নাম ছিল। অবাক হইনি।  মজার ব্যাপার হল, তাদের নাম তালিকাভূক্ত হয়েছিল তাদের সম্মতিতেই এ তথ্যও জানা গেছে। স্বস্তি পাচ্ছি এই ভেবে যে, প্রগতিশীলতা আর নিরপেক্ষতার মুখোশ পরে, স্বাধীনতা আর দেশপ্রেমের সাথে মুনাফেকি ( মুনাফেকদের চমৎকার সংগা ইসলামের ইতিহাসে আছে) করে তরুনদের তারা বিভ্রান্ত করছে দীর্ঘদিন ধরেই । এখন বোধ হয় তারা মুখোশ খুলে রেখে আসল চেহারাটা দেখাতে চান। ধর্মীয় জঙ্গী ও মৌলবাদীদেরকে মুক্তিযোদ্ধার সাথে তুলনা করে বক্তব্য দেয়ার পর  মজহার এখন একঘরে হলেও আসিফ সাহেব তো টক শো তে ঠগবাজি করেই যাচ্ছেন। 

