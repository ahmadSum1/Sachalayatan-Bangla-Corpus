আঠারবাকি আর অন্যদের জন্য



নদীর নাম আঠারবাকি,আঠারোটি বাঁক ছিল তার, যখন তাকে নদী বলে চিনতো সবাই। আজ চেনা যায়না তাকে, শীর্ন শরীরে বাঁক থাকা আর না থাকা! নদীর কি বৃদ্ধ হওয়া চলে? এ নদী দেখে মনে হয় বৃদ্ধ হয়েছে , বাঁচবে না বেশিদিন।                                  
একসময় জাহাজ চলতো,পরে চলেছে বড় লঞ্চ ছোট লঞ্চ, এখন  নৌকা হলে চলে, না হলে কাপড় গুটিয়ে নদী পার হওয়া যায়।
মনে পড়ে  জোয়ার ভাটার খেলায় রুপ বদলানো প্রশস্থ আঠারবাকির কথা,দুই পারে ভিন্ন লোকালয় ভিন্ন  উপজেলায়।
এপার থেকে ওপারের মানুষের চেহারা পরিষ্কার দেখা যায় না, নদীর দিকে তাকিয়ে জুড়িয়ে যেত প্রাণ॥ মাটির বুকে স্রষ্ঠার আচঁড়ে আকাঁ  নদীর একে বেঁকে চলে যাওয়া  দেখে মনে হোত  চলা এর নেশা, থেমে যওয়া না, হারিয়ে যাওয়া না
কিন্তু আজ হারিয়ে যাচ্ছে আঠারবাকি, ইছামতি, রুপসা, ভৈরব, মধুমতি, চিত্রা   সবাই। প্রতিদান ছাড়াই  যুগ যুগ ধরে অফুরন্ত ভান্ডার  উজাড়  করে দিয়েছে  আমাদের জন্য আর এখন ?
আমরা তাদের হারাতে বসেছি , অপারগআয়   নাকি উদাসীনতায়?   উপায়  এখনো আছে
একদিন টেলিভিশনে  দেখলাম  ডঃ শমশের আলী বলছিলেন,  নদী খননের  যন্ত্রপাতি  বিদেশ   থেকে  না এনে  খরচ বেশী হলেও দেশে বানানোর জন্য প্রযুক্তির  প্রয়োগ  করা অধিক লাভজনক।  ভাল লাগলো ধারণাটা, নিজস্ব  যন্ত্রপাতি  দেশে থাকলো, প্রয়োজনে  ব্যবহার করা গেল
নদী বাচঁবে,  আমরা বাচঁবো,   ভবিষ্যত  প্রজন্মকে ভাল কিছু দিয়ে  যাবার  অহংকার করতে  পারবো

