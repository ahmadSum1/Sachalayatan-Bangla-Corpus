এলেবেলে



যখন মেলে না উত্তর
নিজেকেই বলি-ধুত্তোর
চুপচাপ থাক বসে তুই
না হোক প্রকাশ এক-দুই
কী হবে? কী হবে? কী হবে?
ভাবছি ভেতরে রাখি
যতটুকু আঁকাআঁকি
যে টুক ওড়াতে পারি
সেখানেই পাখনা নাড়ি
কী হবে? কী হবে? কী হবে?
ভাববো পারি না কিছু
বুঝি না- আগে-পিছু
তাই তো দাঁড়িয়ে আছি
তাড়াবো ক্ষতের মাছি!
কী হবে? কী হবে? কী হবে?
সব চোখ দেখে না- জানা
তোর কী দুঃখরে কানা?
চোখ নিয়ে আছে যারা
তারাও দেবে কী নাড়া!
কী হবে কী হবে? কী হবে?

