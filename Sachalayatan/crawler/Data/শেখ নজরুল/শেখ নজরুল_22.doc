'মাননীয় ব্রিজ আমার একলায় দুটি স্পিকার চাই'



জাতীয় সংসদ। জনগণের আশা-আকাঙ্ক্ষা বাস্তবায়নের কেন্দ্রস্থল। কিন্তু কতটুকু পূরণ হচ্ছে সেই সব স্বপ্নের? ভোট আসে, জনগণ আনন্দে তাদের নেতা অথ্যাৎ সাংসদ নির্বাচনের পক্ষে মূল্যবান ভোট প্রদান করে। জেতার পর নেতাকে কোলপাজা করে মাথায় তুলে নাচায়। বংলাদেশই সম্ভবত একমাত্র দেশ যেখানে অর্ধেকের বেশি স্বাক্ষরজ্ঞানহীন জনগণের গণতান্ত্রিক সরকার পদ্ধতি প্রচলিত। কথায় আছে, সুশিক্ষা ছাড়া গণতন্ত্র টেকসই হয় না। আমরা অনেকটা এর বিপক্ষে দাঁড়িয়ে যেমন গণতন্ত্র-গণতন্ত্র চিতকারে আকাশ কাঁপাচ্ছি; তেমনি তার ফলাফলও টের পাচ্ছি হাড়ে হাড়ে।   
গণতন্ত্রের রীতিতে বিরোধিদল সরকারের সহযোগি হিসেবে বিবেচিত। কিন্তু এখানকার চিত্র উল্টো। সরকারী দল যেমন বিরোধিদলকে কোনঠাসা করে রাখতে চায়; তেমনি বিরোধি দলও সরকারের সংগে বিরোধপূর্ণ আচরণে লিপ্ত হয়। মোদ্দাকথায় বলা যায়, বাংলাদেশে সরকার এবং বিরোধিদের সম্পর্ক অনেকটা সাপে-নেউলের মতো। সাপেকে আড়াআড়ি ডিঙিয়ে কোন বেজি যেতে পারলেই ওই সাপ নাকি চলতশক্তি হারিয়ে ফেলে। যদিও ঘটনাটি মুখে মুখে প্রচলিত। কিন্তু বাস্তব রূপ আছে আমাদের দেশের বড় দুটি দলের আচরণ সমষ্টিতে। অবস্থাদৃষ্টে মনে হয়, গল্পটি তারাই ভালো জানেন। আর সবচেয়ে বেশি বোঝেন ওই সব নেতারা যারা মেধা-মননে যথেষ্ট পক্ক নয়। কিন্তু এভাবে তো একটি দেশের উন্নয়ন হতে পারে না। সব দলই; বিশেষ করে বড় দুটি দল যেমন প্রার্থী নির্বাচনে কখনই সততার পরিচয় দিতে পারেননি, তেমনি পারেননি যথাযোগ্য নের্তৃত্ব বেছে নিতে। তাই সংসদ অধিবেশনে হরহামেশাই আমাদের দেখতে হয়, শুনতে হয়- সেই সব অযোগ্য, অর্ধশিক্ষিত নেতাদের ভারসাম্যহীন কথাবার্তা।
এই তো কদিন আগেই প্রশ্ন উঠেছিলো, অধিকাংশ মাননীয় সাংসদগন কি সংসদদের আচরণ জানেন? রীতিনীতি বোঝেন? নাকি বোঝার চেষ্টা করেন? বোঝেন না, জানেন না- তাইতো ভারতের গত স্পিকার শ্রী সোমনাথের নের্তৃতে একটি সংসদীয় দল এসে আমাদের সাংসদদের ট্রেনিং দিয়ে গেছেন। তাতে কি অবস্থার উন্নতি হয়েছে? হয়নি; আশানুরূপ উন্নতি হয়নি। 
চলতি সংসদের এক অধিবেশনের কথা বলছি, মাননীয় এক সাংসদ ফ্লোর নিয়ে বক্তব্য দিতে উঠেছেন; বক্তব্যের এক পর্যায়ে তিনি বললেন, মাননীয় ব্রিজ আমার একলায় দুটি স্পিকার চাই। মাননীয় স্পিকার তাকে ঠিকঠাক বক্তব্য তুলেধরার জন্য বলেন, কিন্তু তিনি কী ভাবলেন? ভাবলেন- চাওয়া মনে হয় বেশি হচ্ছে, তাই আর একটু বিনীতভাবে বললেন, মাননীয় কালভার্ট আমার এলাকায় একটি স্পিকার চাই। 
বলা বাহুল্য, মাননীয় স্পিকার বাধ্য হয়ে তাকে তিনটি অধিবেশনে বক্তব্য নিষিদ্ধ করেন।
আরো আগের মান্যবর একজন সাংসদের কথা তুলে ধরছি। তিনি এলাকার মঞ্চে বক্তব্য প্রদানকালে, এলাকাবাসীর পক্ষ থেকে একটি নৈশ বিদ্যালয়ের দাবী করা হয়। তিনি নৈশ শব্দের অর্থ না বুঝে উচ্চস্বরে বলে উঠলেন, না, না আমার পক্ষে নয়শ' বিদ্যালয় পাশকরানো সম্ভব নয়; আমি একটি বিদ্যালয় করার প্রতিশ্রুতি দিচ্ছি।
কথায় কথায় আরো এক মাননীয় সাংসদের কথা মনে পড়ে গেলো। তিনিও এলাকার একটি স্কুলে বক্তব্য রাখছিলেন। বক্তব্যের ফাঁকে ছাত্রদের পক্ষ থেকে স্কুলটিতে সাইন্স ডিপার্টমেন্টে চালুর জন্য দাবী তোলা হয়। তিনি সাথে সাথে তার একজন সর্বসঙ্গী সমর্থককে আদেশ দেন, কালকের মধ্যে যেখান থেকে হোক সাইন্স কিনে বিদ্যালয়ে প্রদান করতে। 
এমন ঘটনা অনেক বলা যাবে। যা বলতে চাওয়া বক্তব্যকে আরও জোরালোও করতে পারে। কিন্তু লাভ যে খুব বেশি হবে না; তা অনুমেয়। কারণ ভোটে জেতার জন্য যত না বেশি যোগ্যতার দরকার তার চেয়ে বেশি দরকার অর্থ আর প্রতিপত্তির। আর দলের তৈলাক্ত চামচা হতে পারলে তো কথাই নেই। ভোটের টিকেট কনফার্ম। জেতার বিষয়টি যদিও স্ব-স্ব দলের প্রতীকের ওপর নির্ভর করে।
তাই তো এখনও শোনা যায়, ভোট দিলাম নৌকায়, ভোট দিলাম ধানের শীষে; কিন্তু অমুক পাশ করলো ক্যামনে?

