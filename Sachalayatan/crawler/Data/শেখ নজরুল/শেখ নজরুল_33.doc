হারাধনের হাত বলিয়া মনে হইতেছে!



দশ তারিখ আছিলো আন্তর্জাতিক দুর্নীতিবিরোধি দিবস। বিশ্বের কোথায় কি ভাবে কোন শপথে দিবসটি পালিত হইয়াছে তাহা আমার জানা নাই। গতবছরও দুর্নীতি সুচকে জিরো টলারেন্সের দেশ আছিলো ফিনল্যান্ড। এবার বোধ হইতেছে পাল্টাইয়া গিয়াছে। অথচ আমার এক বন্ধুর কাছ হইতে শুনিয়াছি, সেখানে মেয়েরা ছেলের ওপর চড়াও হইয়া থাকে। এটি অবশ্য দুর্নীতির মইধ্যে পড়িবে কিনা তাহাতে আমি যথেষ্ট অভিজ্ঞ নই। 
আবার বেশ আগেই শুনিয়াছি সুইজাল্যান্ডের সব জেলখানা নাকি যাদুঘরে রূপান্তর করা হইয়াছে। তাহাতে পরিস্কারভাবে বুঝিতে পারিতেছি, ওখানে অপরাধী অথ্যাত দুর্নীতিবাজ খুঁজিতে খুঁজিতে হয়রান হইবার পর বহুদিন জেলখানা শূন্য গোয়ালের মতো পড়িয়া থাকায় এই চোরাইশালাগুলোকে পণ্ডিতের পাঠশালায় পরিণত করা হইয়াছে। 
সৌদি আরবে গুরুতর অপরাধ বিশেষভাবে নারীধর্ষণ খুন ইত্যাদির শাস্তি হিসেবে জনসম্মুখে খ্যাঁচাত করিয়া মস্তক ছেদন করিবার বিধান রহিয়াছে। অথচ ওখানকার নারীরা নাকি যৌনকেলেঙ্কারীতে বেশ পটু। বিশ্বস্থসূত্রে জ্ঞাত হইয়াছি, এমনতর কর্মের সুবিধার্থে বোরখার নিচে ওরা নাকি আর বিশেষ কিছু পরিধান করিয়া জটিলতা সৃষ্টি করতে চাহে না।
ইংল্যান্ডের দুনীতির স্বরূপ সম্পর্কে আমার খুববেশি অভিজ্ঞতা নাই তবে গতবছর ওখানকার দুজন এমপি বাংলাদেশে আসিয়া অনেক নীতিবাক্য প্রসব করিয়াছিলেন। অথচ কিছুদিন পর জানা গিয়াছিলো তাহাদের সামান্য বাড়িভাড়ার লোভ সংবরণ করিতে না পারার বিরাট কাহিনী। 
ফ্রান্সের প্রগতিশীল দুর্নীতির বিষয়টি মুখস্ত না থাকিলেও গিমে যাদুঘর কত সব চোরাই পুরাকৃর্তি দিয়া সাজানো হইয়াছে তাহা আমাদের দেশের কিছু মূল্যবান কীর্তি চুরির ষড়যন্ত্র হইতে বুঝিয়াছি। এবং অনবরত তারা এই চুরির নতুন পন্থা আবিস্কার করিতেছে তাহা জানিয়া ভাবিয়া অবাক অবাক বোধ করিতেছি।
আমেরিকা সভ্যখেলোয়ারের মতো পরিচ্ছন্ন ফুটবল খেলা উপহার দেবার কথা বলিয়া ইরাকের ওপর বুশের নির্মমতা এবং সে দেশের জনগনের সমর্থন অথ্যাত দ্বিতীয়বার তাহাকে নির্বাচিত করায় আমার সে বিশ্বাস ধূলিস্ম্যাত হইয়াছে। 
পাশাপাশি বেশ আগের একটি গল্পও মনে পড়িতেছে, আব্রাহাম লিংকন তখন জনাব প্রেসিডেন্ট। তো তাহার এক গবীর অতিপ্রিয় বন্ধুর সাধ হইয়াছে, তিনি সিনেটর হইবেন। বন্ধুর সাধ বলিয়া কথা, জনাব প্রেসিডেন্ট তাহাকে নির্বাচিত করাইলেন। বছরখানেক পরে, সেই সিনেটরের মেয়ের বিয়েতে গিয়া জনাব প্রেসিডেন্ট পূর্বের ভগ্নকুটিরের স্থলে ঝকমকে বাড়ি দেখিয়া জিজ্ঞাসা করিতেই তিনি বলিয়া উঠিলেন, বন্ধু তোমার দেওয়া সেই অমরবাক্যের 'ফর দ্য পিপলস' কে কিঞ্চিত পরিবর্তন করিয়া 'ফ্রম দ্য পিপলস' করিয়াছি। আবার দেখুন না, জনাব ওবামা শান্তিতে নোবেল পদক হাতে লইয়া কেমন সুন্দর করিয়া যুদ্ধের পক্ষে সাফাই গাহিতেছেন। হা হা।  
অন্যান্য দেশের কথা নাই বা বলিলাম। বাংলাদেশের কথা বলিতেছি, সত্যিকার অর্থে যদিও আমার সোনার বাংলার ষড়ঋতুভিত্তিক দুর্নীতির চরিত্রাচরণ সম্পর্কে খুব বেশি জানিতে পারি নাই। বরং যে আমি এতো সব লিখিতেছি সেই আমি আজিকার মতো আগামীকাল আরও যে কত দুর্নীতি করিব তা তো ভালো করিয়াই জাগাইয়া রাখিয়াছি। 
এই আজকের কথাই না হয় বলিতেছি, দুর্নীতি কমিশনের জনাব চেয়ারম্যান বলিলেন, প্রধানমন্ত্রী হইতে শুরু করিয়া অন্যান্য মন্ত্রীরা সম্পদের হিসাব দাখিল না করিলে দুর্নীতি কমানো সম্ভব হইবেক না। তো আমার কথা হইলো গিয়া তিনি এ বিষয়ে আজ অবধি কী কী পদক্ষেপ গ্রহণ করিয়াছেন? না করিয়া থাকিলে তাহার কাজটা তাহা হইলে কী গো? 
সোনার বাংলার সুন্দর হাসি দেখিতে চাহিয়া তাহার একটু জোর জবরদস্তি করিতে অসুবিধা হইতেছে কেন? অথচ বেতন গ্রহণ করিতে কোন অসুবিধা হইতেছে বলিয়া তো অনুমিত হইতেছে না। দিনান্ত পরিশ্রম করিয়া আমাদের গরীব মা-বোনেরা যদি ইট ভাঙিয়া খোয়া বানাইতে পারেন তাহা হইলে তিনি এই স্বাধীন হাতুড়ি দিয়া সমান্য ঘা-টুকু দিতে পারিবেন না কেন? 
আবার অন্য এক ভাষণে দেখিলাম, র‌্যাবের জনাব মহাপরিচালক উচ্চস্বরে বলিতেছেন, বিচারবর্হিভূত হত্যাকাণ্ড ঘটানো র‌্যাবের কাজ নহে। ইহাতে তাহারা কেন অংশগ্রহণ করিবে? তাহা হইলে এই যে হঠাত হঠাত ক্রসফায়ারের নামে চিতকাত হইয়া মানুষ পড়িয়া থাকিতে দেখিতেছি; ইহাদের তাহা হইলে কাহারা হত্যা করিতেছে?
ওদিকে কানাডার দুজন বিশিষ্ঠ প্রতিনিধি বিএনপির চেয়াপার্সন বেগম খালেদা জিয়ার সঙ্গে দেখা করিয়া বলিলেন, তাহাদের সাম্প্রতিক কাউন্সিলকর্ম গণতন্ত্রের মানচিত্রে উজ্জ্বল হইয়া গরিমা প্রদর্শন করিতে থাকিবে। তাহারা কি সত্য বলিয়াছেন? তাহা হইলে কমিটি ঘোষণার নামে যে ধারাবাহিক তামাশা চলিতেছে, তাহাতে যে অপ্রয়োজনীয় তা দেওয়া হইতেছে- কিন্তু ডিম্ব ফুটিতেছে না; সে কথা কে বলিবে। 
আগে জানিতাম পাম দেওয়ায় বিষয়ে আমাদের চাইতে বড়ো ওস্তাদ পৃথিবীর খোয়াড়ে নাই কিন্তু এখন ওরাও যে আমাদের ছাড়িয়া যাইতেছে। তাহা হইলে হারাধনের হাতে আর কী থাকিলো?  

