ঠোঁট আর কাপের গল্প



ঠোঁট আর কাপ মিলিত হয়েছে ভাষায়-ভাঙনে বহুবার
চারপাশ থেকে উচ্চারিত হয়েছে শব্দ-চুকচুক, চাক-চাক
আবেনময়ী চাঁদবাঁকা সেই ঠোঁট আর কাপের দূরত্ব দেখি
দেখি তাদের- শীর্ণতায়, শুষ্কতায়- করিডর ও পাঠশালায়
খুববেশি হলে ঠোঁটের ছাপচিত্র মাখে কিছু রঞ্জিত পেলব
আর কাপের ধনাঢ্য শরীরে ফিরেআসা ঠোঁটের ধূম্রজাল।
ঠোঁট আর কাপ মিলিত হয়েছে দিনে-রাতে, ঝড়ে-বন্যায়
ঠোঁট আর কাপ বৃক্ষের বাঁকলের মতো করেছে সহবাস
ঠোঁট আর কাপ ভোরকে বানিয়ে দিয়েছে উড়ন্ত সকাল
ঠোঁট আর কাপের দূরত্বে তাই দূরে থাকা হলো না আমার!
ওরাও শক্র হয়েছে আজ; পরস্পর বাড়িয়ে দিচ্ছে গৃহবিবাদ
তর্কক্লান্ত ঠোঁট যখনই আটকে ধরছে কাপের মুখ, তখনই
তরল শক্র পুড়িয়ে দিচ্ছে গোধূলিরাঙানো প্লাবন-ঈশ্বর
ফুসকার মতো ফোসকাভাঙা ঠোঁটেও চলছে তুমুল ভাঙচুর।  

