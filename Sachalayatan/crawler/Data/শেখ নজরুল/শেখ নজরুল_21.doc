বাহ! আমার শহুরে জীবন, বাহ!



ঘনঘোর ঘরদোর, অট্টালিকা-উলঙ্গ আকাশ। সীমাবদ্ধ সবুজ বিবর্ণ ফুটপাথ। হাঁটলেই পায়ে পায়ে কনডম ও পলিথিন; রাতের বর্জ্য, কুকুরের হাকডাক, কাকের কণ্ঠনালী। হাত বাড়ালেই পার্লারের ফ্রেসিয়াল, ব্রান্ডেড ব্রেশিয়ার, ফার্মজাত মেয়ে, উলম্ব রোদবহ পোড়াপোড়া দুপুর। 
ট্র্যাফিক-জ্যামে ঘামের গন্ধ, লোডশেডিংয়ের ধর্ষণ, পানিসংকটে আঁশটে অন্তর্বাস, স্কুল বসছে সাইবার ক্যাফের রগরগা সেক্সসাইডে। বহুতল শপিংমল জিহ্বায় চাখে বয়লার বধূর রক্তশূন্য অধর। হাই নয় তবু হাইওয়ে, ফাইওভারে সাজানো নারীপল্লী, আন্ডারপাসের ক্ষীণ আলোয় জমানো বুকছোঁয়া উষ্ণউতসব, কর্কশ ক্যান্টনমেন্ট ঘিরে শব্দ ওঠে মিলনের বুটঝংকার। 
রাস্তার নিতম্ভে লাল-নীল বিলবোর্ড। ঝুলেথাকা মডেলকন্যা! নাকি কলগার্ল কোলাজ? ফাইভস্টার হোটেল থেকে ভেসেআসা মরফিন স্লোগান- বিবস্ত্র আহ্বান। এয়ার-ফ্রেশনার-ছোপ ছোপ ফেভার ছড়িয়ে দেয় কমোড-ফ্লাসিংয়ে। মাথার ওপরে কাকভেজা ঘনকালো মেঘ- মাঝেমধ্যে ভেঁপু-ভেঁপু ভিআইপি বহর-আমাদের ভবিতব্য। 
নির্জন পার্ক থেকে গলা বাড়িয়ে টা টা মারে মর্নিং গ্লোরির ফিকে যৌবন। বাহ! আমার শহুরে জীবন, বাহ! খুঁদুক্ষুধা নিয়ে কত সহজেই টিনএজ মেয়ের বুক পেঁচিয়ে পথ হাটছি আমি। 

