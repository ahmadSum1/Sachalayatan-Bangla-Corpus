আমার প্রিয় নায়িকা সুচিত্রা সেনের ৮০তম জন্মদিনে অনেক শুভেচ্ছা আর শুভকামনা



কিংবদন্তী-নায়িকা সুচিত্রা সেন সম্পকে কিছু অজানা তথ্য জানতে জানতে আর জানা হলো না।
ভারতীয় একটি চ্যানেলে মীরাক্কেল আক্কেল চ্যালেঞ্জার ফাইফ দেখার সুবাদে গেস্ট বিচারক হিসেবে উপস্থিত হওয়া রাইমা, রিয়া এবং মুনমুন সেন সযত্নে মীরের প্রশ্নগুলো এড়িয়ে গেলেন। এটি অবশ্য নতুন কিছু নয়। সেই ১৯৭৮ সাল থেকে সুচিত্রা সেন স্বেচ্ছা নির্বাসনে।  দীর্ঘ ৩২ বছর রাইমা, রিয়া, মুনমুন সেন আর ব্যক্তিগত চিকিৎসক ছাড়া আর কেউ তাকে দেখার সুযোগ পেয়েছেন এমন কথা বলতে পারবেন না। তার স্বেচ্ছা নির্বাসনে থাকার কী কারণ? কী রহস্য?- একেক জন এক-এক ভাবে ব্যাখ্যা করার চেষ্টা করেন। কেউ কেউ তার এই নির্বাসন গ্রেটা গার্বোর নির্বাসনের সঙ্গে তুলনা করেন। কিন্তু সত্যিকার কারণ আজও অজানা।  এখানেই হয়তো সুচিত্র সেন- দর্শকের ভালোবাসায় চির-অম্লান। 
রমা দাসগুপ্ত। নামটির সঙ্গে মনে পড়ে ‘পথে হলো দেরী’ চলচ্চিত্রের কথা। উত্তম কুমার সিঁড়ি বেয়ে উঠতে বারবার রমা রমা নাম উচ্চারণ করছিলেন। যার সঙ্গে জুটি বেধে সুচিত্রা সেন বাঙালির ভালোবাসায় সিক্ত হয়েছেন, আরাধ্য হয়েছেন অথচ তার সত্যিকার নামটি উচ্চারণের ডাবিংয়ে উত্তম কুমার কণ্ঠ দিতে পারেননি। আমরা হয়তো অনেকেই জানি না, রমা রমা ডাকটি উত্তম কুমারের নিজের কণ্ঠের নয়। এই ডাকে কণ্ঠ দিতে বাধ্য হয়েছিলেন বাংলা গানের আর এক কিংবদন্তি কণ্ঠশিল্পী হেমন্ত মুখোপাধ্যায়। যে নামের সঙ্গে আমরা পরিচিত নই, সেই রমা দাসগুপ্তই পরবর্তী সময়ে সুচিত্রা সেন হয়ে বাঙালীর হৃদপিণ্ডের লাব-ডাব শব্দটিকে অসম্ভব বাড়িয়ে দিয়েছিলেন। 
পিতা স্কুল শিক্ষক করুণাময় দাসগুপ্ত এবং মা ইন্দিরা দাসগুপ্ত-এর পঞ্চম সন্তান এবং তৃতীয় কন্যা সুচিত্রা সেন। ১৯৪৭ সালে দিবানাথ সেনের সঙ্গে সাতপাঁকে বাধা পড়েন তিনি। তাদের একমাত্র কন্যা মুনমুন সেনও পরবর্তীতে অভিনয়ে সুখ্যাতি পান। মুনমুন সেনের দুই কন্যা রিয়া এবং রাইমা সেনও সুনামের সঙ্গে অভিনয় করছেন। 
সুচিত্রা সেন ১৯৫২ সালে ‘শেষ কথা’ চলচ্চিত্রের মাধ্যামে রুপালী পর্দায়  অভিসিক্ত হন। দুর্ভাগ্যক্রমে চলচ্চিত্রটি মুক্তি পায়নি। এ বছরই তিনি মহানায়ক উত্তম কুমারের সঙ্গে ‘সাড়ে চুয়াত্তর’ ছবিতে অভিনয় করেন। ছবিটি ঈর্ষণীয় জনপ্রিয়তা পায়। শুরু হয় উত্তম সুচিত্রার হিরন্ময় অধ্যায়। উত্তম-সুচিত্রা প্রায় বিশ বছর বাঙালী হৃদয়ের আরোধ্য জুটি হিসেবে ভালোবাসায় সিক্ত হন। তিনি বাংলা চলচিত্রের কিংবদন্তিতূল্য অভিনেত্রীর স্বীকৃতিও অর্জন করেছেন। বাংলা চলচ্চিত্রের রোমান্টিক জুটি হিসেবে উত্তম-সুচিত্রা’র উপমা খুঁজেপাওয়া অসম্ভব। ধ্রুপদ ধারার অভিনয়েও সুচিত্রার সুখ্যাতি সুবিস্তৃত। তিনি বাংলা চলচ্চিত্রের প্রথম অভিনেত্রী যিনি সর্বাগ্রে মস্কো চলচিত্র উৎসবে ‘সাত পাঁকে বাধা’ ছবির জন্য ১৯৬৩ সালে শ্রেষ্ঠ অভিনেত্রী হিসেবে আন্তর্জাতিক পুরস্কার অর্জন করেন। 
সুচিত্রা সেনের অভিনীত চলচ্চিত্র ‘সাড়ে চুয়াত্তর’ (১৯৫৩), ‘ওরা থাকে ওধারে’ (১৯৫৪), ‘অগ্নিপরীা’ (১৯৫৪), ‘শাপমোচন’ (১৯৫৫), ‘সবার ওপরে’ (১৯৫৫), ‘সাগরিকা’ (১৯৫৬), ‘পথে হলো দেরী’ (১৯৫৭), ‘হারানো সুর’ (১৯৫৭), ‘দ্বীপ জ্বেলে যাই’ (১৯৫৯), ‘শপ্তপদী’ (১৯৬১), ‘বিপাশা’ (১৯৬২), ‘চাওয়া পাওয়া’  ‘সাত পাঁকে বাধা’ (১৯৬৩), ‘হাসপাতাল’, ‘শিল্পী’ (১৯৬৫), ‘ঈন্দ্রণী’ (১৯৫৮), ‘রাজলèী ও শ্রীকান্ত’ (১৯৬৩), ‘সূর্যতোরণ’ (১৯৫৮), ‘উত্তর ফাল্গুনি’ (১৯৬৩) [উত্তর ফাল্গুনি চলচ্চিত্রটি পরবর্তীকালে হিন্দিতে ‘মমতা’ (১৯৬৬) নামে পুনচিত্রায়ণ করা হয়।] ‘গৃহদাহ’ (১৯৬৭), ‘ফরিয়াদ’, ‘দেবী চৌধুরাণী’ (১৯৭৪), ‘দত্তা’ (১৯৭৬), ‘প্রনয়পাশা’, ‘প্রিয় বান্ধবী’, ‘আলো আমার আলো’, হিন্দি ছায়াছবি ‘দেবদাস’ (১৯৫৫), ‘মুসাফির’ (১৯৫৭), ‘চম্পাকলি’ (১৯৫৭), ‘বোম্বেকা বাবু’ (১৯৬০)সহ প্রতিটি চলচ্চিত্র অসম্ভব জনপ্রিয়তা অর্জণ করে। বিশেষভাবে উত্তম কুমারের সঙ্গে অভিনীত ‘সপ্তপদী’, ‘পথে হলো দেরী’, ‘হারানো সুর’, ‘চাওয়া-পাওয়া’, ‘বিপাশা’, ‘জীবন তৃষ্ণা’, ‘সাগরিকা’, ‘শিল্পী’র জনপ্রিয়তা আজও কোন বাংলা চলচ্চিত্র অতিক্রম করতে পারেনি।  
সুচিত্রা সেন বসন্ত চৌধুরী, সৌমিত্র চট্টপাধ্যায়ের সঙ্গেও অভিনয় করে সফলতা পেয়েছেন। বসন্ত চৌধুরীর সঙ্গে অভিনীত চলচ্চিত্র ‘দ্বীপ জ্বেলে যাই’ (১৯৫৯) দেখে চোখের জল ফেলেননি এমন দর্শক হয়তো  খুঁজেপাওয়া যাবে না। বিমল রায় পরিচালিত সুচিত্রা সেন অভিনীত প্রথম হিন্দী চলচ্চিত্র ‘দেবদাস’ (১৯৫৫) সে সময় অসম্ভব জনপ্রিয়তা পায়। 
গুলজার পরিচালিত ‘আন্ধি’ (১৯৭৪) ছবিতে তিনি রাজনৈতিক নেত্রীর চরিত্রে অভিনয় করেন। ইন্দিরা গান্ধির রাজনৈতিক দর্শণে অনুপ্রাণিত হয়ে এই চরিত্রে অভিনয় করলেও ইন্দিরা গান্ধির প্রধান মন্ত্রিত্বকালীন জরুরি অবস্থার কারণে ছবিটি পর্দায় নিষিদ্ধ করা হয়। ষাট ও সত্তর দশক পর্যন্ত তার অভিনীত প্রায় প্রতিটি চলচ্চিত্র  জনপ্রিয়তার শীর্ষধারা অব্যাহত রাখে। তিনি ১৯৭৮ সালে অভিনয় থেকে অবসর নেন। শেষ হয় এই মহানায়িকার ২৫ বছরের বর্ণিল অভিনয় জীবন। অবসরের পর তিনি সাধারণ মানুষের অগচরে চলে যান এবং রামকৃষ্ণ মিশনে কাজ করার জন্য জীবন উৎসর্গ করেন। 
রুপালী পর্দাখ্যাতি হারালেও উত্তম কুমারের সংগে তার অভিনীত ছবিগুলো আজও জনপ্রিয়তার শীর্ষধারায় বিভিন্ন টিভি চ্যানেলে প্রদর্শিত হয় এবং মানুষকে টিভির সামনে পিনপতন নীরবতার মধ্যে মোহবিষ্ট করে রাখে। তিনি ২০০৫ সালে অস্কার পুরস্কার মর্যদায় লাইফ টাইম অ্যাচিফমেন্ট দাদাসাহেব ফালকে পুরস্কারের জন্য মনোনীত হন। কিন্তু অন্তরাল থেকে বের হয়ে মানুষের সামনে রাষ্ট্রপতির হাত থেকে সরাসরি পুরস্কার গ্রহণে অস্বীকৃতি জানালে পুরস্কার থেকে তার নাম প্রত্যাহার করা হয়। কিন্তু সুচিত্রা সেনকে সম্মানিত করার জন্য ভারতবাসীর ইচ্ছাটি ঊবে যায়নি। ভারতের তথ্য ও সম্প্রচার মন্ত্রক ফালকে পুরস্কার প্রদানের আটত্রিশ বছরের নিয়ম বদলানোর চিন্তা-ভাবনা ছিল। ততকালীন তথ্য মন্ত্রী প্রিয়রঞ্জন দাশমুন্সি বিষয়টি নিয়ে একটি কমিটিও গঠন করেছিলেন। নিয়ম বদলানো সম্ভব হলেও বাঙালির ভালোবাসায় জড়িয়ে থাকা মহানায়িকা সুচিত্রা সেন শেষ পর্যন্ত নিয়ম ভেঙে পুরস্কার গ্রহণে সম্মত হননি। 
আমার প্রিয় নায়িকা সুচিত্রা সেন বাংলাদেশের পাবনা জেলায় জন্মগ্রহণ করেন ১৯৩১ সালের ৬ এপ্রিল। অথ্যত কালই ছিলো তার ৮০তম জন্মদিন। তাঁর জন্য অনেক শুভেচ্ছা আর শুভকামনা।

