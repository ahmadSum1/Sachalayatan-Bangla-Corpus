প্রতুল মুখোপাধ্যায় আশা করি আমাকে ক্ষমাই করবেন, কপিরাইট অফিসে যাবেন না।



আমি বাংলায় গান গাই,
আমি বাংলার গান গাই,
আমি বেনিয়া আমাকে চিরদিন এই
বাংলায় খুঁজে পাই।
আমি বাংলায় কথা কই,
আমি বাংলার কথা কই,
আমি বাংলায় নাচি বাংলায় বাঁচি,
বাংলাই বেচে খাই।
আমি বাংলায় দেখি ব্যবসা,
আমি বিজয়ের মদে চূর,
আমি এই বাংলার ব্যাচাকেনা ক'রে
এসেছি অ্যাতোটা দূর!
বাংলা আমার জীবনানন্দ,
বাংলা প্রাণের সুখ।
আমি একবার বেচি, বারবার বেচি-
বেচি বাংলার মুখ!
লা লালালা লা, লালা লা লালালা লা,
লালা লালালা লা, লা লা লালালা লা।।
আমি ব্যবসাকে ভালোবাসি,
আমি বাংলায় লোভী বেশি,
আমি তারে মাল ক'রে সারাদেশে বেচে
মালামাল হনু বেশি।
আমি যা কিছু মুনাফা হাতিয়ে নিয়েছি বিচিত্র লালসায়।
ভাসে তের নদী আজ পেটেন্ট-বিজলে কপিরাইট-বচসায়!
বাংলা আমার একলার গ্রাস,
ক্রধ্ব শেষ ছোঁবল।
আমি একবার বেচি বারবার বেচি
একই বৃক্ষের ফল।

