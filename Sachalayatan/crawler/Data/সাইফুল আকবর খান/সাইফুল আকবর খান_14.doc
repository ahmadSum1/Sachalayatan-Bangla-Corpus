কবি-তা ১২: না-ছড়া-নো সাময়িকী



[এইটার ভূমিকা হৈলো- এইটার আবার কী ভূমিকা লাগে, অ্যাঁ?!]

আবার হাওয়ার ঠাট্টা-হাসি
আবার অক্টোবর।
শাপে বর, না বরেতে শাপ-
বোঝাটা দুষ্কর!
ভোর-বাতাসে হিম মেশানো,
রোদের রঙে শীত।
বিকেল হ'লেই কাঁপতে লাগে
একলা মনের ভিত্।
উদ্লা মনের একলা লাগা
নতুন কিছু নয়,
বছর বছর এমন মাসে
এটাই আমার হয়।
বুঝতে পারি- আসছে উড়ে
প্রিয় ঋতুর মায়া।
জানতে এখন ইচ্ছে, কবে-
আসবে তুমি, প্রিয়া?

[জীবনের বত্রিশ-তম অক্টোবরের অষ্টম দিন,
বারোটা বাজার একটু পরে,
ঢাকার মহাশূন্যে(/খালী-তে)]

