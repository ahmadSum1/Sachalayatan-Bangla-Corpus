কবি-তা ১৫: বি-রতির এইপারে



তোর ঘাড়ের ওই
ঘন নোনা ঘামের থেকে-
হু হু ঝেঁপে
নাকে পশে কামের ঘেরাণ!
খুব যে আমার অভ্যস্ত ওটা,
বা পরিচিত-চেনা-
তেমনটি নয় বস্তুত।
তবু, ওই যে
পয়লা দেখায় চিরচেনা লেগে যাওয়া
সুলিখিত মুখের মতোই,
মুহূর্তে বুঁদ হওয়া
অচেতন মূক সে সুখের মতোই,
যেন গতজন্মা সুগভীর ভালোবাসায় কেনা!
জন্মদেনা-রায় জ্ঞানে,
মুখবোজা দায় মেনে,
পরশের পথ বুনে,
বান বিনা এ বেলা যে
ভেসে এলো প্রেম জাতিস্মর!
আর একটু তবে ঘন হ' রে মেয়ে!
ঘনিষ্ঠ আঁধারেই পথ বেয়ে আদরের,
সে-ভ্রমণে খুঁজি ফের আমোদের ঈশ্বর!

[০৫ মার্চ ২০১০ দিবাগত রাত ১২:৩০
ফিরোজাবাগ, সাতপাই, নেত্রকোণা]

