কবি-তা ০৮: চুট্কবিতা, অথবা চিন্তাযুক্ত চুটকিবাস্তবতার স্বল্পায়তন পোস্ট



শক্তি আর গতির দম্ভে-
বাঁয়ের আমায় নিচের আমায়
না-ই যদি পাচ্ছো তুমি দেখতে;
একটা কোনো প্রাণী নিদেন রাখো
আমার কাছাকাছি,
যে আমাকে
চেপে যাওয়ার আগে তোমায়
বলতে পারবে একটিবার-
"ওস্তাদ, বায়ে পেলাস্টিক!"
০২.
গরিব পায়ে আমার কিছু থাকবেই দ্বিধা,
তোমার পথ তো সবই খোলা "সুযোগসুবিধা"!
০৩.
আমি বাঁয়ে চলি, আমার জীবন জরোজর।
আমায় করুণা ক'রে, তুমি চলো "বরাবর"।

