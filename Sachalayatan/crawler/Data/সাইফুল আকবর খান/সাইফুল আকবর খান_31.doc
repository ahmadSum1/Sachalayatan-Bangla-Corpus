চর্চাপদ ০২



[ডিসক্লেইমার: পুরোপুরি ব্যক্তিবদ্ধ না হলেও, এ শিরোণামের অধীনে যা আসবে টাসবে, তা আমার ব্যক্তিকেন্দ্রিক বটে! সবাই মজা পাবেন পড়ে- এমন দুরাশা করিওনে। আবার, তাই বলে সবাই গালমন্দ করবেন- অতোটা দুর্দশাও নিই না আশঙ্কায়। খুব নিয়মিত এ উত্পাতের ফুরসত বা দুর্মতি কোনোটাই আমার হবে না বলেই আশা। মাঝেমধ্যে সহব্লগারের প্যাচালি একটু সহ্য করে নেবেন জানি।]
০.
পড়ার পাড়ায় পাড়তে এলুম পুরোনো সেই কিচ্ছেটাই-
মড়ার ওপর খাড়ার জুলুম- যাচ্ছে সময় যাচ্ছেতাই! 
১.
একটা আপডেট জানানো শুরুতেই দায়িত্ব মনে করছি- আমার সেদিনকার এফ-ফাইভ-এর কাজ ঠিকঠাক হয়নি পরে। তবে এফ-টু-এন-হাফ হয়েছে বৈকি! পাঁচের বদলে আড়াই হয়েছে-টা এজন্য বলছি যে কাজ কিছু করা হয়েছে বা করতে হয়েছে, কিন্তু পুরো সম্পন্ন তার কোনোটাই নয়, বরং নিজেকে বহুদিন পর "স্মরণকালের মধ্যে সবচে' বেশি দৌড়ের ওপর" বলে মনে হচ্ছে আবার। 'ওয়ান টু কা ফোর' আমার কখনই নয়, তবে এত বেশি টু এন্ড ফ্রো-ও সামলাইনি বহুদিন। তাই বুঝতে পারছি না এই টু-এন-হাফ-এর জায়গায় বরং জিরো-ই ভালো ছিল কি না!
২.
কোনোকিছুতেই নিজেকে আর প্রো-অ্যাকটিভ, প্রো-পিপল এমনকি প্রোগ্রেসিভও রাখতে পারছি না ইদানিং। তেমন কোনো কাজে আসা হচ্ছে না আবার কারো। বহু জায়গা থেকে দলছুট হয়ে যে এককদল ফুল হয়ে ফুটলাম (প্রস্ফুটিত হলাম) কিংবা ফুটে গেলাম (বিস্ফোরিত হলাম), সেটাতেও ভালো-খারাপ বুঝতে পারছি না কোনো। হুল হয়ে ফুটে গেলাম (বিঁধে গেলাম) বলেও কারো ঘাড়ে অভিযোগী শিত্কারও টের পেলাম হঠাত্ একবার! সত্যিই ডিজঅরগ্যানাইজড-এর পাশাপাশি ডিজমেম্বারড-ও লাগছে, বেশ কিছুদিন পর আবার। লঘুপাপে গুরুদণ্ডায়মানই দেখি আছি, থাকছি।
৩.
এরকম ধোয়াসা কুয়াশা আধাআধি শেয়ারিংয়ে কী হয় জানি না। শুধু কি 'শেয়া' হয়, কোথাও কোনো 'রিং' না বেজে?! কী হতে হয় কীসে- তা-ই বা কে জানে!
জানি না- এটা ব্লগ না কি ক্রিয়েটিভ ব্লক! মাস্টারিং না কি মাস্টারবেশন!
৪.
লো-কোয়ালিটির এক ছিলিম হাইকুয়ালিটি দিয়ে শেষ করি।
খুব গরম
শহরে, মনে তবু-
শীত বিষম!
[১৭.০৬.২০০৯, ০২:৪৮, উত্তরা- ঢাকা]

