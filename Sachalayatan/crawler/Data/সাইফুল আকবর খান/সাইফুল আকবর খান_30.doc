মিথ্যেপ্রেম ০১



>'< মানুষ দেখতেছে কিন্তু!
 দেখুক!
>'< লাজলজ্জার মাথা খাইছো একেবারে!
 আজকে আর কিচ্ছু তো খাইনাই এখনও!
>'< কী চাও? উফ্, একটু তো ছাড়ো!
 জানো না কী চাই?! একটা যদি পাই, অমনি ধ'রে গাপুস-গুপুস খাই।
>'< হুঁহু! ওই পুঁটিমাছই খাও।
 নাহ্, পানতা খাবো।
>'< পানতাভাত?!
 না, চুমু।
>'< নাহ্, এখন না। ধুর!
 না, তোমার দিতে হবে না, আমিই নিয়ে নিতেছি। হুম। 
>'< উমমম! হ্যাঁ, এখন হইছে। আর না। নির্লজ্জ লাগে এইভাবে!
 ধ্যাত্তেরিকা! ডে-লাইট সেভিংয়ের খ্যাঁতায় আগুন!
>'< ওইখানে কী আবার?
 কী আবার! ঘড়িতে বাজে সাড়ে সাত-টা, অথচ দ্যাখো কেমন বাজে বেহায়া একটা আলো চারপাশে!
>'< ওহ্! হ্যাঁ, এইটা আসোলেই ক্যামন জানি হইলো!
 সন্ধ্যাও হয় না, মানুষের ড্যাবড্যাব সন্দেহচোখগুলাও একটু অন্যদিকে সরে না। একবার একটু দেখে ফেললো দুইটা ছেলেমেয়ে ঘনিষ্ঠ ব'সে আছে বা একজন আরেকজনরে ধ'রে আছে, তাইলেই হয়ে গ্যালো! ছাপ মেরে লেগে থাকে এক্কেবারে। ওই চোখগুলা দেখলে মনে হয়- এমন কিছু ব্যাপার পৃথিবীতে ছিল কোথাও, সেইটা তারা জানতোই না কোনোভাবে, এমন অবাক হয়ে রাজ্যের বিস্ময় আর 'আমরা দেখতেছি' ভাব নিয়ে তাকায়া থাকে ওই বোকাোাগুলা, যে তাদের জন্ম য্যান্ মা-বাপ থেইক্যা হয়নাই!
>'< ইশ্! কী কথা!
 বলো- আহা কী দুঃখ!
>'< আহালে আমাল বাবুসোনা-টা!
 কাল রাতে একটা বই পড়তেছিলাম। মজা ক'রে লেখা। একদম সস্তা না, আবার অতো ভারিও না। মিষ্টি মিষ্টি।
>'< হুঁ, তো?
 প্রেমিকা প্রেমিককে বলতেছিলো- পরিকল্পনা করতেছিলো- একদিন আমরা সারাদিন আর কিছু না খেয়ে খালি চুমু খেয়ে থাকবো, হ্যাঁ!
>'< ইয়াক! বমি পাবে সারাদিনই!
 তাই না কি? এমনই ঘেন্না!
>'< ঘেন্না না হইলেই কী? তাই ব'লে সারাদিন খালিপেটে খালিচুমু! কী বিশ্রী আইডিয়া! তোমার আবার হেব্বি মনেও ধরছে এইটা! ঠিকই আছে, দ্যাট মেকস সেন্স।
 ভালো হইছে।
................................
................................
>'< কী হইলো আমার বোড়ো চণ্ডীদাসের? এমন থম্ মাইরা থাইমা গ্যালা ক্যান্?
................................
>'< আরে, হইলোটা কী ! 
 হয়নাই কিছু, স্কুটার যে থামছে, দেখছো না? এইবার নামো।
>'< আগে হাঁড়িমুখ ঠিক করো তোমার। মুড ঠিক না হইলে আমি নামতেছি না।
 তোমার বাসায় ফিরতে হবে না? সন্ধ্যা তো হয়েই গেছে।
>'< ওহ্, এই তো, তোমার সন্ধ্যা আসছে, তোমার অন্ধকার আসছে। এইবার মুখের অন্ধকারটা মোছো, প্লিজ। 
××××××××××××××××××××××××××××××








     Get this widget 
|
     Track details  
|
 		eSnips Social DNA    






