অ্যাবসার্ড এইসব ব্লগরিতা



-: কী চাই?
:- সুখী হ'তে?
-: কী চাই সুখী হ'তে?
:- কী চাও?
-: সুখী হ'তে!
:- আর?
-: আর চাই উত্তর। জবান আর জবাব।
:- কীসের?
-: সুখের। আর আপাতত প্রশ্নের।
:- সুখ এক আপাত অবস্থা মাত্র। প্রকৃত অন্য। না?
-: হুম্?
:- সুখ মানে নিজে নিজে সুখী সুখী ভাবা, বড়জোর কারো সাথে সুখ সুখ খেলা।
-: ভিতরে ছেঁড়া রেখেও তো বাইরে সুদৃশ্য থাকা যায়! যায় না?
:- ব্যক্তিগত রুচি আর পছন্দের ব্যাপার বোধ করি। আর জানি- ছেঁড়া, সে ছেঁড়া-ই। নিজের কাজের দাগ না রেখে চ'লে যায় বলো কোন্ আর সেলাই? 
-: তবে? তবু! তবু, দুঃখের অনুভূতি-হীনতাও কি হীনতা না? দীনতা না চরম?
:- কী চাও? ঐশ্বর্য? না সুখ?
-: কতোবার বলবো আর? সুখ। সুখ। সুখ।
:- হুম্! তুমি কী ভাবো? কীভাবে?
-: ঘর? সংসার? হ্যাঁ?
:- হ'তেও পারে হ'লে!
-: ওটা হ'তে কী লাগে? কতো লাগে? নিদেন চারটে দেয়াল। এই তো! না?
:- এই! আর কিচ্ছু না?
-: আর, কী? আয়না চাই? আয়না!
:- বিছানা বললে না! বিছানা নেবে না?
-: সহবাসের আসবাব? নাকি জঙঢাকা আসবাবের কাঠামোর ফাঁক গ'লে রঙমাখা বসবাস?
:- তবে? শুধু কি সহবাস?
-: ওহ্, হ্যাঁ। ঘুম, সঙ্গম, আর ঘুম। আর হ্যাঁ, স্বপ্নেরও শুধু জৈবিক নিরাপদ অংশটুকু, যা শুধু ঘুমেই দেখা যায়।
:- ও আর এমন কী?
-: কিছু না? কিছু না। স্বপ্নদোষের দোষটুকু খালন হয়ে, উৎরে যাওয়া, বেঁচে থাকা বেজে থাকা ঘুমের-স্বপ্নটুকু শুধু। অন্ন গ্রহণ আর অন্য বর্জনের মতোই ‌'স্বাভাবিক' ব'লে অনুমোদিত যেটুকু। আর, নিদানকালে ...
:- নাহ্। শেষের কথা ব'লো না। শুরু করো। শুরু বলো। 
-: ওই তো! আর বেশি কী?
:- কিছু না। কিচ্ছু না!
-: তবে, কী?
:- কিছুই না?! ভয় দেখাচ্ছো?
-: নাহ্, পাচ্ছি। ভীষণ!
:- হ্যাঁ?
-: না, চিনি না।
:- জানি না। বললাম তো, বলছি তো, না!
-: জানি না। চিনি না।
:- চিনি না। চাই না!
-: চাই না?! কী?!
:- কিচ্ছু না।
-: নাহ্। চাই না। না!

