কবি-তা ০৫: দোহারা দোহাই



দোহারা দোহাই
স্মৃতির গভীর ভিড়ে অবিন্যস্ত আবার যে সময়গুলো,
খাঁজে ভাঁজে ছিল যেই পুরোনো মুখের মালা-
সবই অস্ত গেলে, ভাগ্যে
সুবেহ্ সাদিকের আলো হয়ে
তুমি চিরে নিলে সেই আঁধার।
চিরকৃষ্ণ আমাকেও টেনে নিয়ে দীর্ঘ শুক্লপক্ষে,
তুমি হ’লে পারষ্পরিক রোদের আধার।
গ্রাস করছিল আমায় কিনে নেয়া চেনা মেঘগুলো,
সমূলে ভেজাচ্ছিল তুমুল গরম ঘনভাঁপে।
ছোঁ-তে এনে ডানার ভেতর গুটিয়ে নিয়ে,
শুকিয়ে আমায়, তুমিই যখন ওম!-
শ্যামলে সুনীলে ফোটালে নতুন চোখ-
উদলা উদার, তুমিই এমন আমার
হয়ে থেকো আন্তরিক আলোর শরীর।
ব্যতিক্রমীভাবে, আমার এই পংক্তিগুলো আত্নজৈবনিক নয়- বরং আদর্শ কাল্পনিক! 
[০৪ মে ২০০৯
মহাখালী, ঢাকা]

