গাই বন্ধুতার গান



"বন্ধু তোমার পথের সাথীকে চিনে নিও,
মনের মাঝেতে চিরদিন তারে রেখে দিও-
ভুলো না তারে ডেকে নিতে।"
"একটাই কথা আছে বাংলাতে,
মুখ আর বুক বলে একসাথে,
সে হ'লো-
বন্ধু, বন্ধু আমার।
কে গরিব, কে আমীর- সে মানে না,
জাতের বিচার করা সে জানে না।
সে হ'লো-
বন্ধু, বন্ধু আমার।"
"বন্ধু তুমি কেঁদো না,
আমারও কান্না আছে।
কাঁদি না তোমারই জন্য-
তুমি ভেসে যাও পাছে!"
"জানি আসবে তুমি ঝড় হয়ে,
না জানি কতো কতোই আশা নিয়ে!
জানি যাবে চ'লে ফিরে ফিরে,
আমি পাশে থেকে একটু দূরে-
বন্ধু দেখা হবে।
বন্ধু দেখা হবে।।"
[ একটা অন্তত গান শোনাতেও চেয়েছিলাম। কিন্তু নেট বাবাজি ভেল্কি দেখাচ্ছে, ই-স্নিপস ভাইকে ঘরে আনতেই পারছি না হাজার ডেকেও!  ]
কান্নার কথা মনে করতে চাই না,
"বুকের হাঁপরে সুবাতাস ভ'রে" এই দিনে শুধু বলতে চাই বন্ধুতার সু-বারতা!
জয়তু বন্ধু দিবস!
জয়তু বন্ধুতা!

