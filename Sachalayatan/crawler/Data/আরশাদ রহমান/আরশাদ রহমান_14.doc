রাজাকার মুক্ত বাংলা



রাজাকার ছিলো আগে আজো আছে রাজাকার
শাস্তির কি বিধান হয় আজ সাজা কার?
বাংলার স্বাধীনতা চেয়েছিলো রুখতে
কোটি প্রাণ ভুগেছিলো আজো হায় ভুগছে।
ধর্ষিতা মা-বোনের হাহাকার কান্না
কি কথা কয়ে গেছে ভুলে যেনো যাননা।
শাস্তি তাহাদের পেতে হবে নিশ্চয়
জেগে ওঠো জনতা করনাকো কোনো ভয়।
রাজাকার বাহিনী সেদিনো হেরেছিলো
দাগী গুলো ভয় পেয়ে বাংলা ছেড়েছিলো।
আমাদেরি ভুলে ওরা ফিরে দেশে এলো ভাই
খেসারত দিতে আজ স্বাধীনতা গেলো প্রায়।
ক্ষমতায় গেছে ওরা আহা কি যে লজ্জা
দিনে দিনে দেশটাকে করিতেছে কব্জা।
বাংলার পতাকা উড়িয়ে চলছে
মনে মনে বাংলাকে গালা-গালি বলছে।
আযমের গোলামের সংখ্যাটা কম নয়
তাই বলে আমরাও করিনাকো কোন ভয়।
রাজাকার মুক্ত বাংলাটা দরকার
আমরাই করবো না করিলে সরকার।

