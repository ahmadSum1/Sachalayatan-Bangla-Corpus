বৃক্ষের পরিচয় হয় ফলদানে



সেনা মানে সৈনিক ভাইদের বাহিনী
ঘুরে ফিরে গড়ে তারা বাংলার কাহিনী।
দূর্নীতিতে দেশ যদি এক নম্বর
সেনারা কি নিশ্পাপ নবী পয়গম্বর?
এইযে আমাদের এই দূরবস্থা
দ্রব্য মূল্য মোটে নয় সস্তা।
ঘুষ আর চাদাবাজী ঠিকঠাক চলছে
বিধাতার নাম নিয়ে পাপ কাজ করছে।
স্বাধীনতা নামে শুধু অনুভবে মোটে নাই
রক্তের বদলেও দুটো ভাত জোটে নাই।
গরিবের কষ্ট দিন দিন বাড়ছে
দুষ্টের জয় আজ ভালোরা হারছে।
এতটুকু শান্তি পাইবার আশাতে
বারে বারে ধোকা খাই মিছে ভালোবাসাতে।
তারপর যে লাউ সেই কদু হয়ে যায়
সেনা ভাই রাতারাতি রাজনীতিক বনে যায়।
মুখে তার মিঠে কথা হাতে থাকে ডান্ডা
শোষকের যাতাকলে জনগণ ঠান্ডা।
সেনাদের সর্দার আজ যে কথা কয়
বিধাতার কৃপাতে সবি যেন ঠিক হয়।
তা না হলে একদিন রক্তের বন্যায়
জনগণ ঘুচাবে সেনাদের অন্যায়।
বৃক্ষের যদি হয় ফলদানে পরিচয়
মনে জাগে সংশয় জেগে উঠে মহা ভয়।

