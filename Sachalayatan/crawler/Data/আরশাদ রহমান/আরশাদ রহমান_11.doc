রাজাকার



একাত্তরে বাংলা যখন ভীষণ রকম ক্রুদ্ধ
অত্যাচারের প্রতিবাদে করল শুরু যুদ্ধ।
সেই সময়ে বাংলাদেশের অল্প কিছু লোক
মনে প্রাণে চায়নি কভু বাংলা স্বাধীন হোক।
নিজের দেশের কথা ভুলে পাক বাহিনীর সাথে
স্বাধীনতা রুখতে তারা নামলো রণের মাঠে।
মারল যুবক মারল যুবা পুড়লো বসত বাড়ি
পাপের সীমা নেইকো তারা ভীষণ অত্যাচারী।
পাক প্রভুদের করতে খুশি করতো সবি তারা
তাদের পাপে লাখো শহীদ বোন সম্ভ্রম হারা।
হারবে যখন বুঝলো সেসব পাকির দোসর পিশাচেরা
গুণী-মানীর জীবন নিতে উঠল হয়ে পাগলপারা।
বাংলাদেশের হয়েও হায় পাক বাহিনী বন্ধু যার
ওরাই হলো পাকির দোসর পিশাচ সম রাজাকার।


‹ মুক্তিযোদ্ধা
উপরে
শহীদ সালাম ›



