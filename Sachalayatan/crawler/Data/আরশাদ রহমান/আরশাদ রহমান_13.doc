ঘুম পাড়ানি ছড়াঃ স্বাধীনতার গল্প



গল্পে শোন খোকা খুকি বাংলাদেশের কথা
বলছি শোন কেমন করে হলো স্বাধীনতা।
গোলাম আযম পিশাচ হয়ে এই বাংলায় এলো
সঙ্গী সাথী রাজাকার আর আল-বদরকে পেলো।
বললো দেশে বাংলা বলে থাকবেনাতো কিচ্ছু
তোমরা যারা বাংলা প্রেমি সব গুলো হায় বিচ্ছু।
পাকিস্তানের বিরুদ্ধে কেউ কইছো কথা যদি
খুন হত্যা ব্যভিচার হায় চলবে নিরবধি।
দেশের মানুষ জড়ো হলো শেখ মুজিবের ডাকে
তৈরি হলো ভেঙ্গে দিতে পিশাচের হাতটাকে।
সাত তারিখে শেখ মুজিবের অগ্নিঝরা ডাক
সবাই খুশি কেবল শুধু পিশাচেরা রাগ।
মুক্তিকামী বাংলা প্রেমি করলো শুরু কাজ
দিনে দিনে তৈরি হলো নিলো রণসাজ।
পঁচিশ তারিখ পিশাচের দল করলো শুরু হত্যা
বন্ধ হলো আলোচনা সমঝতার পথটা।
বুঝলো যখন হেরেই যাবে ঐ পিশাচের দল
করলো শুরু মারা দেশের বুদ্ধিজীবি সকল।
নয় মাসের রক্তক্ষয়ী যুদ্ধ হলো শেষ
ষোল তারিখ বিজয় পেলো সবার বাংলাদেশ। 


‹ গল্প শুনি
উপরে
ধলেশ্বরী পাড়ের মুক্তি সেনা ›



