মুক্তিযোদ্ধা



বাংলাদেশের স্বাধীনতার জন্য যে জন লড়েছিল
লাল সবুজ এই পতাকাটা শক্ত হাতে ধরেছিল।
পাকিস্তানি শোষক শ্রেণীর অমানবিক অত্যাচারে
ভয় পায়নি জেনেও যখন অকালে প্রাণ যেতে পারে।
কিংবা যে জন সেবা দিয়ে সম্মুখে যে যোদ্ধা গেল
শক্তি দিয়ে সাহস দিয়ে যুদ্ধটাকে এগিয়ে নিল।
যে মা তাহার সন্তানেরে দেশের লোকের মুক্তি চেয়ে
সপে দিল মৃত্যু মুখে জল পড়েনি দুচোখ বেয়ে।
যে বোন আমার মাণ হারাল পাকিস্তানি পাপীর কাছে
রক্তে যাদের মাটি ভিজে উঠল ভরে সবুজ ঘাসে।
নিজের জীবন তুচ্ছ করে দেশের কথা ভাবল যারা
মুক্তি চাওয়ার অপরাধে শাস্তি যাদের হাজত কারা।
সবাই তাঁরা মুক্তিকামি বাংলাদেশর মুক্তিসেনা
আমাদের এই স্বাধীনতা তাঁদের আত্মত্যাগে কেনা।


‹ বাংলাদেশের অভ্যুদয়
উপরে
রাজাকার ›



