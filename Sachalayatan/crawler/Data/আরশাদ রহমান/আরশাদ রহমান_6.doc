কোরবানি



কোরবানিটা এবার কিসে গরু নাকি খাসী?
গরুই বিশাল গরুই শ্রেয় আহলাদে হাসি।
জবাই হবে অনেক ছাগল অনেক অনেক গরু
হজ্বের লাগি কেউবা আবার পারি দিব মরু।
খোদা বোধহয় ভাবেরে হায় মানুষ গুলো একি
খোদা প্রেমের নমুনাটা আসল নাকি মেকি?
কোরবানিতে পাল্লা দিয়ে গরু ছাগল কিনি
গরিবের সব দিনই সমান ক্ষুধা প্রতিদিনি।
সিডর ঝরের তান্ডবে হায় কত মানুষ জন
সব হারায়ে দিশেহারা নেইকো আপনজন।
একই খোদার সৃষ্টি যে জন একটু অসহায়
চরম খুশি দুবেলাতে যদি খেতে পায়।
তেমন কত মানুষ আছে চেনা অচেনা
ভাগ্যদোষে তাদের কভু দুঃখ ঘোচেনা।
ওদের কথা ভাবার পরে কোরবানিটা দিলে
ঈদের খুশির আনন্দটা পাবো সবাই মিলে।

