আমার বাংলাদেশ



পরবাসী মনটা আমার
ছুটে যায় আমার স্বপ্নের সোনার বাংলায়।
কোন ভেদাভেদ নাই সেখানে
ধর্মের প্রতি নাই বিদ্বেষ নাই ধর্মের নামে ভন্ডামী,
ধর্ম সেখানে শান্তি আপন বিশ্বাসে।
মানুষের বংলা সে........
হিন্দু, বৌদ্ধ, খ্রিস্টান কিংবা মুসলমানের নয়।
অত্যাচারীত যে
সে কোন ধর্মের নয়; বুকে তার জমা সমান কষ্ট
একি ব্যাথা দীর্ঘশ্বাসে।
অত্যাচারী যে
মুখে যে কথাই সে কয়; পরিচয় তার একটাই জেনো
একি বিষ তার প্রশ্বাসে।
নতুন প্রজন্ম আজ জাগিয়াছে
কোন ভয় নাই তাহাদের; গড়িছে বাংলা
আমার স্বপ্নের সাথে এক হয়ে যায় মিশে।

