অজুহাত



দীর্ঘ দীর্ঘ দিন পর সচলায়তনে লেখার সূযোগ পেলাম। কারণ শেয়ার করার আগে একটু ভূমিকা দিয়ে শুরু করি। 
ক’দিন আগে ব্রিটিশ কাউন্সিল থেকে বাচ্চাদের বই পড়াতে গিয়ে এক মাছের গল্প পড়লাম। এক মাছ হঠাৎ পেয়ে যায় এক বিশেষ মতা। মতা হচ্ছে সে যা চাইবে তা-ই হতে পারবে। যখন যেমন খুশি। এই খুশিতে ডগমগ হয়ে সে চাইতে লাগল বিরাট রাজপ্রাসাদ, গাড়ি, দামী স্যুট, পুরো পৃথিবী এক রাতে দুই দুইবার ঘোরা আরও ইত্যাদি ইত্যাদি ইত্যাদি। এই করে করে সে অন্য সব মাছের ঈর্ষার জায়গায় পৌঁছে গেল। আর ইচ্ছাপূরণ মাছটি একের পর এক সম্ভারে ভাসতে লাগল। তবে পুরো পৃথিবীর সমস্ত সম্পদ চাইলেও একটি খুব প্রয়োজনীয় জিনিষ সে চাইতে ভুলে গেল তা হচ্ছে জ্ঞান। তাই তার বুদ্ধিহীনতায় সে একদিন সাধারণ মাছ হতে ইচ্ছা করল। আর সাথে সাথেই পরিণত হল অতি সাধারণ এক মাছে। হারাল তার ইচ্ছেপূরণ মতা। কেননা সাধারণ মাছের তো আর ইচ্ছেপুরণের মতা থাকে না। এক অতি সাধারণ মাছ হয়েই শেষকালে তার মরতে হল।
গল্পটি মাথা থেকে এর পর থেকে কোনভাবেই আর সরলো না। সরছে না। কারণটি আরেকদিন আলোচনা করব। আজ দু'য়েকটি অজুহাত জানিয়ে এতদিন লেখার বিরতির কারণটি জানাচ্ছি।
আমার তিনটি ছেলে আছে। স্বচ্ছ, ঋদ্ধ ও শুদ্ধ। ছেলের বাবা বা মা হবার অভিজ্ঞতা যাদের আছে তাদের বিস্তারিত আর কিছু বলতে হবে না সে আমি জানি। সেই তিন ছেলের দাপটে আমার বাড়ি সবসময়ই এ্যাকশন আর হরর মুভির কেন্দ্রস্থল। আমার প্রথম ছেলের পর দ্বিতীয় বার আলট্রাসনোগ্রামে যখন ডাবল ছেলের খবর পাওয়া গিয়েছিল আমার মা আমাকে স্পষ্ট জানিয়ে দিয়েছে তাঁর দ্বারা আর পালা সম্ভব হবে না বাচ্চা। যদিও সে অসুস্থতার অজুহাত দিয়েছিল কিন্তু আমি চুপিচুপি খবর নিয়ে জেনেছি যে সে বহাল তবিয়তেই থাকতো শুধু আমরা বেড়াতে যাওয়া ছাড়া। যাকগে সে কথা। আমার ছেলেদের খুব কমন কিছু কাজ একজন আরেকজনকে খাট থেকে লাথি মেরে ফেলে দেয়া বা শুধুমাত্র আমার গলায় ঘুমাবার সময় কে হাত রাখবে সে নিয়ে হাতের কাছে গাড়ি-পাথর-প্লেন-চামচ যা পাবে নির্দ্ধিধায় অপর পকে ছুড়ে মারা। আর ওদের মারামারির তালিকায় ওদের চেয়ে বেশ বড় সাইজের একজন লোকও যোগ হয়। সে হচ্ছে ওদের বেচারা বাবা। আমাকে ভয় পেলেও ওদের বাবাকে তারা নস্যি মনে করে। প্রায়ই আমার জরুরী কোন কাজের সময় পাশের ঘর থেকে বিকট চিৎকার ও আমাকে ডাকাডাকির শব্দ পেলেই বুঝি বড়র উপর হামলা চলছে। গিয়ে দেখি হয়তো কাটাচামচ দিয়ে বাবাকে খোঁচাচ্ছে না হয় তিনজন জাপটে ধরে কিলঘুষি মারছে। কারণ জানা যায় কোন একজনকে বাবা ধমকেছে। এমনিতে সারাদিন তিনজন তিনজনের নরকের শত্র“। তবে তিনজনের বাইরের কোন প্রতিপকে পেলে ওরা একজোট হতে একমূহুর্তও সময় নেয় না। হাতের কাছে সহজে পাবার জন্য ওদের বলির পাঠা হতে হয় প্রায়ই ওদের বাবাকে। (তবে মাঝে মাঝে স্বামী স্ত্রীর ঝগড়ায় আমার প্রায়ই শুনতে হয় ওর বাবাকে অপদস্থ করার কালাকানুন নাকি আমারই শেখানো যদিও বিষয়টি চরম মিথ্যে)। যাক গে বেশী কথার দরকার নেই। ওদের ছোট্ট একটি কাজের উদাহরণ দিয়ে শেষ করি। 
আমার বাড়ির কাজের সাহায্যকারী ঠিকা একজন মহিলা আছেন যার সাথে আমার দেখা হলেই ওদের বিরুদ্ধে বিস্তর নালিশ শুনতে হয়। বেশী শুনতে হয় ওনার কাপড় খুলে দেবার অভিযোগ। কারণ থাকে ওদের গোসল থেকে টেনে নিয়ে আসার ঘটনা। বেশী সময় পানিতে থাকতে না দিলেই তিনজনে ঝাপিয়ে পড়ে ওনার শাড়ি খুলে দেয়। যাতে সে আর ওদের পানি থেকে আনার সাহস না পায়। আমি বেশ চড় থাপ্পড় মেরে-----বুঝিয়ে--------অনেকভাবে তাদের এ কুঅভ্যাস দূর করার ব্যাপক চেষ্টা করি। আর পানিতে থাকা ছাড়াও ওদের আরেকটি বিষয় প্রিয় তা হচ্ছে ঘরকে আস্তাবল বানিয়ে রাখা। তো একদিন আমি বাড়ি ফিরে তাজ্জব ঘর বেশ পরিচ্ছন্ন। তবে একটা উৎকট গন্ধ পাচ্ছি। যদিও প্রথমটায় খেয়াল করতে পারিনি। তো অবাক আমি কিছুণ ঘুরে ফিরে ওদের গায়ে হাত দিয়ে দেখলাম জ্বর বা শারীরিক কোন সমস্যা শুরু হল কিনা। পেলাম না। একসময় কৌত’হল মিটাতে না পেরে জানতে চাইলাম ওরা আজ বুয়ার সাথে কি কি করেছে। কোন সমস্যা পেলাম না। (তবে আমার ছেলেরা মিথ্যে খুব একটা বলতে পারেনি----- যা বলার চেষ্টা করে তা বোঝা যায়)। আমি তো বেশ অবাক। জানতে চাইলাম কোন দুষ্টুমিই কর নাই? ওরা মনেই করতে পারল না। পরে আমার জমজের একজন খুব হালকা গলায় জানাল আজ শুধু ফ্রিজে রাখা ডিমগুলো ভাঙা ছাড়া তো কিছুই করেনি তারা। ফ্রিজ খুলে দেখলাম আমার ফ্রিজের গোটা বিশেক ডিমের শয্যা  আর বুঝলাম উৎকট গন্ধ রহস্য!
আমার সেই ছেলের একজনের হাত ভেঙেছিল। গত একমাস ধরে আমার নিজের কাজের পাশাপাশি তাকে সারাদিন সামলে রাখাটা ছিল আমার দিনের বড় অংশ। আর সামলানোটা তার হাত ভাঙার জন্য নয়------- সে সারাদিন স্কুলে না গিয়ে ঘরে আছে সেজন্য! তবে বর্তমানে আমার তিনছেলের স্কুলেই গ্রীষ্মের ছুটি চলছে। ছুটিগুলো যে কেন এত বড় দেয় কর্তৃপ তা বুঝি না!
বি.দ্র.  অসুখী মন নিয়ে ক’দিন আগে আমি তীব্র যাতনা অনুভব করছিলাম একদিন। ছোট্ট একটি ঘর ----- চাওয়াকে না পাওয়া --- আরও কত কিছু------------। একা ঘরময় হাঁটতে হাঁটতে কান্ত আর ভারাক্রান্ত আমি বারান্দার দরজাটা খুললাম। ছোট্ট এক চিলতে বারান্দায় ঝকঝকে রোদে ছোট্ট ছোট্ট তিনখানা ফতুয়া দুলছে। আমার সমস্ত অবসাদ, গ্লানি, দুঃখ, হতাশা গড়িয়ে গড়িয়ে পড়ে আমার মনটা এক অদ্ভুত সুখের আলোয় ভরে গেল। অচিন রঙের আলোয় আমি বুক ভরে শ্বাস নিলাম।

