কৃতজ্ঞতা



ব্যঞ্জনঃ
সচলগুলিকে নিয়ে আর পারা গেল না। ঢাকঢোল পিটিয়ে --- পুরো পৃথিবীকে জানানো চাই যে বয়স আমার বাড়লো। এমনিতেই যেখানেই যাই বয়স শুনলে ভিড়মি খাবার মতন অবস্থা ------ একেকজন পাক্কা বার তের পনেরো বছরের ছোট (সার্টিফিকেটের, আসল প্রায় ঊনিশ বিশ বছরেরই হবে) ----- তার মাঝে আবার এই হুজ্জত!
স্বপক্ষঃ
আমার সবচেয়ে বেশি যা নষ্ট হয়, তা হচ্ছে আমার পিসি, বছরের চার মাসই নষ্ট বাকি কয়মাস টেনেটুনে চালাই। যতনা আসল নষ্ট হয় তারচেয়ে বেশি নষ্ট হয় আমার ডাক্তারীতে। লীলেন আহাম্মকটা একদিন বলে কি, পিসি নিয়ে ইচ্ছেমত নাড়াচাড়া করলেই শেখা যায় আর কিছুই নাকি এর থেকে যায় না। এই পর্যন্ত যতদিন আমি খেয়ালখুশি মত নাড়াচাড়া করেছি ততবার নষ্ট হয়েছে আর সাথে একেকটা ফাইল গায়েব! 
উল্লম্ফনঃ
আজ এই মূহুর্তে মনিটর আসলো বাসায় আর সাথে সাথেই কাজ ফেলে চকচকে লোভী চোখে পাওয়া বানী গুলো দেখতে বসে গেলাম।
উত্থাপনঃ
ডিসেম্বরের আগে ছাড়া আসলে পারবও না (আমার জন্মদিনের দাওয়াত না) সচলের আড্ডা। নির্বাচনের পরে একসাথে হবার বাসনা রাখি। এবং তা সত্যিই। দিনতারিখ সময়ের এক সপ্তাহ আগেই জানাবার চেষ্টা করব। যদিও আমার উপস্থিতি ছটাকখানি তবু আমি এই ব্লগে এবং ব্লগের মানুষগুলোর সামনে সানন্দে আর স্বাচ্ছন্দ্যে চলতে পারি এখনও।
মুখবন্ধঃ
আমার জন্মদিবসের শুভেচ্ছার সূচনা আকতারকে দিয়ে তাই প্রথম ধন্যবাদ তাকে। আর বাকি সবাইকে তার সাথে সাথেই।
প্রদৃপ্তঃ
আমি সত্যিই অভিভূত! জন্মদিনের শুভেচ্ছা পাওয়া অনেকটা সিজনাল। যখন যে কাজে থাকি সেই কাজের মানুষগুলো ধুমধাম করে আমায় শুভচ্ছো জানায় (যদিও এ নিয়ে কখনই আমার কোন উতলাবোধ নেই) ------- পরের বছর আবার নতুন (কাজের ধরণ অনুযায়ী)। সচলে আমার উপস্থিতি এত কম তারপরও এভাবে শুভেচ্ছা পাওয়ায় আমার ভ্যাবাচ্যাকা খাবার মতন অবস্থা। তাই আমি --------
সবার প্রতি, সচলের প্রতি কৃতজ্ঞ---------কৃতজ্ঞ ----------- এবং--------- কৃতজ্ঞ!

