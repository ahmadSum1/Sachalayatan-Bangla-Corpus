প্রকাশনী আড্ডা



সোজা উত্তরা মা’র বাসা থেকে আড্ডাস্থলে হাঁপাতে হাঁপাতে আসলাম। মনে হাজারো ভাবনাÑ প্রায় সোয়া ছ’টা বাজে নিশ্চয়ই মোড়ক উন্মোচন শেষÑ সবাই কি এখনই চলে যাবে? আরেকমন বলছে, লেখকদের আড্ডাÑএত সহজে হয়তো শেষ হবে না Ñ কিন্তু কোন পর্যায়ে আছে? টুটুল ভাই আর লীলেনের মোবাইলে মেসেজ পাঠালাম যাতে অন্তত তারা থাকে। পৌছলাম এসে সংস্কৃতির দরজায়Ñএক নজরে নোটিস বোর্ডে চোখ বুলালামÑ নাঃ কোন লোকেশন দেয়া নেই কোথায় হচ্ছেÑ আমিও ভুলে গেছিÑ সিড়ির মাথাতেই  সন্ধাননামা পেলাম। ছুটতে ছুটতে হাজির হয়ে দরজার বাইরে স্যান্ডেল খুলে ভেতরে যেতেই দেখলাম চেয়ার পেতে এ এক অন্য সংস্কৃতি বিকাশ কেন্দ্রÑ যাক পাদুকা নিয়েই ঢুকলাম। লীলেন ভীলেন মার্কা হাসি হেসে এক দঙ্গল মানুষের সামনে দাঁড় করিয়ে বইয়ের ট্রাংকের উপর দাঁড়িয়ে পরিচয় দিতে বলল। একটু ঘাবড়ালেও সামলে উঠে এক ঝাড়ি দিয়ে গিয়ে পেছনের এক চেয়ারে ঠাঁই নিয়ে তাঁকালাম এবার সবার দিকে। পাশে বসা সবুজ বাঘ আর দূরে মানিক ভাই আর বিপ্লব ভাই ছাড়া  কাউকেই চিনতে পারলাম না। আজিজে সেদিন দেখেছি এক পলক তা আবার প্রায় অন্ধকারে। নাম ঠিকঠাক জানলেও সঠিক জায়গায় সঠিক নাম বসবে কিনা বুঝতে পারছি না। যাই হোক, ম্যাড়ম্যাড়ে এক আড্ডা চলছে। কেউই প্রায় কারও সাথে কথা বলছে না। একদমই শুনশান। এর মাঝে বিপ্লব ভাই শুধুমাত্র আমার সাথে দূর থেকে ‘কেমন আছি Ñ ভাল আছি’ করলেন। বাকি যার দিকেই তাঁকাই সবাই জড়ভরত। কেউ তাঁকায়ও না Ñ কথাও বলে না। এর মাঝে পাশের জন কথা বললেন। জানলাম সচলায়তনের এক পাঠক। তার কাছেই জানলাম রশীদ ভাইয়ের বাবা সকালে মারা গেছেন। হোঁচট খেলাম। এত পরে কথাটা জানলাম বলে। তারপরই সবুজ বাঘের সাথে কথা হল। এ যে আমার পূর্ব পরিচিত তা এখনই জানলাম। আমার স্মৃতিশক্তি বরাবরই অসম্ভব দুর্বল। তাই নিয়ে প্রায়ই বিব্রতবোধ করি। আরও কিছুক্ষণ নির্বাক সময় পেরিয়ে মোড়ক উন্মোচনের ডাক আসলো। সবার হাতে মোড়কযুক্ত বই। প্রথমে পরিচয় পর্বের পর প্রত্যেকের হাতে থাকা বইয়ের মোড়ক একযোগে খুলবে। পরিচয় শুরু হল লীলেনকে দিয়ে। সবার নাম আমি এভাবে বলতে পারবনা। কাজেই যে যে এসেছেন আওয়াজ দিয়েন ভাই। মোড়ক খুলে এক নজরে দেখলাম পূর্ণমুঠি'কে। খুব স্বাভাবিক লাগলো সময়টাকে। অথচ এই বইয়ে আমার গল্প স্থান পেয়েছে কথা ভেবে শীতল আনন্দের স্রোত বয়ে গিয়েছিল বুক দিয়ে। এখন তেমন কিছুই মনে হচ্ছে না। দেখলামÑ পড়লাম সদরপাট্টা আর সম্পাদকীয় কলাম। তারপর লেখকের নাম আর গল্পের নাম গুলো মন দিয়ে পড়তে পড়তে ফারুক ভাই, সবজান্তা সহ আরও কয়েকজন ভেতরে আসলো। প্রত্যেককেই ট্রাংকে আর চেয়ারে উঠে পরিচয় দেবার অনুরোধ করা হল। বলাইবাহুল্য, কিছুই করলেন না তারা। এই সময়ই পুরি আর চা এল। ততক্ষনে পাশের প্রতিবেশীর সাথে ফিসফাস ছাড়া আর কিছুই চলছে না। আর আমার তো জড়ভরত অবস্থাই। জেন্ডার সমতায় আমি শুধু পিছেই নই একেবারে জিরোর কাছাকাছি অবস্থান করছি। তার উপর আবার এত্তগুলো  জ্ঞানী জ্ঞানী মানুষ Ñ কার সাথে কি দিয়ে কথা শুরু করব বুঝতে পারছি নাÑ এমন সময় উদ্ধার করলেন  মানিক ভাই। আমার সদ্য চালিত এক গবেষনা নিয়ে তার সাথে গল্প শুরু হয়ে গেল। অনেকের সাথে অনেকেই দীর্ঘ সময় ধরে গল্প চালালেও  জেন্ডার অসমতার দরুণ আমার উপরই কুৎসা রটনা করা হল। ভদ্রলোক মানিক ভাইকে নিয়ে। করলেন মহামতী লীলেন। মাঝে মাঝে নাজমুল ভাই দু'য়েকটা কথা বলে গেলেন। আর সবার সাথেই মুখ দেখাদেখিই হল গল্প তেমন হল না। ভাবলাম, পরের বারের আড্ডায় সচলায়তনের সদস্যদের আইসব্রেকিং কিছু গেইম দয়া করে মডারেটরা করাবার আদেশ দিবেন। একসময় সেই শুনশান আড্ডাও শেষ হল। পথে নামলাম সবাই। তবে প্রথম আড্ডা শেষ হবার পর সংস্কৃতির দালানের পাশে আরেক দালানে আড্ডার আরও কিছু অংশ চলল। সমায়াভাবে মিস করলাম। পরের আড্ডার পূর্ণ বিবরণী যদি কেউ একজন জানান। যে সম্পর্কে লীলেন, নজরুল, ফারুক ভাই, মানিক ভাই সহ আরও অনেকেই হয়তো বলতে পারবেন। প্রকাশনীর বাকি অংশটুকু জানবার আগ্রহে রইলাম। আর কি? এভাবেই শেষ হল আমার প্রথম লেখা ছাপা হবার একটি বইয়ের প্রকাশনী উৎসব আর.........
আধুনিক যুগের আধুনিক প্রযুক্তিতে আধুনিক মনের কতগুলো মানুষের একসাথে লেখা কিছু বাণীর সম্মিলন।

