রূপক চলচ্চিত্র



চলচ্চিত্রের রূপক ব্যবহারের কথা আমরা সবাই ই কমবেশী জানি। পৃথিবীর নানা বিখ্যাত চলচ্চিত্রে রূপকধর্মী বক্তব্য আমাদের নানাভাবে প্রভাবিত করে। এই বাংলাদেশের চলচ্চিত্রের শুরুতেও রূপকধর্মী ছবি জীবন থেকে নেয়া আমাদের জাতীয় আন্দোলনে কি সাড়া ফেলেছিল তা চলচ্চিত্রপ্রেমী মাত্রই জানি। যদিও আমার আজকের আলোচনা সিরিয়াস কোন বিষয় নয়। একেবারেই স্থূল ------- 
থিয়েটারে থাকতে আমার এক বন্ধু সুমন বাংলা চলচ্চিত্রকারের রূপক ধর্মী দৃশ্যের চিত্রায়ন বর্ননা করেছিল অনেকটা এমন ( পুরনো বেশী স্মৃতিতে গোলযোগ কিছু হতেই পারে) ----
এক হৃদয়বিদারক দৃশ্যের অবতারণা হচ্ছে ------- সারা হল নিস্তব্ধ ------- নায়িকা নায়ক দু’জনেই পিতৃকুলের নির্মম বাঁধার কারণে আত্মহত্যায় প্ররোচিত --------- দু’জনেই পাহাড় থেকে গড়িয়ে পড়ে যাচ্ছে ---- রক্তাক্ত নায়ক ------সাথে নায়িকার  বুক ভাঙা আর্ত চিৎকার ----- ও সাথীরে----- গানের সুরে গড়িয়ে পড়ছে দু’জনেই ------- দু’জনের বন্ধন তবুও অটুট ------- তীব্র বেগে হাত না সরি শরীর জড়িয়ে একে অপরকে নিয়ে গড়াতে গড়াতে গড়াতে গড়াতে গড়াতে ------- এক লোক বাগানের ক্ষেত থেকে পটল তুলছে----- ছবি সমাপ্ত।
একথা’টি আজ মনে হবার কারণ চলচ্চিত্রের এ রকম এক রূপক দৃশ্যের বর্ননা আজই হজম করতে হল। আমার পরম পূজনীয় মান্যবর লীলেন বন্ধুর সাথে যাদের যোগাযোগ থাকে তাদের একশ ভাগের মাঝে ষাট ভাগেরই মাথায় গোলযোগ থাকে। অথবা কেমন করে যেন লীলেনের সাথে একটু আনকমন লোকের পরিচয় থাকে। যারা বিষ খাবার আগে লীলেনকে মোবাইলে বলে বিষ খাওয়া থেকে শুরু করে শ্বশুরবাড়ির গাড়িতে ওঠার আগে দাঁড়িয়ে ফোনে গুড বাই বলে বিদায় নেয় (সাধারণ হলে কি তা সম্ভব?------) যাক লীলেন পাঁচালী। তো সেই লীলেনকে পরম পছন্দ করা এক ডিরেক্টারÑএর কাছে লীলেন আজ আমায় পাঠাল। বিষয়ঃ স্ক্রীপ্ট লেখা। 
শুরুতেই হজম করলাম----- আমি মহিলা মানুষ --- সরকারী কাজ আমার পক্ষে করা সম্ভব হবে কিনা ------ কারণ এতে নানা রিস্কের সম্ভাবনা থাকে। শুনে তো আমার আক্কেল গুড়–ম ----- বলে কি স্ক্রীপ্ট লিখতে আবার রিস্ক কিসের। এরপর জানা গেল স্ক্রীপ্ট যে লিখে তাকে পুরো মহাভারতের পাঁচালি ঘাটতে হয় অর্থাৎ আদ্যোপান্ত কাজের সাথে জড়াতে হয়। সে কথাও বাদ। এরপর শেষে স্ক্রীপ্ট লিখবার বিষয়ে শেষ উপদেশ হিসেবে রূপকের ব্যবহার নিয়ে কিছু উপদেশের সাথে তার পূর্বে ঘটা এক সমস্যার কাহিনী তুলে ধরল।
শুনুন আপনি পঁচাত্তর মিনিটের সিনেমায় কিছু নাচ-গান দিবেন সাথে প্রেম আর বিনোদন বেশি থাকবে (মটিভেশনাল ছবির স্ক্রীপ্ট লেখার কাজে গিয়েছি Ñ বিষয়ঃ দারিদ্রতার উন্নয়নে ওয়েস্টেজের ব্যবহার)। আর কিছু রূপক দৃশ্যও থাকতে পারে কিন্তু শুটিঙের বিষয় মাথায় রেখে করবেন। এর আগে আমার এক সিনেমায় একজন রাইটার  সুদর্শন এক রাজহাঁসের ব্যাপক বর্ননা দিয়া লিখছে। এক চতুর শেয়াল বন থেকে তাকে দেখতে থাকে লুকিয়ে চুরিয়ে একসময় ঝপাৎ করে হাঁসটাকে নির্মম ভাবে হত্যা করে। এখন বলেন তো শেয়ালের শট নেয়া কি মুখের কথা? আর কখন ঝাপ দিয়ে হাঁসটারে ধরবে সেই আশায় কত রীল নষ্ট করব? কুকুর হলেও না হয় কথা ছিল------------
এই রূপক ছবির গূঢ় অর্থ ও মাহাত্ম্য বুঝতে না পেরে আমি ফ্যালফ্যাল করে তাঁকিয়ে আছি। কোনভাবেই এ ছবির মূল বিষয় ধরতে পারলাম না। শেষে জানলাম বিষয়টি নারী নির্যাতন বিরোধী ছবির একটি অংশ ------ ছবিতে দুষ্ট পুরুষ শিয়াল আর নিরীহ নারী রাজহাঁসের রূপক ভূমিকায়!
বেশি লিখলে নাকি ব্লগাররা বিরক্ত হয়। তাই আর কথার দরকার নাই।

