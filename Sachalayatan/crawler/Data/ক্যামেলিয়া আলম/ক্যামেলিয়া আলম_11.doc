রাতের গল্প-----(১)



রাত্রি ঝমাঝম (খ)
আচমকা হুড ফেলে দিল মিলা। সরাসরি তাঁকাল। অপেক্ষা করতে লাগল প্রথম আক্রমনের। হাতুড়ির বাড়ি পড়ছে বুকের ভেতর। দ্রিম------দ্রিম----------দ্রিম--------দ্রিম।
ঐ তুই আগে টাইনা নামা------
তুই আগে জিগা------টাকা চাইব না এ্যামনেই যাইব--------
টাকা-------? হালায় ছাড়লে দৌড়ায় কুল পাইব না আবার টাকা?
ঐ তুই ওঠ পাশে------
নাহ ----তুই ওঠ------আমি রাস্তা পরিস্কার করি--------
কি করবে জানেনা মিলা। শুধু জানে সময়----টানতে হবে সময়------যতটুকু পাওয়া যায়-------এতে হয় নিস্তার নয়তো----------।
এই যে কেমন আছেন আপনি?
শিকারী চোখগুলোতে সন্দেহের ছায়া। কাকে বলছে এই মেয়ে? পরস্পরের দিকে তাঁকায় এক পলক।
এই যে --আমি আপনাকেই বলছি----মনে নেই আমাকে?
ঐ হালা চিনস?
আরে ঐ যে গ্রীন রোডে পরিচিত হল-------আপনি অনেক সময় ধরে গল্প করলেন------মনে নেই?
মাতাল এক যুবকের চোখে চেনা অচেনার দোল খেলা করে। কি জানি------মাল আজ বেশি পড়ে গেছে নাকি-----চিনতে তো পারছি না-- মনে মনে ভাবতে থাকে যুবক।
ঐ ঠিক মত দ্যাখ ------চিনস নি------উঠায় নিলে বিপদে পড়–ম?
আমি তো ঠিক-------
অচেনা যুবককে সমস্ত শক্তি দিয়ে মিলা বশে রাখতে চাইল। আর নিয়তির কাছে চাইল একটু সময়।
আরে সেদিন না কতক্ষন গল্প করলাম। ভুলে গেছেন আমাকে? আমি বললাম না আমি কথা’ আবৃত্তি সংঘে আছি--- আপনি ইন্টারেস্টেড হলেন----এরপর ফোন নাম্বার চাইলেন-------জানালাম আমার কোন ফোন নেই-------আমি বড় আপুর সাথে থাকি----মনে নেই? যাই হোক কেমন আছেন? বন্ধুদের নিয়ে আড্ডা দিচ্ছেন? আরে যান যান বাড়ি যান তাড়াতাড়ি --- এই বৃষ্টিতে এভাবে কেউ ভেজে নাকি-----বাড়িতে গিয়ে দেখেন খিচুড়ি খাচ্ছে সব মজা করে ---------
পনিরের দীর্ঘ অবয়ব যেন অন্ধকার ফুড়েই আবির্ভূত হয় মিলার দৃষ্টিতে। নিঃশ্বাসের সাথে সাথে এক তীক্ষè কান্না ঠেলে আসে বুক চিরে। কোন মতে ঢোক গিলে পনিরের দিকে তাঁকাতেই-----পাঁচজন শিকারী যেন সাথে সাথেই বিপদের গন্ধ পায়। এক ছুটে চলে যায়। পনির লাফ দিয়ে রিক্সায় উঠে বসতেই রিক্সা চলা শুরু। দমকে ওঠা মন নিয়ে মিলা শুধু বলে-------পনির ভাই, আ--প---নি একটা---।
পনিরের পৌরুষত্ব হঠাৎই জেগে ওঠে। এই অন্ধকার বৃষ্টির রাতে একা একজন নারীকে ফেলে যাওয়া যার কাছে কোন বিষয় নয় সে পৌরুষত্বের দোহাই দিয়ে হিংস্র বাক্য ঝাড়ে।
ঐ ছ্যামড়াগুলা কিছু কইছে তোমারে? ঐ রিক্সা থামাও----খাড়া---
বিপদের গন্ধ পায় মিলা। সাথে সাথে টের পায় পনিরের মুখের উৎকট গন্ধ। একা একজন পাঁচজনের সাথে কোনভাবেই যে এঁটে উঠবেনা গাঁজা খেয়ে সে কথা হারিয়ে গেছে ওর মাথা থেকে। আত্মরক্ষা---আর পরবর্তী দিনের দোষারোপ থেকে বাঁচতে একেবারে হাসিতে উচ্ছসিত হয়ে ওঠে মিলা।
দূর -------আমি এমনিই দুষ্টামী করছিলাম------ওরা আমার পরিচিত------কেউ কিছু বলেনি------চলেন তো।
এই অন্ধকার রাতে পাঁচটা পরিচিত ছেলেকে একা পাওয়া যেকোন নারীর জন্য রূপকথার চাইতেও রূপকথা তা আর বোধগম্য হল না পনিরের। উচ্ছ্বসিত আর গাঁজা খাওয়া মাথা তাই গান ধরল-------
একজনে ছবি আঁকে একমনে ---হৈ ও মন
আরেকজন বসে বসে রঙ মাখে
ঐ আবার সেই রঙে রঙ মিলায় দ্যাখো কোন জনা ----হৈ ও মন
তোমার ঘরে বসত করে কয়জনা মন জানো না---তোমার ঘরে বসত করে কয় জনা।
প্রকৃতি---------মনুষত্ব-------------কল্পলোকের রাজ্য ফানুসের মতই উড়ে যেতে থাকে মিলার মন থেকে। নিকষ কালো অন্ধকারে তবু মিলা খড়কুটোর মত জাপটে ধরতে চায় পূর্ণিমার ফিকে আলো।

