একটি বিচারকার্যের বিবরণ এবং একজন ফেইসবুক ডেবড্যুড! 



মরে যে এমন ধরাটা খেয়ে যাবে তা কামরুল বোঝে নাই । এখন সে সব টের পাচ্ছে! তাকে বসিয়ে রাখা হয়েছে বেশ শক্ত মত একটা টুল জাতীয় কিছুর উপর । কামরুল এর ঠিক বিপরীত এ বসে আছে লম্বা চওড়া  কয়েকজন দেবদূত । একজন ক্লিন শেভড, বাকি সবার দাঁড়ি আছে ।দেবদূতেরা যেখানে বসে আছে তার ঠিক পেছনে দুটো লম্বা পিলার আছে। বেশ স্বচ্ছ পিলার দুটোর গায়ে অনেক কিছু লেখা আছে । কামরুলের বাম ও ডান পাশেও কিছু দেবদূত বসা আছে। তবে এরা দেখতে একটু ছোটখাটো । উচ্চতায় হয়ত কামরুলের কাছাকাছি ই হবে । 
মাঝখানের শান্তমতন চেহারার দেবদূত (হয়ত সবার নেতা) বলে ঊঠলেন
"জনাব কামরুল , আপনি কি শুনতে পাচ্ছেন ?"
"জ... জ্বি" ( ভাইভা দিতে গেলে কামরুলের সব সময় ই কাঁপাকাপি হয় । যদিও এখন যুগটাই কাঁপাকাঁপির !কেন যে খালি রিটেন টেস্ট হয় না!)
"গুগল ট্রান্সলেটর তো ভালই কাজ করতেছে হে!!!" শান্ত স্বভাবের দেবদূতটি পাশের জনকে বলে উঠলেন ।
ক্লিন শেভড যিনি, তিনি বললেন "হেহে!আমার মত রেডিও ফুরুত যদি লিসেন করতা! তবেই তো আর এসবের নেসেসিটি  পড়ত না ড্যুড! আড়যেরা এমেজিং বাংলা টক করে!"
"কি বলছ এ সব?! ওরা তো বাংলাই বলে না!"
"দ্যাট ইজ হোয়াই আই এম টকিং এবাউট  ইট ড্যুড! বাংলা তেমন নাই, মোস্ট  অভ দ্য পার্টস  আর ইন ইংলিশ! তাও ড়ং ইংলিশ! কিউল ! এনিওয়ে কাজ স্টার্ট করা যাক । তোমার পার্ট আগে ফিনিশ হোক ম্যান সরি ডেবড্যুড! "
শান্তমতন দেবদূতটি বলে উঠলেন "জনাব কামরুল । আমাদের পেছনে যেই দুটো পরিমাপক যন্ত্র দেখতে পাচ্ছেন তার একটি হচ্ছে পাপ পরিমাপক যন্ত্র অন্যটি  পুণ্য ।"
ক্লিনশেভড দেবদূত বলে উঠলেন "একটাকে আমরা  পাপোমিটার খল (call)করে থাকি, আরেকটাকে পুইন্যমিটাড় খল করে থাকি!"
মাঝখানে বসা শান্ত দেবদূত বললেন  " আপনার ভয়ের কোন কারণ নেই। আমরা খুব  নিঁখুত ভাবে সব কিছু পরিমাপ করব  "
" ইয়েস! সেন্ট পার্সেণ্ট নিঁখুত । ডোণ্ট ওয়ারি ম্যান! ও ইয়েস! ইউ আর এ ম্যান! আশে পাশে সব ই ডেবড্যুড! ম্যান বলার চান্স ই পাই না! থ্যাঙ্কস গড! ওয়ান্স ইন এ হোয়াইল মর্টাল ম্যান এর দেখা পাই! "
ক্লিনশেভড এর  বারবার বাগড়া দেয়ায় শান্ত দেবদূত কিঞ্চিৎ বিরক্ত হলেন বলে মনে হল । তিনি বললেন "এখন পর্যন্ত রিপোর্টে আপনার জন্য সুখবর আছে!"
কামরুল একটু  নড়ে চড়ে বসে ।
ক্লিন শেভড এই জায়গাটায় একটু ভিলেনী হাসি হাসলেন! "আগেই এত হ্যাপি হবেন না মিস্টার! পিকচার আভি বাকি হ্যায় মাই নন ফেইসবুক ফ্রেন্ডো!! "
"এইটা কোন ভাষা?! " মাঝ খানের জন্য অবাক হয়ে বললেন ।
"বাংলা ই মনে হয়! রেডিও তে অনেক বার লিসেন করেছি তো!"
"ও আচ্ছা! আমরা আবার পরিমাপনে ফিরে আসি । তো যা বলছিলাম আপনার  এখন পর্যন্ত বিচার বিশ্লেষণ ধনাত্নক । "
কামরুল ধনাত্নক মানে মনে করার চেষ্টা করে। চিন্তায় তার মাথা থেকে সব বের হয়ে গেছে ।
"ধনাত্নক মানে কি?" ক্লিনশেভড দেবদূত জিজ্ঞেস করেন  ।
"মানে ইতিবাচক"
"বেংগলি ওয়ার্ড  তো?!এফএমে কিন্তু লিসেন করি নাই ! ডাউট হয় সামটাইমস এই সব ইয়ারে এলে! ইউ নো ড্যুড! "
"তোমার সকল কথাও আমি কিন্তু বুঝতে পারছি না! গুগল অনুবাদক কিন্তু সফল হচ্ছে না  তোমার বিশেষ ভাষা অনুবাদে ! "
"এনিওয়ে ড্যুড মুভ অন! আমরা নেক্সট সং  মানে নেক্সট পোর্শনে চলে যাই!"
"ঠিক আছে!জনাব কামরুল । আপনার পার্থিব ঘটনা বিশ্লেষণ করে দেখা যাচ্ছে আপনি অন্যায় কাজ তেমন করেন নি ! "
"স্ট্রেঞ্জ!" বলে ক্লিনশেভড দেবদূত অবাক হয়ে ঘাড় নাচালেন ।
কামরুল খুশি হয় । কথা সত্যি।  সে তেমন খারাপ কাজ করে নাই!
"এর কারণ আপনি আসলে সুযোগ পান নি!!যেমন মনে করুন সরকারি চাকরি পাবার অনেক চেষ্টা করেও ব্যর্থ হয়েছেন , তাই ঘুষ খাওয়া  হয় নি আপনার! বেসরকারি চাকরি করে বসের ঝাড়ি খেয়ে দিন পার করেছেন!"
কামরুল খুশি হয় । ভাগ্যিস সরকারি চাকরিটা তার হয় নাই! বিসিএস ফেইল করার কারণে তার  বাপে তাকে কতই না ঝাড়ি দিয়েছিল!
"কিন্তু বস কে লুকিয়ে লুকিয়ে অকথ্য ভাষায় গালি দিয়েছেন !  "
কামরুল দেখল পাপোমিটার এর কাঁটা একটু উপরে উঠে গেল ।
বেশ ভাব নিয়ে ক্লিনশেভড জন বলে ওঠেন "দ্যাটস হোয়াই হেল এ গেলে আপনাকে "এমপি" পয়েণ্টে সাইজ হতে হবে!"
"এমপি পয়েণ্ট  বলতে উনি বুঝাচ্ছেন  সংসদ সদস্যদের গালির উদ্দ্যেশে
সন্মান (!) প্রদর্শন করে নরকে যেই এলাকা নির্মিত হয়েছে, সেই এলাকায় আপনাকে শাস্তি ভোগ করতে হবে !উনারা আবার এই জন্য বিখ্যাত কিনা  !"
"সাকা পয়েণ্ট বলে একটা পয়েন্ট আছে । আপনার লাক ভাল যে সেইখানে পড়েন নাই! নরকের কুখ্যাত গালিবাজদের ঐ খানে সাইজ করা হয়!সেই দৃশ্য আবার আমরা ডেভটিউবে ওয়াচ করি। সো কিউল!!"
শান্তমতন দেবদূত বললেন "আপনি মেয়েদের দিকে তেমন তাকান নি ! আপনার বিরুদ্ধে নারী ঘটিত কোন অভিযোগ আসে নাই । "
কামরুল খুশি মনে দেখল পুণ্যমিটার এর পয়েণ্ট বেশ খানিকটা উপরে উঠল ।
"ইউ নো! যদি লুলামি করতেন ! তাহলে আপনাকে  এরশাদ পয়েন্টে নিয়ে সাইজ করা হত! এনাদার কিউল প্লেস!" ক্লিনশেভভ উৎসাহের সাথে বলে ওঠেন ।
এইভাবে করে দুজন মিলে নানা দোষ গুণ বিশ্লেষণ করলেন । পাপোমিটার আর পুণ্যমিটার এর কাঁটাও উপর নিচ করল । শেষ পর্যন্ত হিসেব নিকেশ করে দেখা গেলো কামরুল পৃথিবীতে বেশ ভাল মানুষ হিসেবেই জীবন যাপন করেছিল । তার পুণ্য  এর পরিমাণ বেশি নয়, কিন্তু পাপ এর পরিমাণ ও কম ।
পাপ এর চেয়ে পুণ্যের পরিমাণ বেশি আছে । কামরুল তো খুব খুশি ।
"ওয়েল মিস্টার খামরুল! এত হ্যাপি হবার কারণ নাই । টিল নাউ
আমরা শুধু অফলাইন ওয়ার্ল্ড এর কথা টক করেছি! নাও লেটস ঠক এবাউট অনলাইন ওয়ার্ল্ড ! ফেইসবুকে আপনি কি কি করেছেন তার উপর পাপ পুণ্য মেজার করা হবে!?! "
এই কথা শুনে কামরুল এর গলা শুকিয়ে গেল ।
"আই লাভ টু কল মাইসেলভ ফেইসবুক  ডেবড্যুড । রিয়েল লাইফে আপনি মেয়েদের দিকে তাকান নি। লজ্জা পেতেন বলে।  বাট দেখা যাচ্ছে ফেইসবুকে আপনি সেই রকম এক্টিভ । শুধু মুখ কিংবা  বুক নয় ... "
শান্তমতন দেবদূত কেশে ওঠেন " আমরা গভীরে না যাই!"
" কামন ম্যান! সরি ডেবড্যুড! বি এ ম্যান! ইউর কারণে তো কথাই ঠিকমত বলা যায় না! আমাদের সব পাপের কথা এক্সপোজ করতে হবে! এনিওয়ে । ডিফরেণ্ট টাইপ এর পাপ মানে সিন এর  জন্য আমাকে সাহায্য করার জন্য আজ আমাদের স্টুডিওতে প্রেজেন্ট আছেন রিপোর্টার ডেবড্যুডগণ! (দু পাশের সারিতে বসা দেবদূতদের দিকে ইঙ্গিত করলেন তিনি  ) এট ফার্স্ট  এরশাদ নেট ওয়ার্ক এর ডেবড্যুড "
বাম পাশের  সারির প্রথম জন দাঁড়িয়ে বলা শুরু করলেন
"যত মেয়ের ফেইসবুক প্রোফাইল ভিজিট করেছেন এই জন্য তত পয়েণ্ট পাপ হবে! তার বিশাল ফ্রেন্ড লিস্ট ছিল । এরমধ্যে মেয়েদের সংখ্যাই বেশি । তাই প্রোফাইল ভিজিট করার করার হার ও বেশি! তার বন্ধুদের মধ্যে আছে সুনেত্রা দত্ত  ,রেডলিপ ক্রিস্টিনা, উঁচুবুক খাতুন,
... (পাপোমিটার এর কাঁটা তড়তড় করে উপরে উঠতে লাগল। )
শান্তমতন দেবদূত বেশ জোরে কেশে বলে ওঠেন "আমরা আর গভীরে না যাই!"
" যতগুলা মেয়ের ছবি লাইক করেছেন ততগুলা পাপ পয়েণ্ট!! "
পাপোমিটার এর কাঁটা উপরে উঠতে থাকে!
"যতগুলো বালিকাকে প্রেমময় মেসেজ দিয়েছেন সব গুলার জন্য পাপ পয়েণ্ট!"
এইভাবে তিনি বিভিন্ন পাপ এর কথা বলতে লাগলেন আর পাপোমিটার এর কাঁটা উপরে উঠতে লাগল ।
ক্লিনশেভড দেবদূত বললেন "বাহ বাহ!! এরশাদ পয়েণ্টে আপনার যাবার সেই রকম চান্স আছে বলে মনে হচ্ছে!" বলেই চোখ টিপল।
"নাও  গ্রুপ  বিষয়ক ডেবড্যুড তার রিপোর্ট প্রেজেণ্ট করবেন  ।"
বাম পাশের  সারির প্রথম জন দাঁড়িয়ে বলা শুরু করলেন
"তিনি অনেক আজে বাজে গ্রুপ খুলেছেন ।  যেমন  কাম রুলজ বলে একটি গ্রুপ খুলেছেন! সেই গ্রুপে যত আজেবাজে কাজ হয়েছে তার জন্য পাপ পয়েন্ট!
কামরুল পাপোমিটার এর দিকে তাকাতে সাহস পাচ্ছে না । তবে কাঁটা যে খুব তড়তড় করে উঠছে তা সে খুব ভালভাবেই বুঝতে পারছে । সেই দেবদূত নাম বলেই চলেছে "রূপবতী বালিকা, দেখব তোমার খালি গা//লুঙ্গি ই সেরা ,কারণ হাওয়া খেলে ..."
শান্তমতন দেবদূত এবার না কেশেই বলে ওঠেন "আমরা আর গভীরে না যাই!"
" এই সব গ্রুপে সদস্য হবার জন্য পাপ পয়েন্ট! "  অন্য দেবদূত তার কথা শেষ করেন ।
ফেইসবুক ডেবড্যুড বললেন "থার্ডলি ডেয়ারিং শেয়ারিং ডেবড্যুড। "
বাম পাশের তৃতীয় জন দাঁড়িয়ে বলা শুরু করলেন " ধন্যবাদ আমাকে ফ্লোর দেবার জন্য! সচল নামক সাইটের বিভিন্ন ১৮+ লেখা শেয়ার করেছেন তার জন্য পাপ পয়েন্ট!"
এই ভাবে তিনি নানা সাইট/লিঙ্ক এর কথা বলে যেতে লাগলেন ।
পাপোমিটার এর কাঁটাও নড়তে লাগল ।
ফেইসবুক ডেবড্যুড বললেন  " শেইম ম্যান! শেইম !আমরা কোন ব্রেক নিব না । ঈশ্বর কতৃক স্পন্সরড হবার মজা!  নাও ফোর্থ ডেবড্যুড । তিনি এসেমেস সরি রিপোর্ট করবেন ফ্যান হওয়া নিয়ে"
আরেকজন দেবদূত দাঁড়িয়ে বলা শুরু করলেন "মনিকা বেলুচ্চি, অদ্রে হেপবার্ন, মারিয়া শারাপোভা থেকে শুরু করে আই লাভ সেক্স ... "
শান্তমতন দেবদূত অনেক  জোরে কেশে ,তার চেয়েও বেশি চেঁচিয়ে বলে ওঠেন "আমরা আর গভীরে না যাই!"
পাপোমিটার নড়ছেই! উপরের দিকে ।
সেই দেবদূত বলতে লাগলেন  "তিনি ঈশ্বরের অফিশাল ফ্যান পেইজের সদস্য হন নাই!"
ফেইসবুক ডেবড্যুড বললেন "শেইম ম্যান! গড এর ফ্যান পেইজ এ নাম্বার তিন অঙ্কের আর মনিকার ১০০ মিলিয়ন! তাই তো হেল এ একটা মনিকা পয়েন্ট আছে! সেইখানে সাইজ করা হবে । নাও নেক্সট এসেমেস  সরি রিপোর্ট । এবারের ডেবড্যুড এর রিপোর্ট এর বিষয় এপ্লিকেইশন। ফেইসবুকে যত ফাউল এপ্লিকেইশন দিয়া মানুষকে ডিস্টার্ব করছেন তা নিয়ে "
বেশ ষণ্ডামত এক দেবদূত দাঁড়িয়ে " মব ওয়ার্স ... দিয়ে চুরি ডাকাতি খুনোখুনি... ফার্মভিলা দিয়ে... মানুষকে ছবিতে ট্যাগ করে... "
কামরুল ঠিকমত কথা গুলো শোনে না। তার কান দিয়ে ধোঁয়া বেরুতে থাকে ।
অন্যদিকে পাপোমিটার  এর কাঁটা উঠছে তো উঠছেই! এত দ্রুত কাঁটা নড়ছে ,মনে হচ্ছে যেন কাঁপছে! (কাঁপাকাঁপির যুগ! )
ফেইসবুক ডেবড্যুড এবার বলে ওঠেন "শেইম ম্যান! আর কোনো নতুন এসেমেস সরি রিপোর্ট  আছে?"
আরেকটা ছোটখাটো দেবদূত বলে ওঠেন " জ্বি স্যার। আরো আছে! উনার ফেইক প্রোফাইল ছিল ! "
 "ড্যুড, ইউ আর সো ডেড! রাজাকার পয়েণ্টে যাইতে হবে! রাজাকার পয়েন্ট কিন্তু আর রেটেড! ডেভটিউবে আমাদের ওয়াচ করার অনুমতি নাই! আমরা  চাইও না! রিয়েল পরিচয় হিডেন করে অন্য পরিচয়ে ঘুরে বেড়াও! হুমম?!! সো এন্টিকিউল!" ফেইসবুক ডেবড্যুড বেশ সিরিয়াস ভঙ্গিতে বলতে থাকেন ।
সেই ছোটখাটো দেবদূত তবু থামে না , বলেই চলে "স্যার এখানেই শেষ নয়। এর মধ্যে একটা মেয়ে প্রোফাইল আছে! যার ফ্রেন্ড সংখ্যা ৩০০০ এর উপর! "
এটা বলার সাথে সাথেই  "ঠাস" করে শব্দ হল ।
পাপোমিটার ভেঙে গেছে! 
উৎসর্গ : আমার ফেইসবুক অন্তঃপ্রাণ বন্ধু  শিমন কে । দোস্ত এই গল্পটি তোর জন্মদিনের উপহার ! তোর চর্বিতে ভরপুর হৃদয় গলাতে নয়, মানিব্যাগ এর বাঁধন ... 
ঠ্যাংনোট ঃ ফেইসবুক নোটিফিকেশন চেক করিতে ব্যস্ত থাকায় লেখক ঠ্যাংনোট লিখতে পারেন নি । এ জন্য তিনি আন্তরিক ভাবে দুঃখিত! 

