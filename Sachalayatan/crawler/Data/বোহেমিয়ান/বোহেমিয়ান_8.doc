প্রাইভেট টিউটরদের প্রতি  অভিভাবকদের দায়িত্ব ও কর্তব্য!



 সামনে পরীক্ষা । তাই এখন মাথা আউলা হয়ে গেছে! টিউশনি নিয়ে অনেক সুখের স্মৃতি মনে পড়ছে! দুঃখের কিছু স্মৃতিও মনে পড়ছে! বিশেষ করে কিছু অভিভাবকদের কথা! যারা ঠিকমত তাদের দায়িত্ব পালন করেন নি! সকলের কথা চিন্তা বিবেচনা করে কিছু টিপস দিচ্ছি । যাদের বাসায় টিউশনিতে বিশ্ববিদ্যালয় পড়ুয়া ছাত্র  আসে , সেই সব অভিভাবকগণ অবশ্যই এই সব কর্তব্য এবং দায়িত্ব যথাযথ ভাবে পালন করবেন!!  
১। নিয়মিত খাবার খেতে দিতে হবে! মনে রাখবেন যেই ছেলেটি আপনার সন্তানকে পড়াতে আসে , সেও একজন ছাত্র! তার পকেট সব সময় ভরা থাকে না, আড্ডা বাজি/পড়াশোনা/ডেটিং ইত্যাদি কারণে সে সব সময় খেয়ে আসতে পারে না! তাই আপনার উচিত নিয়মিত খাবার দেয়া ।
নিয়মিত খাবার দিলে সেই শিক্ষক এর মনোযোগ থাকবে আপনার সন্তানের  প্রতি! না হলে "খাইতে দ্যায় না ক্যান?/ কি কিপটা ফ্যামিলিতে পড়াইতে আইছি " এই সব চিন্তা মাথায় থাকবে, পড়া ভাল হবে না!  আর পেটে যদি ক্ষুধা থাকে তাহলে সব কিছুই গদ্যময় হয়ে যাবে!
বিশেষত বিজ্ঞান বিষয়াদি / গণিত যখন পড়ান তখন পেটে ক্ষুধা থাকলে আপনার সন্তানের জন্য মারাত্মক ক্ষতি হতে পারে!!! 
২। খাবার একটু  বেশি  পরিমাণে দেয়া উচিত!  কারণ অল্প দিলে
ক্ষুধার চোটে সব খেয়ে ফেলতে পারে। এতে একটা লজ্জার পরিস্থিতির শিকার হবেন শিক্ষক!অন্যরা তাকে রাক্ষস ভাববে কিনা এই সব চিন্তা থাকবে মাথায়! ফলে পড়ায় মনযোগ দিতে পারবে না! এতে ক্ষতি হবে আপনার সন্তানেরই! তাই কিছু বেশি  পরিমাণে খাবার দিবেন যতে পেট ভরে খেয়েও টেবিলে কিছু খাবার রেখে দিতে পারে!! 
৩। খাবার এ বিভিন্নতা মানে ভ্যারাইটি যোগ করুন !  না হলে "ধেত্তেরিকা প্রতি দিন একই খাবার দেয় কেন" এই সব ভেবে সময় নষ্ট করতে পারে! আবার ভ্যারাইটি বেশি দিলে  পড়ানোর সময় মাথায় থাকবে " আজ কি খাওয়াবে ? কাবাব নাকি নুডলস! " তাই  সাবধান  
৪। শিক্ষক যাতে বাথরুমে যেতে পারে, তাই এমন স্থানে শিক্ষক কে
বসতে দিন যেন তার জন্য বাধরুমে যাওয়া সহজ হয়! ধরুন এমন স্থানে পড়তে বসতে দিলেন যেই খান থেকে বাথরুমে যেতে  অন্য একটি রুমের মধ্য দিয়ে ঘরের মানুষদের সামনে দিয়ে যেতে হয়! এতে শিক্ষক লজ্জা পাবেন! তিনি পড়ায় মনোযোগী হতে পারবেন না!
গল ব্লাডার চাপের মুখে রেখে কে-ই বা কবে মনোযোগী হয়েছেন বলুন তো?! তাই শিক্ষকের এই সমস্যা যাতে না হয় সেই দিকে খেয়াল রাখুন! 
৫। বেতন অবশ্যই মাসের প্রথম দিন দিয়ে দেবেন ।  না হলে
"দিচ্ছে না কেন? কবে দিবে ? " এই সব চিন্তা করে করে সময় পার করে দেবে। ফলে আপনার সন্তানের পড়াশোনার বিশাল ক্ষতি হয়ে যাবে!
টাকা পয়সা ক্লিয়ার থাকলে সব কিছুই পরিষ্কার থাকে! ঠান্ডা ফুরফুরা মেজাজে আপনার সন্তানকে পড়াতে পারবে! 
৬। প্রাইভেসী বলে একটা ব্যাপার আছে, সেই দিকে খেয়াল রাখুন ।
শিক্ষক ছাত্র এর সামনে যখন তখন হুট করে চলে যাবেন না । তাদেরকে এমন স্থানে  পড়তে দিন যেখানে মানুষ জন এর যাতায়াত তেমন নেই ।
আপনার সন্তান যদি মেয়ে হয়, তবে তো কথাই নেই! ভুলেও মুক্ত স্থানে  দেবেন না! একটা প্রাইভেট প্লেস দিয়ে দেবেন!
তা না হলে শিক্ষক এর মাথায়  "কেউ এসে পড়বে না তো?!" এই চিন্তা ঘুরবে! ছাত্রী হলে শিক্ষকরা এমনিতেই একটু বেশি প্রাইভেসি চায়! সে দিকে তাই লক্ষ্য রাখুন ! ( আর শিক্ষক ছাত্রীর সামনে ভুলেও বসে থাকবেন না! খুব খারাপ। শিক্ষক তার স্বাভাবিক পড়াটা পড়াতে পারে না ।  )
৭। যদি আপনার সন্তান কলেজ ছাত্রী  হয় তাহলে ভুলেও অন্য শিক্ষকের হাতে দেবেন না! সেরা শিক্ষক আপনার হাতের কাছেই আছে, এই বোহেমিয়ান!! ছাত্রী পড়ানোর ব্যাপারে যিনি বিশেষ অভিজ্ঞ!  ছাত্রীদের তিনি আবার  ভালুবাসার সহিত পড়ান!
ঠ্যাংনোট
* আমার বেশির ভাগ টিউশনিতেই ছাত্রী পড়িয়েছি । ছাত্র শুনলে "না" করে দেই  !  বন্ধুরা হিংসায়, কেন শুধু আমি ই ছাত্রী পাই!
*আমার ছাত্রীর মায়েরা অনেক চালাক! আমি যখনই ছাত্রীর  হাত ধরতাম তখনই তারা চলে আসতেন! প্রতিটা ছাত্রীর সময়ই একই ঘটনা!  সেই রহস্য এখন পর্যন্ত ভেদ করতে পারলাম না!
*জীবনে কুনু প্রেম হয় নাই । মেয়েদের সাথে সম্পর্ক করা খুব কষ্টকর মনে হইত/হয় , ইদানিং দেখি তার চেয়েও কষ্টকর মনে হচ্ছে পড়াশোনার সাথে সম্পর্ক করা! কি করণ যায় কন তো !!?
*আবজাব লেখাকে কেউ আবার সিরিয়াসলি নিয়েন না। 
বোহেমিয়ান
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%6d%65%67%68%2e%62%61%70%70%79%40%67%6d%61%69%6c%2e%63%6f%6d%22%3e%6d%65%67%68%2e%62%61%70%70%79%40%67%6d%61%69%6c%2e%63%6f%6d%3c%2f%61%3e%27%29%3b'))

