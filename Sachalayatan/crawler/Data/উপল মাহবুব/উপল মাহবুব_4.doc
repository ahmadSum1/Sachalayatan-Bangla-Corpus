হাফ টাইম: বাংলাদেশ বনাম হল্যান্ড



ভাল খেলছে বাংলাদেশ। খুব আত্মবিশ্বাসী মনে হচ্ছে দলের সবাই কে। হল্যান্ডের ইনিংস যে মাত্র ১৬০ রানে গুটিয়ে গেল তার জন্য বোলারদের পাশাপাশি ফিল্ডারদেরকে অনেক ক্রেডিট দিতে হয়। বিশেষ করে চারটা রান আউট এর জন্য। অবশ্য মিসফিল্ডিংও হলো কয়েকটা। তার মধ্যে চোখে লেগেছে শেষ ওভারে রাজ্জাকের ক্যাচ মিসটা। এর আগেও রাজ্জাকের ফিল্ডিং বাকিদের মতো ইম্প্রেসিভ মনে হয় নি। আগের খেলাগুলোতেও তার মিসফিল্ডিং এ বেশ কিছু রান আটকানো যায় নি লক্ষ্য করেছি। তবে রাজ্জাকের বোলিং ও উইকেট পাবার ক্ষমতা নিঃসন্দেহে দারুন। এটা নিয়ে কলিগদের সাথে কথা বলতেই উঠে আসলো ইন্ডিয়ার ব্যাপারটা। ইন্ডিয়ার প্রতি ম্যাচেই ফিল্ডিং এর সময় দেখা যায় শেহবাগ বা টেন্ডুলকারের বদলে অনেটা সময় ধরে মাঠে সুরেশ রায়না ফিল্ডিং করে। ফিল্ডার হিসেবে সে এই দু'জনের চেয়ে অনেক ভালো, এবং এই সুবিধা পেতে তাকে দলেও রাখতে হচ্ছে না! আমরাও একইভাবে রাজ্জাকের যায়গায় কিছুটা সময় নাইম ইসলাম বা ভাল ফিল্ডিং করে এমন কাউকে খেলালেই পারি। তাহলে বোলারেরও রেস্ট হয়, ভাল ফিল্ডিংও হয়। তাই না?

