পরিচয়



এই যে, শুনুন। কেমন আছেন?
বাড়ির সবাই ভাল তো?
আমার কী নাম?? না না ঠিক আছে.
রং টা একটু কালো তো,
তাই বুঝি যায় ভুলে সবাই,
It's Ok ভাই, মাইন্ড করি নাই!
আপনার বুঝি অফিসের তাড়া?
বাহ, ঘড়িটা তো বেশ নজর কাড়া‍‍‍!!
মোবাইল আছে? অফিসের দেওয়া!!
অফিসের গাড়ি করে আনা নেওয়া!!
সত্যি মশাই, ভাগ্য বটে
নইলে কি আজ সাক্ষাৎ ঘটে!
দিন তো দেখি মোবাইল খানা,
ঘড়িটা খুলুন, কথা বলা মানা!
আশেপাশে আরও বন্ধুরা আছে
সব দে ব্যাটা আমার কাছে!
নইলে ভুঁড়িতে মেরে দেব চাবি,
জনমের মত নাম ভুলে যাবি!!
... ... ... ... ... ...
... ... ... ... ... ...
ঠিক আছে ভাই, চলি তবে আজ,
আপনারও তো পরে আছে কাজ!
আজই শেষ নয়, যোগাযোগ র'বে
আশা করি পথে ফের দেখা হবে!!

