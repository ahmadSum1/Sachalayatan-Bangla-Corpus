আমাদের কথা



আমি:
মনের কথা পায় না মুখে ভাষা
কেমনে জানাই অতল ভালবাসা!
বলছি কথা, আসছি কাছে যত
কাঁপছে হৃদয় ছন্নছাড়ার মত,
একটু পরশ, একটু চোখে চাওয়া,
খানিকটা ক্ষণ তোমায় পাশে পাওয়া,
এটুকুতেই পূর্ণ যেন প্রাণ,
অসংকোচে হৃদয় করে দান,
প্রত্যহ এই ব্যাকুল মনের আশা
জানাবো তোমায় গভীর ভালবাসা...
সে:
মনের কথা নাই বা পেল ভাষা
জানাতে চাও অতল ভালবাসা?
ঠিক আছে, তবে এই ভাবেই থাকো
তোমার মনে আমায় ধরে রাখো,
মাঝে মাঝে ডেকো ভালবেসে
হৃদয় মাঝে পরশ বুলাও হেসে,
সেই হাসিতেই করছো মোরে ঋণী
নিত্য তোমায় নতুন করে চিনি!
আমাদের এই এত্তো ভালবাসা
নাই হলো তার ভাষায় ফুটে আসা,
তুমি আমি রয়েছি তো একসাথে
কিছুর কি আর আছে প্রয়োজন তাতে!!...

