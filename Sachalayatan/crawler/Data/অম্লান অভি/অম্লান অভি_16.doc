পথিক জানে, ভবিষ্য দিনের কথা



যেখানে আমাকে তুমি দাঁড়িয়ে রেখেছিলে
সেখানে এক গাছ এখনও দাঁড়িয়ে আছে
যেখানে প্রিয়ে তুমি গোপনে বলেছিলে
সেখানে সেই কথা বাতাসে ভেসে আছে।
জীবনে জীবন আনো প্রণয়ে প্রণয়
যে পথিক সেই ক্ষণ বলেছিল জনায়
আমি সেই পথিকের শব্দ এখন শুনি
'ঘর পোড়া গরু গুলো ঘর কি পাব কোন'
আমাদের বাতায়ণে যে ভালোবাসার রোল
সেখানে অবহেলা গড়েছে আস্তরন
পথিক চলে গেছে-
নিয়ে গেছে আমাদের সময়ের ক্লান্ত ক্ষণ।
এককী দাঁড়িয়ে এই স্বাক্ষী গাছের নিচে
অতীতের কত কথা বিরহ মনের ভিড়ে
তবু সত্য সেই ক্লান্ত সময়ে এক বৃদ্ধ পথিক
যে বুঝেছিল ভবিষ্য দিনের রহস্য-
তাই আজ এই ক্লান্ত বিকেলে, তোমার
ছবির কথা প্রকৃতি ছড়ায়ে, তোমার সুর
পাখির কথার সাথে উড়ে যায় দূরে।

