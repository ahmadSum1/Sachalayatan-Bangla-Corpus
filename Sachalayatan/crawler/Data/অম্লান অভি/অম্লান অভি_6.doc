জাগরণের স্মারক দিবস



ঘাস ফুল আর পদ্ম পাতায় শুয়ে আছে আমার বর্ণমালা
থ্যাংকিউ আর গুডবাই আসন গেড়েছে ধন্যবাদ আর বিদায়ে।
হীনতায় নয়, নয় কোন ঘৃণায়- আমাদের সঞ্চয় পারিভাষিকতা
ঋদ্ধ করেছে ভাষার ভান্ডার কিন্তু শুণ্যতায় বাঙলার সংসার
তোমাদের প্রতিটি জাগরণ আমাদের জাগিয়েছে নিরন্তন, তাই-
হে একুশ আমরা ফিরে আসি শিক্ষায় শিক্ষিত হতে শহীদ মিনারে
যে বোধ ছিল প্রতিটি মোর্চায় স্মারক বাহান্ন থেকে একাত্তরে
আমাদের স্বপ্ন রচনায় বাংলা ভাষা থেকে বাংলাদেশ হয়ে উঠায়
সেই স্বপ্নচারি হয়ে আন্তর্জাতিক মাতৃভাষা দিবসের পথ চলায়
সুচি শুদ্ধ হই আগামীর দিন রচনায় বোধ ও চেতনার সঙ্গমে।

