ঘৃণা ছুড়ে দিলাম...............তোদের ওপর



যারা আমাদের পূর্ব পুরুষদের মনের ইচ্ছার বিরুদ্ধে দাঁড়িয়ে এই দেশটাকে আল্লাহ্'র দোহাই দিয়ে স্বাধীনতা যুদ্ধের বিপক্ষে ছিল। সেই সব অজাত শত্রুর বিনাশ হোক। কারণ তারা জাতিকে কলঙ্কিত করেছে। আর আমাদের বোধ ও বিবেকে করেছে কুলষিত। হয় তাদের ভুলি যাঁদের রক্তে স্নাত হয়ে জন্ম নিয়েছে আমার দেশ 'বাংলাদেশ' নয় তো দাবী করি সেই সব কলুষ মানবতা বিবর্জিত দেশের শত্রুদের। আজ বেশ কিছু বল্গে ওদের ঘৃণা ছুড়ে লেখা দেখলাম কিন্তু এখানে নেই। তাই ঘুমাতে যাওয়ার আগে সেই ২৫ মার্চের কালো রাতের কথা মনে করলাম; আজ ১২ জুলাই ২০০৮ এর মধ্য রাতের আগে। আমার বুকের ভিতরে গালি গুলিও ওদের জন্য নয়। ওদের জন্য যে ঘৃণার আগুন তা আমার দেখা আগুনের চেয়ে অনেক বেশী তেজী। ওরা আমার সমবয়সীদের পবিত্র ধর্মের ধোঁয়া জালে বেঁধে নিয়ে যাচ্ছে অন্ধকারে। সেখানে থাকছে না ধর্মে বাস্তবতা বরংচ তারা তাদের আদলে ধর্মের পাতা গুলো করছে ১৯৭১ এর মতই কুলষিত। প্রিয় পাঠক ব্লগটি কোন ব্যক্তি বা গোষ্টির জন্য নয় বরং আমার দেশ ও ধর্মীয় অনুভূতিকে সম্মান জানানোর জন্য। আমি ব্যক্তি স্বাধীনতা, গণতন্ত্র ও স্ব ধর্ম পালনে বিশ্বাসী কিন্তু সেই স্বাধীনতা মানের অন্যের স্বাধীনতা হরণ নয়, গণতন্ত্র মানে নিজের টুকুই শুধু প্রাপ্তির আশায় রাজনীতি নয় আর স্ব ধর্ম পালন মানে অন্যে ধর্মের প্রতি অবহেলা নয়। ঐ সব কুলষিত ব্যক্তিরা স্বাধীনতার এত বছর পরেও স্বাধীনতা, গণতন্ত্র ও ধর্মীয় অনুভূতি নিয়ে খেলছে। তাদের বিচার না হলে হয় তো একদিন আমাদের পারিবারিক ধর্মী বিধানের চিত্রটি পালটে দেবে তারা তাদের আদলে। রাষ্ট্রের ভিতকে করবে আর মর্ম স্পর্শি । হয়তো পতাকার রঙে দেবে হাত আর জাতীয় সঙ্গীত- তা কি থাকতে আছে! 'বাংলাদেশে আমরা ভালোই আছি।' সচলায়তনের পাতায় নতুন শ্লোগানটিকে বাঁচিয়ে রাখার জন্যই গতরাতে বিষদগার আজ পোষ্ট করালাম। অতলান্তের থেকে উঠে আসবে কিনা 'সচলায়তনে' তাও বিধি জানে (যদিও মডারেটর কম জানেন না!) বাংলাদেশে আমরা ভালো থাকতে চাই কারণ এটা আমার আপনার পূর্ব পুরুষের লালিত স্বপ্ন ভূমি। পিতৃভূমি, মাতৃভূমি আর ভূমিষ্ঠ ভূমি। 

