সিধেশ্বরের গুহাঃ রসহ্যময় সুড়ঙ্গ 



একটি ভ্রমণের খন্ডাংশ ক্লান্ত-জ্বর সিক্ত-মন নিয়ে তুলতে প্রয়াশ খুদ্র বাক্য বিন্যাসে, একে কি কবিতা বলে! নিয়মের বেড়া জাল নিজের ছন্দ গুণে লিখে রাখি আগামীর জন্য অতীতকাহীনি- দেখে আসা শেষ অক্টোবর এবছরের দিনে সিধেশ্বরের গুহা/ রহস্যময় সুড়ঙ্গ, আলুটিলা, খাগড়াছড়ি।

মানব গুহায় চলমান দিন- বিষন্নতায়
উপচে পড়ার ভিড়ে, মন উড়ে যায়
প্রান্ত খোঁজার আশে, ছুটির বিমল অবকাশে।
পথিক চলে রেখে অনেক পথ- বারৈয়ার হাট
মাটিরাংগা গুইমারা রিছাং আলুটিলা ভিড়ে গাড়ি
গন্তব্যের খাগড়াছড়ি।
প্রভাত রাঙা পথ যায় পাহাড় ঢেউ সাথে নিয়ে
মিষ্টি আলো চুড়া ছোঁয় আলতো পরশ দিয়ে
ঘুম ভেঙ্গে যায় বননীর; স্বাগত উচ্চারণে তাকায়।
এই পাহাড়ের চুঁড়া ছুয়ে ঐ পাহাড়ের চুঁড়ায়
আলো নাচে দিনের প্রথম ক্ষণে, আগমনের গানে
অতিথি আপ্যায়নে।
প্রবেশ পথে উদার আহ্বানে এগিয়ে আসে
ধনয়ং ত্রিপুরা আপন উচ্ছ্বাসে পথ দেখানোর আশে
বানিয়ে মশাল পথ দেখায়- সিদেশ্বরের গুহার।
অজানা আনন্দ পুলকিত করে, সিড়ি বেয়ে
গড়িয়ে চলে মনবাহী দেহ, গুহার প্রান্তে এসে
থমকে দাঁড়ায় সহযাত্রী অজানা এক ভয়ে
সেই ক্ষণের ছবি স্মৃতির গুহায়
রাখতে স্মরণে আগামীর পথ ধরে।

