দিন বদলাবে কি.........



(একটি ছোট্ট চায়ের দোকান এবং একটি সরকারি অফিস ঘিরে....চলমান দিবস কথন এই সিয়ামের দিনে) {এটা কোন গোষ্টিকে নয় বরং তার সান্ত্রকে আরো সমুন্নত করতে- হয়তো শিবসেনা আর জামাতিরা খেপে যাবেন তথৈবচঃ........আমি উপবাস, রোযা আর অনশন'কে স্ব স্ব অবস্থানে সম্মান করি কিন্তু প্রকৃত অবস্থান বিচ্যুতি ঘটিযে নয়। মেকিতাকে ঘৃণা ছুড়ে দেই এই ছুড়তে গিয়ে নিচের পংক্তিমালা। মডুদের নিউরনের ছোঁয়া ছুড়ে দিলাম }
দিন বদলাবে কি.........
আয় ছেলেরা আয় মেয়েরা উপরি নিতে যাই
খাওয়া দাওয়া বন্ধ যখন গল্পে দিন কাটাই॥
রাতের বেলা ঘুমিয়ে পড়ি ভোর রাত্রে জাগব
দিনের বেলা বেলকুনিতে পথ চেয়েদিন গুনব
শিক্ষা আমার আটকে থাকে খাদ্য রাতের সঙ্গমে
তাই দিনের বেলায় ঘুষ খেয়ে যাই হরদমে
অজুর ফাঁকে মন নেচে যায় পালিয়ে কি যায় দেনয়ালা
এবার গেলে আসছে বারে ফাইলে দিক আলতালা।
এসব চলে বার মাসি দিবস গুনেও কমেনা
উপাস রোজা অনশনে শুধু পানাহার হবে না,
ঘুষ সেতো আর আহার নয় তাই চলে ঠিক তেমনি
কখনো আবার চাঁদ দেখিয়ে একটু বেশী চান উনি,
উনি চাইছেন উনার সাথে চাইছে উনার সাগরেতও
এমনি করে অফিস জুড়ে বারছে ঘুষের টারগেটও॥
বন্ধ দোকান খাদ্য পানির দোকানিকে দেখছো কি
ছয় ছেলে আর বৌ'য়ের জন্য দিনান্তে আনবে কি
হুজুর বলেন জমানো টাকা খরচ কর মাস জুড়ে
দোকানি তাকায় উদাস চোখে- জমানো টাকা কার ঘরে?
হুজুর আসেন প্রতি বছর মিলাদে অফিস গুলোর প্রাঙ্গনে
দোকানিতো দেয় না খবর (দিতে পারে না) নিজ মিলাদের অঙ্গনে।
দোয়ার সুরে হুজুর বলেন সকলেরই আয় বাড়ুক
ফি বছরে এই মিলাদের হাদিয়াতে হাত খুলুক
ফি বছরে হাত উঠে ঠিক তবারকে হাদিয়ায়
কিন্তু হুজুর কোথায় যেন মস্ত একটা ফাঁক থেকে যায়॥

