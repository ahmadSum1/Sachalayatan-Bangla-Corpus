কাণ্ডারীহীন নাগরিক প্রার্থনা



আমরা যেদিন যুথচারী হলাম
সেই দিন আমাদের কাছে স্বাধীনতা এসে নতজানু হল
আমাদের অস্থি ও মজ্জার ভেতরে যে ক্ষুধা আর আকাঙ্ক্ষা
আদিগন্ত ডুবিয়ে রেখেছিল তার প্রকাশ পেল সেই সকালে, কিন্তু
তারপরই আমরা আবার বিভক্তির বিশাল শব্দ গণনা শুরু করলাম
এক দুই তিন চার পাঁচ.........
বিভক্ত হতে হতে আমরা আমাদের সেই পরাজিত প্রতিপক্ষকে
শক্তির উৎস মুখ খুলেদিলাম, শানিত হওয়ার জন্য
তারা তাদের রশদ আরো বাড়িয়ে নিল, আমরা এখন
দ্বিধা আর দ্বন্দ্ব নিয়ে মনে করি আমরা স্বাধীন......
স্বাধীনতা, রন্ধ্রে রন্ধ্রে যে স্বাদ ঢুকে আছে তার ঘ্রাণ আমাদের
ক্লান্ত হতে হতে আবারও প্রাণবন্ত করে তুলে, করে
স্মৃতিচারী তাই আবার আমরা যুথবদ্ধ হই, এমন সময়
একজন কান্ডারী আমাদের বড় বেশী প্রয়োজন-
যে আমাদের সক্রিয়তা তুলে ধরবে আমাদেরই কাছে।

