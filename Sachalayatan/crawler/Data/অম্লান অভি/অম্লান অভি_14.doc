এটা কোন শান্তনা নয় সহমর্মীর শানিত উচ্চারণ.......



একে একে ঝরে গেছে জীবনের অনেক কটা দিন। হায়!
আসি ফিরে ফিরে বসি চুপটি করে, কি যেন অপরাধবোধ মনে নাড়া দেয়। শুধু চেয়ে দেখি জীবনের লেখা গুলো মৃদুল আহমেদ আমাকে বন্দি করে বন্দিশালায়-'আমার লেখায় কমেন্টস করেন'। তার সেই অনেক দিন ষ্টিকি হয়ে থাকা লেখায় কি আমি কিছু জানাতে পেরেছিলাম। না পারি নি। পারিনি উপস্থিত হতে ছবির হাটের আলোচনায় অথবা মুক্তিযুদ্ধ যাদুঘরের আয়োজনেও। কি এমন ব্যস্ততা আমাকে যেন দূরে আরও দূরে রেখে দিয়ে ছিল। ঝরে যাওয়া সচল'কে নিয়েও লেখা হয়নি কিছু কিন্ত হায় আজ আমি ঢুকে পড়লাম- পিতৃহারা সাথীদের দলের রণদীপম বসু'দা লেখা পড়ে।
ধাবিত সময়ে আমি ছিলাম সচলেই। এসেছি সচলের পাতায় পড়ে পড়ে ফিরে গেছি পাতাকে পাতাকে কিন্তু হায় নুরুজ্জামান মানিক ভাইয়ের লেখাটা পড়া হয়নি। কোন ব্যস্তহারা ক্লান্ত সময়ে চোখ গলে চলে গেছে সময়ের অন্য পাতায়।
নিজেকে অপরাধী মনে হয় কিন্তু ফিরে পাই শান্তনা-যে অপরাধবোধ কুঁড়ে কুঁড়ে খাচ্ছে রণদীপম'দাকে তার চেয়ে অনেক কম অপরাধে অপরাধী- একজন শান্তনা অথবা শান্তিকামী উচ্চারণ না করা আমি।
অনেক দেরীতে হলেও তাঁর আসরে প্রার্থনা সেতো জানাতেই পারি- যে মন শান্তনা খুজেছে নিজেই তাকে আর শান্তনা কি জানব সতের দিনের মাথায়-তবে শান্তি আর মোক্ষলাভের প্রশান্তির প্রাপ্তি হোক সেই বিদেহী আত্মার।
চলমান রক্তধারা তাঁকে বাঁচিয়ে রাখবে আরো কিছু সময় এই নশ্বর পৃথিবীতে।
ওঁম শান্তি , শান্তি ওঁম......

