আজ বনে বনে লাগে........মনে তার রঙ জাগে



আমরা সংস্কৃতির নানা রঙ উপভোগ করি এই বাংলাদেশে। কেউ কেউ পাশ কাটিয়ে যাই। কেউবা ব্যাক ডেটেড উচ্চারণ করি। তবে ধর্মীয় আর সামাজিক অনেক অনুষ্ঠানই আমাদের মননের প্রকাশমানতার জন্য।
গত রাত পার হয়েছে ১২ই রবিউল আউয়াল। আমার পৈত্রিক ভিটার চারিদিক থেকে কানে এসেছে মাইকের আওয়াজ। সেখানে হযরত মুহাম্মদ (সা:) স্মরণ করে ওয়াজ আর জিকির করা হয়েছে। রাত ভোর ঘুমে জাগরণে শুনতে শুনতে দিন শুরু করলাম।
আজ বাসন্তী পূর্ণিমা, দোল পূর্ণিমা, হোলি আর রঙ খেলা।
একটা সময় ছিল যখন মানুষ আবির রঙে মাতিয়ে তুলতো এই দিন। আজ বিশ্ববাণিজ্য এখানে হাত বাড়িয়েছে। তাই সেই ফাগ রঙ এখন কেমিক্যাল ঘরনায় চলে গেছে। কপালে আবীর ছুঁয়ে ছোটদের হাতে মিষ্টি আর বড়দের পায়ে আবীরের দেয়ার রেওয়াজ এখন। সার্বজনীনতায় শুণতা হয়েছে।
মায়ের হাতের খাগরাই আর পাতাজল পান। তারপর ঘিভাত দিয়ে সকাল শুরু করলাম। সাথে বাদাম আর পাপড় ভাজা। হোলির আবীর ছুঁয়েছি কপালে। মাকে সাথে নিয়ে যাব আশ্রমে। প্রণাম করব তাঁর রাতুল চরণে স্মরণে নিয়ে- 'মেরো না মর না, পার তো মরণকে অবলুপ্ত করব।'
একান্তে নিবিড় হব কোন এক বনে, নয় মনে! হয়তো তখন কপালে থাকবে না কোন চিহ্ন। তবে আজকের এই রঙময় বাসন্তী দিনে হে আমার পরম বন্ধু যারা পরানে পরান রাখে তাদের জানাই আবীরিয় শুভেচ্ছা।  

