বৃষ্টি দিন...........আর..........



ভালো থেকো ভীষণ ভালো।
এমন বাক্য লিখে কাঞ্চন গত রাতে শেষ করেছে তার মেসেজ।
কিন্তু আমার দেখা হয়নি তখন পরে অফ লাইন মেসেজে আজ পেলাম।
দিনমান চাকরীর ঘানি ঠেলে মাঝে মাঝে নিজেকে ভালো আর খারাপ এর তফাৎ করা থেকে বিরত রাখি। কারণ যার অন্ত আমার দিনান্ত ক্লান্তি বহন করে,  তা কি ভালো? অথবা যে সুখ মনে জাগায় আনন্দ কিন্তু তা কি খারাপ!
ভালো খারাপের দোলা চলে চলতে চলতে, আমি পৌচ্ছে যাই আমার অতলান্ত দিনের আনন্দ আসরে, যেখানে ডুব দিয়ে তুলে আনি- মুক্তা মানিক শিউলি রবীন্দ্র নাথ নজরুল জীবনান্দ মুক্তি বিপ্লব জুলফিকার আবু ভাই দুলাল ভাই রোকন অলোক চয়ন রাজু জলি শান্তা রুমি প্রিন্স সুমন সহ অনেক অনেক আনন্দ উপাখ্যান। তাদের নিয়ে স্বপ্ন চারী দিনের বাস্তব রচনার পাতা গুলি পড়ি মনে মনে।
কাঞ্চন আমি ভালো আছি। ভীষণ ভালো আছি কি না তা মেপে দেখার মনোটোমিটারটা হাতে নেই তাই মাত্রা জানতে পারছি না। তবে অধিক আরো-আরো প্রচুর অগাধ এই শব্দ গুলি আমি প্রাচুর্য্যের অন্য জায়গায় স্থান দিয়েছি। অর্থ বৈভব আর দাপট অথবা আধিপত্য পেয়েছি কিন্তু হৃদয দিয়ে আর সততায় অবশ্যই, তাই আমি ভীষণ ভালোই আছি।
আমার সামনে দাঁড়িয়ে প্রকাশে দেখেছি আমার ভাতের থালা নিয়ে যেতে। আমি চিৎকার করিনি কারণ আমি তার চৌয্যবৃত্তি বিলুপের প্রয়াশ দিয়েছি মাত্র। আমার স্থান ছিনিয়ে নেয়া সেই কালো হাত কথনোই আর সাদা হাতে প্রকাশিত হবে না কারণ কোন বাজেট ঘোষণার প্রয়াস নেই সেই খানে। আমার দুঃখ হয় প্রকাশ্যে কর দিয়ে যদি ওদের সেই কালো হাত সাদা করা যেত অথবা ওরা ফিরে পেত সতত উচ্ছ্বাস। তবে .............
আমার না পাওয়া উচ্চারণ কোন দিন ওদের কানে পৌচ্ছবে না। আমার ম্লান মুখ দর্শনের প্রানন্ত চেষ্টা ব্যর্থতার ঘানি টানতেই থাকবে। আমি ওদের না পাওয়া আসনে বসার আনন্দ উৎসবে সাথী হব। আমি ওদের না হয়ে উঠা হওয়ার আনন্দ। আমার পথ রোধ করতে করতে ওরা যখন হাপিয়ে উঠে আমি আরো আরো বেগে ছুটে য়াই। বৃত্ত থেকে বৃত্তে...............
ওরা একটি পদ নিয়ে মনে করে আমাকে শুন্যে ঠেলে দিয়েছে। ওরা আমার উঠাকে রোধ করে মনে করে জীবন পেলাম। কিন্তু আমি ওদের সেই হীন মুখে হাসি দেখা মাত্র উচ্চারণ করি সাবাস সাবাস সাবাস। ওরা তৎক্ষনাৎ ভিমরি খায় খুজে ফেরে নিজেকে। তারপর নিজের সাথে যুদ্ধ করতে করতে একদিন ফিরে আসে হাটু গেড়ে বসে তাদের অপকর্মের ক্ষমা প্রার্থনায়...........
প্রার্থনান্তে দেখে সেখানে একটা পাথর খণ্ড............অঝর ধারায় বৃষ্টি জল রাশি প্রতিফলকের ভূমিকায়। 

