কেটে যাবে



এক শিক্ষার্থী তার ধ্যানশিক্ষকের কাছে গেল এবং বলল, ‌'আমার ধ্যানের অবস্থা খুব বাজে! ধ্যানকালে আমি খুব বিক্ষিপ্তচিত্ততা অনুভব করি, অথবা পায়ে লাগাতার ব্যথা করে, অথবা অপরিবর্তনীয়ভাবে আমি ঘুমিয়ে পড়ি। একেবারে যাচ্ছেতাই অবস্থা!'
'এ অবস্থা থাকবে না, কেটে যাবে', শিক্ষক নিশ্চিত করে বললেন। 
এক সপ্তাহ পরে ওই শিক্ষার্থী আবার তার শিক্ষকের কাছে গেল। বলল, 'এবার আমার ধ্যানের অবস্থা খুব ভালো! ধ্যানকালে আমি খুব আলোকিত, প্রশান্ত ও সতেজতা বোধ করি! খুবই বিস্ময়কররকম ভালো!'
'এ অবস্থা থাকবে না, কেটে যাবে', শিক্ষক নিশ্চিত জবাব দিলেন।
বাংলায় রূপান্তর : মুজিব মেহদী

