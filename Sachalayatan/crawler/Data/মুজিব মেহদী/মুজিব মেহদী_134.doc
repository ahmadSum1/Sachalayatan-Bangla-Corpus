নপুংসক



'অর্জুন গাছের নিচে সমুদ্রছায়ায়' বসেছিলেন
আমাদের উৎপলকুমার
কোনো শেষ ছিল না সন্দেহের, তাঁর প্রতি
সমুদ্রের আবার ছায়া-- আমরা ভেবেছি
হয়ত ছিল পুরীর স্মৃতিকাঠ তাঁর, চেরা
মিথ্যা নয় তবু এই ছায়াগান
সমুদ্রও
কোনো ছায়া ফেলে হয়তবা
আর সময়ও
'কবিতা যারা পড়ে না তাদের জন্য কবিতা'র
ছায়াঞ্চলে এরকম এক সাক্ষ্য হাজির করেন
হানস মাগনুস এনৎসেনস‌বারগার, আমেরিকান
আমরা এবার ভাবি, সত্য বলেছেন আমাদের
উৎপলকুমার
আমাদের যেকোনো সন্দেহ দূরীকরণে
ওদের সাক্ষ্য লাগে, লাগেই
আমরা কেমন নপুংসক দেখুন

