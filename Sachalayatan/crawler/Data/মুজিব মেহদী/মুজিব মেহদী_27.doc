ভালোবাসলে প্রকাশ্যে বাসো



বিশজন ভিক্ষু ও এশুন নাম্নী একজন সন্ন্যাসিনী কোনো এক জেনগুরুর সাথে দলীয়ভাবে ধ্যানচর্চা করত।
এশুন ছিল খুবই সুদর্শনা, যদিও তার মাথা ছিল কামানো এবং পোশাক সাদাসিধে। ভিক্ষুদের কয়েকজন গোপনে তার প্রেমে পড়ে গিয়েছিল। তাদের মধ্যে একজন তো ব্যক্তিগত সাক্ষাতের অনুরোধ জানিয়ে রীতিমতো এক প্রেমপত্রই লিখে বসে।
এশুন এ পত্রের কোনোই জবাব দেয় নি। পরদিন জেনগুরু দলের সামনে একটা বক্তৃতা দেন। বক্তৃতা শেষ হওয়ামাত্র এশুন জেগে ওঠে। যে ভিক্ষু তাকে প্রেম নিবেদন করেছিল তাকে উদ্দেশ্য করে সে বলে, যদি তুমি সত্যি আমাকে খুব ভালোবাসো, তাহলে কাছে এসে এক্ষুনি আমাকে আলিঙ্গন কর।
বাংলায় রূপান্তর : মুজিব মেহদী

