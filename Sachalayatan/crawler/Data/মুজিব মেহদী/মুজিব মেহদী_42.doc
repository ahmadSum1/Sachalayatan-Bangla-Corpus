শ্রেষ্ঠ কাজ



এক বিজ্ঞ হস্তরেখাবিদ এক টুকরো কাগজের উপর কয়েকটি চরিত্র আঁকছিলেন। বিশেষভাবে উপলব্ধিসক্ষম তাঁর এক ছাত্র ওই অংকনকর্ম প্রত্যক্ষ করছিল। তিনি কাজটি শেষ করে এনে তাঁর ছাত্রের মতামত জানতে চাইলেন। ছাত্রটি তৎক্ষণাৎ জানিয়ে দিল যে ওটি মোটেই ভালো কিছু হয় নি। শিক্ষক আবারো চেষ্টা করলেন, ছাত্র আবারো অপছন্দ করল। হস্তরেখাবিদ সতর্কভাবে চরিত্রসমূহ বারবার নতুন করে আঁকলেন, কিন্তু প্রতিবারই ছাত্রটি ওগুলো বাতিল করে দিল। শেষমেষ, ছাত্রটি যখন অংকনকর্ম প্রত্যক্ষ না করে দূরে অন্য কোনো একটি বিষয়ে মনোযোগী হলো, তখন শিক্ষক খুব দ্রুত ওগুলো পুনরায় আঁকার সুযোগ নিলেন। 
'এবার! এবার কেমন হলো ?', তিনি ছাত্রের মতামত চাইলেন। ছাত্রটি মনোযোগ সরিয়ে এনে কাজগুলোর দিকে তাকাল। 'এগুলো...? এ তো শ্রেষ্ঠ কাজ!', সে উত্তেজনার সাথে বলল।
বাংলায় রূপান্তর : মুজিব মেহদী

