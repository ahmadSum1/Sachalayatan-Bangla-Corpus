মেরু অভিযান



তিমি মাছের কণ্ঠা চুইয়ে জাগা বুদ্বুদসংগীত ছুঁয়ে-ছেনে দেখে নিতে যেজন পরিব্রাজক হলো বরফের দেশে, ঠিক দক্ষিণমেরুতে, আসন্ন অরণ্যা শীত, ভ্রমণসূত্র তাকে পড়িয়ে দিও মনে, সঙ্গে থাকা চাই তার দশাসই গরম কাপড়, দামী মদ, অতি সংবেদী কান আর যৎপরোনাস্তি লিখন সামগ্রী, একখানি দিক-নির্ণায়ক ও দূরবীক্ষণ যন্ত্র সঙ্গে থাকতেও পারে
গত শীতে যারা পেঙ্গুইনের সঙ্গমদৃশ্য দেখবে আশায় গিয়েছিল দক্ষিণমেরুতে, তাদের উদ্বৃত্ত খাবার সে সহজেই পেয়ে যাবে, আশ্রয়ার্থে যে এস্কিমো পরিবারের করবে সে আতিথ্যগ্রহণ, বাসি সিলে নিশ্চিত করবে ওরা যথাআপ্যায়ন
এটাই নিয়ম বলে ইগলুতে কাছে পাবে গৃহকর্ত্রীকে, প্রথম উচ্ছ্বাসে দিয়ে যথাসাড়া জানি স্লেজগাড়িতে শিকার করে দেবে সে সিল-সিন্ধুঘোটক, এরও আছে বিনিময় কিছু সিগনিফিকেন্ট, মেরুদেশে কেননা কোনো দেনই নেই লেনহীন, শরীরসাধক হলে বিনিময় হতে পারে আইসভার্জিনে
শরীর ব্যাপারে বাধকতা মানতে পারে না যারা, রতিপাপী হীন সেই ভবঘুরেদের লাগি রাহুলজি নিশ্চয়ই কোনো ক্ষমা রোচবেন, আমি মনে করি

