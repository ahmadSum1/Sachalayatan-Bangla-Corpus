অতি ক্ষুদ্র গল্প : বোনাস



শুরুতে বলেছিলাম, WIRED ম্যাগাজিন থেকে নেয়া অতি ক্ষুদ্র গল্পগুলোর বাংলা রূপান্তর নিয়ে মোট তিনটি পোস্ট দেব। ইতোমধ্যে তিন কিস্তি পোস্ট করা হয়ে গেছে। এখন দেখা যাচ্ছে, ঝেড়েবেছে আরো একটা পোস্ট দেয়া যায়। এটাকে 'চতুর্থ কিস্তি' না বলে বলছি 'বোনাস', তাতে আমার কথাও থাকল (!), লেখাগুলো শেয়ারও করা গেল। সচলগণ ক্ষমাসুন্দর দৃষ্টিতে দেখলে বাধিত হই।
যাঁরা আগের পোস্টগুলো দেখতে চান, এখানে ঢুঁ মারতে পারেন--
অতি ক্ষুদ্র গল্প : প্রথম কিস্তি
অতি ক্ষুদ্র গল্প : দ্বিতীয় কিস্তি
অতি ক্ষুদ্র গল্প : তৃতীয় কিস্তি
[b]ভেবেছি আমি ঠিক ছিলাম, ছিলাম না ?
গ্রেইমি গিবসন
স্টিভ সম্পাদকের দেয়া শব্দসীমা লঙ্ঘন করল, এবং...
স্টিভেন মেরেটস্কি
নিষ্ফলা দিন, নিষ্ফলা জীবন। মরুভূমি, হায়! 
স্টিভেন মেরেটস্কি
আমরা সৌরগমন করলাম, সূর্য করল নোভাগমন। 
ক্যান ম্যাকলিউড
সমাধিলিপি : তার এটা ভোজনে লাগানো উচিত নয়। 
ব্রিয়ান হারবার্ট
অট্টালিকা চূড়া থেকে আলো প্রক্ষিপ্ত হলো। মানুষের গজাল পাখা। 
গ্রেগরি মেগুইরি
তোমার বাড়িটা আমার : পুতুপুতু বিপ্লব। 
হাওয়ার্ড ওয়ালড্রপ
বৃষ্টি, বৃষ্টি, বৃষ্টি ; যা কখনো থামে নি। 
হাওয়ার্ড ওয়ালড্রপ
প্রভু বললেন, ‘সৃষ্টিকর্ম সমাপ্ত কর’। ব্রহ্মাণ্ডের চলন রহিত হলো। 
আর্থার সি. ক্লার্ক
বিক্রয়ের জন্য এই শিশু পাদুকা, অব্যবহৃত। 
হেমিংওয়ে

