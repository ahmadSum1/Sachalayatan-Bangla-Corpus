আখ্যানে ফের নাইওরী নাও



আখ্যান ফের নাইওরী নাও
সুমন সুপান্থ
বড় অসহায় আজ লেপ্টে আছে ঘাসে
আজ নামেনি বাক্য আজ অভিমান
উড়তে শিখেছে নৈঋতের আকাশে
উড়ে উড়ে বুঝে গেছে বৃত্তই প্রধান
কাল এসে পড়ে যেও নাইওরবরণ শাড়ী
কুঁচনির ফাঁকে ফাঁকে মেঘ বরিষণ
ঝিঙের বধূরঙ ফুল আর স্মৃতিপ্রসারী
সব গহনা তুমি চেয়েছিলে ভীষণ
বৃত্ত ভেঙ্গে তাই বুঝি প্রলুব্ধ করে দাও !
আর তাতেই খোয়াবেরও অতীত সব দৃশ্য দ্যাখি
যেমন :  দৃশ্যের আখ্যানে ফের নাইওরী নাও
নিকাহ্ হাওয়া লেগে গেলে পাল তুলে ঠিক ই।

