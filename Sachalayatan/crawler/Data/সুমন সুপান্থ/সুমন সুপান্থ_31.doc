রুপোলী মাছ, আবার তুমি গান গেয়ে উঠো



এইবার যদি হারানো কালের কথা বলি... , বলি , শেষবার ভুবনডাঙার মাঠে ভীনদেশী বালিকারা আমদের যা দেখিয়ে গেলো সার্কাসের নামে, তাদের বিচ্ছেদে বিমূঢ় হয়ে একদল রাতজাগা বালক, ভেবছি , কী বিফল এই জীবন !  নদীপথে চেয়ে থেকেছি অপলক, আবার যদি ফিরে আসে  তারা ! আবার যদি শুনিয়ে যায় কার বিরহে কে কখন ছেড়েছিলো ঘর-গৃহস্থালি ।
আবার যদি আসে সার্কাসের দল । তাদের সঙে যদি ফিরো তুমিও ....
এই গ্রামে ....
ভুবনডাঙায় !
লোকেরা বলে , তুমি সার্কাস দলের সঙে চলে গিয়ে, দেশ-দেশান্তরে ঘুরে ঘুরে নষ্ট হয়ে গেছো । খামোকাই বলো যে বাহারী নাম এক তোমার, বস্ত্র-বালিকা !
থাকো তো তুমি টানবাজার কি, বানীশান্তা !
আমি বিশ্বাস করি না ওসব ।
আমি বসে থাকি, তুমি এলেই তবে চিকিতসা হবে আমার
তুমি এলেই দেখতে পাবে করমচা গাছে ফুটেছে ফুল আবার
তুমি এলেই আবার ট্রেন দেখতে যাবো আমরা
তোমার মাথায় রঙীন রিবন , আমার হাফ-প্যান্ট ছেঁড়া .... !

