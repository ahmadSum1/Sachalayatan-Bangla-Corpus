বলছেন হুমায়ূন আহমেদ,আমাদের সাহিত্য-বাণিজ্যের সফল বণিক



'' .... থু ! থু ! থু ! এদের নাম নেয়াটা কি ঠিক হলো আমার শোভন বসার ঘরে ? বরং মাইকেই বাজতে দাও । এইগুলো তো গৃহপালিত । ঘুণেধরা সমাজ ব্যবস্থা যতদিন থাকবে, এসব এলিটমেন্ট আর তাদের নিয়ে মাতামাতি,গুলিস্থান-নাগরমহল জমজমাট থাকবেই । কাম প্রশমণে লোক যেমন গণিকার কাছে যায়, এদের কাছে ও যাবে হয়তো একদিন । সেদিন-ই তাদের মেধা পূর্ণ সমাদর পাবে, মানতেই হয়....  ’’
হুমায়ূন , মিলন, সাবেররা বইমেলায় আর কতোদিন বগল বাজাবে ?  – ছোটকাগজ দ্রষ্টব্য’র সঙ্গে এক সাক্ষাতকারকালে এই প্রশ্নের জবাবে কথাকার সৈয়দ রিয়াজুর রশীদ ( দ্রষ্টব্য বর্ষ ৩ সংখ্যা ৪ মার্চ ১৯৯৪, ঢাকা )
আবার উল্টো গল্প ও তো আছে । হলুদ পাঞ্জাবী পড়ে একদল লোক উন্মাদ হয়ে সারা বইমেলা ঘুরে বেড়ায় ! পাঠক নিজেরাই তখন লেখক-সৃষ্ট চরিত্র !! মিছিল বেরুয়- বাকের ভাই’র ফাঁসী দেয়া যাবে না ! সফল বলতে তো হয়ই, যে অর্থেই হোক । এই প্রশ্ন তাই আড্ডায়,তর্কে কি মাথায়, তো থেকেই যায় –আসলে-ই হুমায়ূন আহমেদ বা হুমায়ূন আহমেদের মতো লেখকেরা কী করছেন বাংলা সাহিত্যে ? সৈয়দ রিয়াজুর রশীদের মতো কেউ কেউ বলছেন, বাজাচ্ছেন ১২ টা ! হিমু/বাকেরভাই ভক্তরা বলছেন, বাজাচ্ছেন দরাবার-এ-কানাড়া !!!
নতুন সচল,শক্তিমান গল্পকার মনজরুল হক'র একটি গল্পে আরেক প্রিয় সচল নিঝুম মজুমদারের মন্তব্য ও তার জবাবে মনজুরুল ভাইয়ের প্রতিক্রিয়া...সঙ্গে আমি নিজে সহ আরো আরো সচলদের অংশগ্রহণেরও অনেক অনেকদিন আগ থেকেই মাথায় ঘুরছিলো প্রশ্নটা  - আমদের সাহিত্যে হুমায়ূন আহমেদের ভুমিকাটা আসলেই কি ? কতোখানি ? 
এইসব ভাবনা / প্রশ্নের ভেতর ডুবে যেতে যেতে, ভেসে উঠে খবর পাই,হুমায়ূন আজাদের উপন্যাসটি  (পাক সার জমিন সার বাদ ) না কি এতোটাই কুত্ সিত,মৌলবাদীদের কেন, যে কেউ আঘাত পেতে পারে...  শহীদ জননী জাহানারা ইমামের উপর কোন রাষ্ট্রদ্রোহ-মামলা হয় নি !... বাংলাদেশের মানুষেরা সবচেয়ে কম মূল্যে চাল খাচ্ছে বাংলাদেশে মৌলবাদের কোন বড় সমস্যা এখনো হয় নি !.... সারাবিশ্বেই মৌলবাদীরা আছে,... তো এটা নিয়ে এতো চিত্কার করে লাভ নেই !.... আমি জামতে ইসলামী'র রাজনীতি বন্ধের পক্ষে নই !আরও আরও অনেক কিছু....  বলেছেন আমাদের গ্রন্থ-বাণিজ্যের প্রধান ঘুঁটি,হুমায়ূন আহমেদ এক সাক্ষাত্ কারে  
বাকী কিছু লেখা অপ্রয়োজনীয় ।  সচলদের প্রতি কেবল অনুরোধ, একবার এই দেশপ্রমিক,ম-হা-ন এবং দেশের তথাকথিত প্রধান লেখকের কথাগুলো পড়ে আসুন ।

