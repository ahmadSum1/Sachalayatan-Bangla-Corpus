নিশিন্দা মেঘের বাতিঘর



[   উত্ সগ : বনশ্রী রোডের সবুজ বালিকা ; একদিন এই গল্প প্রান্তরে প্রান্তরে জমে ছিলো  , ডেকেছিলে জল , যাতনা   ]
একটা ভোরবেলা পাখির মতো গেয়ে উঠলে নিজস্ব ঠোটে
একটা রাতের যাতনা মিশে গিয়েছিলো কিন্নর কুয়াশায়
একটা স্বপ্ন সে বার ভিখিরির মতো খড়কুদ খূঁটে খূঁটে
উনুনের পাশে বসে দেখছিলো দাহ বলক জাগানো মুগ্দ্বতায়  !
এই দৃশ্যে তুমি রাখোনি আমায় , আমি ফিরেছি  রিক্ত
ডানা ও পালকে সঞ্চিত যে বিবিধ বেদনা , তার ও অধিক --
বিরহ নিয়ে এক যাতনাগাছ ভুল জলে সিক্ত  !
ফুটায়েছে বিদ্যাপতি ফুল , বলেছে এ বিচ্ছেদের-ই প্রতিক ।
এ রকম গল্পে তুমি রাখো নি আমায় , আমি ফিরেছি একা !
শঙ্খের ভেতর জমানো নিষাদ অপ্রস্তুত বালির কাছে‌  ----
পড়ে র'লো কয়েক জন্ম ; আর দেখো , কিছু মৃত্যু নীল তটরেখায়
পরিশ্রান্ত জাহাজের মতো তবু নোঙর করে আছে  !
কিছু গল্প তবু বাকি থাকে , কিছুটা অধেক বলা
অধেক আঁধার রেখে বাড়ি ফিরে যায় পিথীবির শেষ বাতিওয়ালা ।


‹ বিবিধ গান,প্রথম প্রহরে
উপরে
এক জন্মের ধূসরতা নিয়ে ›



