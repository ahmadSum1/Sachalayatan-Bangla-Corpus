দ্যাখি, তোমার মুখ ধানের ক্ষেতে রাখা !



এমনই চিরচেনা চাঁদ,সেই একই চেহারার আদল আর ক্লান্ত চোখে ক্লান্ত চোখের পাতা রেখে ফের অপলক তাকায় ! বহুদুর নন্দীপুরের গ্রামে এই চাঁদ একদিন পথ চিনিয়ে নিয়ে এসেছে বাড়ি ! মা’র তার উদ্বেগে,আতংকে ঘুমায় নি তখনো, দিনকালের যে হাল !
আরো অধিক রাতে, সারিসারি হলুদ বাতির উপরে আরো এক অনাবাসী চাঁদ;- বড় বেশী বাণ্যিজিক মুদ্রায় ‘উপ-হাসে’, তাকে পেছনে রেখে এখন ঘরে ফিরলে জয় গোস্বামী কেবল শ্লোক পড়ান-
অন্ধকারে হঠাত চেপে বসে
আমার পিঠে দুতাবাসের চাকা
চাকার নিচে দেখি পাশের গাঁ’য়ে
তোমার মুখ ধানের ক্ষেতে রাখা 
ভুল দরজায় এসে কড়া নেড়ে বলে, আমি এসে গেছি মা ! সে তো জানলোই না, মা কোথায় এখানে ? মা’র দরজাই-বা কোথায় ?
এই রাতে তাকে ভুল পথে নিয়ে এসেছে এক সর্বগ্রাসী নিশি ! জানলো না তার বলবার ছিলো
সবাই থামিলে পরে মনে হলো
একদিন আমি যাবো চলে
কল্পনার গল্প সব বলে
তারপর শীত হেমন্তের শেষে
এক কবি- তন্ময়
আবার তো জন্ম নেবে তোমাদের দেশে...
তার আগেই এক কিশোর কবির মৃত্যু হলো ।
এক বণিক তার সিন্দুকে পুরলো সাতশ তেত্রিশটি জ্বলজ্বলে মোহর !!

