বেদনার রক্তমাংস



হারনোর গল্প কী, খুজে ফেরার চিত্রনাট্য মিলে সিনেমা সিনেমা এক চরিত ! চট্টলাবর্ষের অধিরুঢ় গীতি , গীতিময় তো নয় ই  , বরং যাবতীয় বেদনাচিহ্নিত মেঘের ভেতর , কী তার ও কিছু নিচে এক গুচ্ছ পাহাড়ের কোনও একটার নিপুন , নিটোল ভাঁজে দাড়িয়ে সেই প্রথম জানালেন , এই দেশে এক শহরের  কি গ্রামের নাম পাহাড়কাঞ্চনপুর !!
কে আর জেনেছিলো তখন , এইসব মনে রেখে রেখে , দুর গ্রামে নির্জনতম এক কুটির ,তার টিনের ছালে শেষরাতের শিশির টুপটাপ ঝরছে তো ঝরছেই , একটা অধীর রাতপাখির উড়ন্ত ঠোঁটে পৃথিবীর শেষতম বেদনাটুকু চুষে নিয়ে গাইবে হারানো বান্ধবগীতি !! তবু সে গেয়েছিলো , ভেবে ভেবে একা ; একলা , '  আর  তারে খুজে পাবো না কো / হারিয়েছে / হারিয়েছে সে  হৃদয়ের শব্দহীন জোছনার ভেতর !!
বহুদিন পর , আর সব ক্লান্তি-শ্রান্তি-অবসাদের ভেতর খবর আসে , সে আবার এসেছে কোথাও , সার্কাস তাবুর নিচে ঘুমিয়ে পড়া স্মৃতিপীঠ , তার বেঞ্চিতে বসে পুনরায় শেখাচ্ছে দরবারে কানাঢ়া ! অভিযোগ ভুলে তারে তাই এই জলজ কিনারে , একটা নীল মৌমাছি দেখাই , সব ভুলে ফের যে কাঁদতে বসেছে পৃথিবীর হু হু প্রান্তরে ........ 

