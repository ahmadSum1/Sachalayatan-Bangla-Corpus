নিঘাত তিথির জন্য সমবেত করতালি



ছোট্ট শহর টাঙ্গাইল,আর তার ততোধিক ছোট অলিগলি পেরিয়ে পূর্ব আদালত পাড়ার শান্তি শান্তি চেহারার বাড়িতে তিনকন্যা আর তাদের বাব-মা র সঙ্গে দেখা হলো যে সন্ধ্যায় -  এখান থেকে চোখ ফেরালে,বহু বর্ষের দূর মনে হয় |মনে হয় , সরকারি বিন্দুবাসিনী স্কুলের অষ্টম বর্ষিয়া বালিকা, সব থেকে কনিষ্টাজন জানিয়েছিলো, তার এক নীল তোয়ালে আর বিবিধ সব রং কাহিনী | কিংবা তার ও আগে কোথাও না কোথাও এক ফিচার লিখে জানানো হয়ে গেছে আগমনিবারতা তার ! আর ওর  মা,পৃথিবীর তাবত্ মায়েদের মতোই, কিংবা খানিকটা বেশীই বুঝি, মমতা ঢেলে,আনন্দ ও স্নেহের যূগপথ মিশেলে নিজহাতে বানানো পিঠার সঙ্গে আর ও যা রেখে চলে গেলেন; ছেলে নয় তবু তার সমান শূন্যতা টের পাই আজও !
তারপরের গল্প বিদ্যুতময় বিচ্ছিন্নতার | সেই অষ্টম বর্ষিয়া বালিকা বড় হয় , এত বড় যে, আচমকাই একদিন বলে বসে  ‘ বিয়ে করছি সুপান্থ ভাইয়া !' ছবি দেখে,থ বনে যাই | বড় তো হয়েই গেছে আসলে ! বড়কন্যা, প্রিয়বন্ধু, চিরকালের সুহৃদ আমার, চিঠিতে লিখে, ‘ ও তো অস্টেলিয়ায় এখন ' !
আর একদিন বিদ্যুতবারতা আসে , ‘ একটা সাইট আছে ভাইয়া | একটু দেখো | চাইলে লিখতে ও পারো ' 
জন্মদিন-টন্মদিন  যদি বাদ ও দিই, আর কিছু না হোক সচলায়তনের উত্ সব-প্রান্তরে ডাকলো বলেও তো কিছু প্রাপ্য ওর থাকে !
জন্মতিথিতে তাই ওর জন্য নিরবিচ্ছিন্ন করতালি ! শুভ জন্মদিন নিঘাত তিথি |

