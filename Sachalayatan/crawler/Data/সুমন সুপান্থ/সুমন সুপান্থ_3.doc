বসন্তদিনের অপরাগ জলে ও পাতায় 



ফাল্গুনের 'ছয়' সর্বানন্দ ভবনের আলো হাওয়া, নিয়ম-নীতিহীন খামখেয়ালীতে, ধাঁনসিড়ির বুক জুড়ে এমন কল্লোল তুলে দিয়েছিলো যে, বহু বছর পর তেমনি এক বসন্ত রাতে ‘আমাদের দেশের সেই ছেলে’ দেখে ফেলে
এই পৃথিবীতে এক স্থান আছে___ সবচেয়ে সুন্দর করুণ;
যেখানে সবুজ ডাঙা ভ’রে আছে মধুকূপী ঘাসে অবিরল 
তারও আটাত্তুর বছর পর একই দিনে জন্ম নেবার, জন্ম নিয়ে আনন্দবেদনাভালোবাসার ব্যাখ্যারহিত পুলকে মেয়েটি ভাসতে ভাসতে আটলান্টিকের ওপাড় থেকে প্রায় চিৎকার করে উঠে ‘আমার আর জীবননান্দ দাশের একই জন্মদিন!’
আর সে তখন গান গায়, কবিতা লিখে, গল্প লিখে সামছুদ্দীনের গাছ আর মলিনার উদ্বন্ধন মিলিয়ে  মিশিয়ে আমাদের এমন অবাক করে দেয়; আচমকা বর্ষণমূখর কোন রাতে, গলাখাঁকারিসমেত স্বপনে তাহারে কুড়ায়ে পেয়েছি রে...রেখেছি স্বপনে ঢাকিয়া গেয়ে পাঠায় যে,তার জন্ম নেবার ক্ষণ তাই আমাদের কারো কারো কাছে এমন আনন্দের উপলক্ষ্য হয়ে উঠে, ফের দাশবাবুর দরজায় দাঁড়িয়ে আমরা সমবেত প্রার্থণার মতো
উচ্চারণ করি ___
কোথাও জীবন আছে,___ জীবনের স্বাদ রহিয়াছে
কোথাও নদীর জল রয়ে গেছে___ সাগরের তিতা ফেনা নয়
খেলার বলের মতো তাদের হৃদয়
এই জানিয়াছে;___
কোথাও রয়েছে প’ড়ে শীত পিছে, আশ্বাসের কাছে
তারা আসিয়াছে । 
শুভ জন্মদিন মণিকা । মণিকা রশিদ ;___প্রিয় বন্ধু হে !

