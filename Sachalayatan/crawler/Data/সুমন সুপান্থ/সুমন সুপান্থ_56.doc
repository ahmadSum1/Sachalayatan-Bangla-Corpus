অন্ধরাতের ধারাবিবরণী ( শেষ অধ্যায় )



 প্রথম অধ্যায় আর   দ্বিতীয় অধ্যায় এখানে 
    অপরিচিত মুখ দেখেই হামলে পড়েছিলো দারোয়ান । আফতাব বাড়তি গম্ভীর এক স্বরে বললো- ‘ দেখা করে... একটু বসতে চাই আর কি ’  স্বরের গম্ভীরতায় ভালোই আশ্বস্ত করা গেলো গোঁফওয়ালা মোটামতন লোকটা কে । সিঁড়ির দিকে আঙুল বাড়িয়ে বললো, ‘ দোতলাত উইঠ্যা ডাইনের রুমটাত অপেক্কা করইন । সময় অইলে কল পাইবেন ।’  
  সবুজাভ রঙ চার দেয়ালে । এক কোণে ফ্লাওয়ার ভাস – আফতাব দেখছিলো দেয়ালে নিহত এক রাষ্ট্রপতির জল্পাই চেহারা । সবগুলো জানালা বন্ধ । তার অস্বস্থি বেড়ে বিপন্নতায় পৌছবার আগেই তিনি এলেন । শহরে এক নামে সবাই তাকে চেনে । তবু আফতাবের সে সৌভাগ্য হয় নি, তাকে এর আগে দেখার । অথচ দেখা উচিত্‌ই ছিলো । কি প্রতাপ তার এই শহরে ! শরীর প্র-তাপ ও কম নয় – আফতাব চোখ তুলে তাকালো একবার । সবুজ সিফনে বেশ আবেদনময়ী । মধ্য চল্লিশের শরীর অনেক কসরতে ত্রিশে আটকাতে চাইছেন, বোঝা যায় । বললেন , ‘ অপরিচিত কাউকে আমরা নিই না, জানেন তো ? আমাদের প্রেস্টিজ্‌’এর ব্যাপারে আমরা খুব কন্‌সার্নড’ । সবুজ সিফন গমগম করে বললেন । বিশেষতঃ প্রেস্টিজ আর কন্‌সার্নড শব্দ দু’টো বললেন চোস্ত উচ্চারণে ।
আফতাব বললো, ‘জ্বী’
-‘তবে এলেন যে ?’
আফতাবের উত্তর জান নেই । সে নিচু মাথা । সে কম্পিত । কাচুমাচু । সবুজ সিফন বললেন আবার, ‘ যাই হোক ঢুকেই যখন পড়েছেন, কি আর করা ! ভবিষতে আর এভাবে আসার চেষ্টা করবেন না । আমাদের ক্লায়েন্টদের আপত্তি আছে এই সব ব্যাপারে । যে কাউকে আমরা এভাবে নিতে পার না ! বাই দ্যা ওয়ে, টাকা আছে কি ? আমাদের রেইট কিন্তু খুব হাই,... একটু পরে আপনাকে রুম দেখিয়ে দেবে । তার আগে পেমেন্টটা দিয়ে দিবেন । আর এই নিয়ে বাইরে কারো সাথে কথা বলা যাবে না।’  
   তার মাথার ভেতর এক হাজার ঝিঁ ঝিঁ পোকা নাচ শুরু করে দেয়, আর অপরপক্ষ  তখন শাড়ি খুলে রাখছে পাশের চেয়ারে ! সে বুঝে উঠতে পারে না এখন তার কী করা উচিত্‌ ! সে ঠায় দাঁড়িয়ে দেখে মহিলাটি  নিজেকে আরও অনাবৃত করতে ব্যস্থ । আশ্চর্য, সর্বশেষে সে খুললো তার জুতা ! ওটা তো প্রথমেই খোলার কথা ছিলো, না কি ! এখানে কি সব কিছুই অন্য রকম ? তার মনে হলো জুতা খোলার উছিলায় মহিলাটি ইচ্ছে করেই, তার শরীরের তুলনায় অধিক বড় স্তন দু’টো কে নাচিয়ে তুললো এক সংহারী মুদ্রায় ! আফতাব চোখ তুলে তাকাতে চেষ্টা করে । পারে না । তার মাথা কেবলি সামনের দিকে ঝুলে পড়ে । শিরদাঁড়া
বেয়ে হিমস্রোত নামতে থাকে । আর তার হৃত্‌পিন্ড লাফাতে থাকে অস্বাভাবিক ভাবে । আফতাবের শুন্য শুন্য লাগে , যেন-বা এখনই সে ভরহীন হয়ে যাবে ! তারপর ভাসতে থাকবে অনন্তের দিকে ।
অপরপক্ষ তখন তৈরী-‘নতুন আইছইন বুঝি ?’
আফতাব মাথা নাড়ায় । তার চোখ মেঝেলগ্ন । আনত । শব্দহীন । তার মনে হতে থাকে সে অন্ধ হয়ে যাচ্ছে !    
-‘মাথা ধর্‌ছে নি ? আহেন , আমার কাছে আহেন টিইপ্পা দেই’।
মহিলার অভিজ্ঞতা বলে নতুন ক্লায়েন্টদের এমন হয়ই । তার উপর একেবারে জোয়ান মানুষ, বিয়ে সাদী ও করে নাই মনে হয় । তাকে-ই তো এগিয়ে আসতে হবে । সে বিছানা থেকে নেমে আফতাবের হাত ধরে কাছে টেনে আনে । বিছানায় বসায় । তার পেন্সিল পেন্সিল আঙুলগুলো দিয়ে আফতাবের ঘন চুলের ভেতর খেলতে থাকে । আফতাবের তন্দ্রামতোন এলে, সে নিজেকে বিছানায় এলিয়ে দেয় । মহিলাটির তাতে সুবিধাই হয় । সে তার ভারী বুক দু’টো এবার আফতাবের মুখের কাছে নিয়ে আসে আলগোছে । নিজের নগ্ন একটা পা তুলে দেয় আফতাবের  শরীরের ওপর । তাতে যদি কাজ হয় ! চামড়াতে চামড়া লাগে, আর রক্তে যদি লাগে নাচন !
 আফতাব তবু নির্বিকার । উত্তাপহীন । শরীরে, মনে কোথাও সে নিজেকে খুঁজে পায় না । তার পা থেকে গলা অব্দি পাথুরে স্থিরতা ভর করে । জিহবামূলে
রাজ্যের তৃষ্ণা । তার গলা শুকিয়ে কাঠ । তৃষ্ণা । ভয় । আতংক । সে টের পায়, বহুকাল ঘুমিয়ে থাকা শ্বাসকষ্টের ঘোড়াটা ছুটতে শুরু করেছে আবার ! এতো জোরে তার নিঃশ্বাস পড়ছে যে, মহিলাটি ও এবার না ঘাবড়িয়ে পারে না । অপ্রস্তুত সে আফতাবকে ধাক্কাতে থাকে –‘ কী অইছে আফনার? পানি খাইবেন ...পানি?’  
  পর্দার ভেতর তখন দৃশ্য বদলাচ্ছে দ্রত । বহুদুরে রাত ভাঙছে । পাল পাড়ায় কীর্তন । আসমান থেকে নেমে আসা অপার্থিব জ্যোত্স্নায় ধুয়ে যাচ্ছে কার্তিকের মাঠ । আর তার গলার কাছে আটকে আছে শ্বাস । ব্যথা । যন্ত্রণায় নীল হয়ে যাচ্ছে সব শিরা উপশিরা । আফতাব এবার শিশুর মতো কেঁদে উঠলো কষ্টে । আর আচমকাই কে যেন তাকে কোলে তুলে নিলো । তারপর কেবল পায়চারী...দৌড়, উঠোনময় । কেউ গেয়ে উঠলো ঘুম পাড়ানি গান -
কে আইছো রে পুবের বন্দে দিয়া...
একটা গাঢ়,কালো পর্দা দোলে উঠলো বার কয়েক । 

