দগ্ধ নিরালায় এই ব্যথা, তোর জন্য বোন আমার



মন খারাপ হলে কি করো তুমি ? চোখের ভেতরে  উপচালে জল ?
গলার কাছে আটকে থাকলে কান্নার দলা ? দুর পাহাড়ের গায়ে গায়ে নিভু নিভু কিছু রাত-প্রদীপ,তার কাছে কি পার্থনা  করো তখন ? মানুষের ভেতর আরেক অন্ধকার-গ্রাম, তার সাকিন জেনে আতকে উঠো,ভাবো,সব সবুজেরা কৈশোরের হাওয়াই মিঠাইয়ের মতো, ম্লান মেঘেদের মতো, কান্না ও বেদনার মতো ধূসর থেকে ধূসরতরো হতে হতে তোমাকই বা কেন শেখাচ্ছে  বিপন্নতার নীলচে ধারাপাত ! বুঝো, গোধুলীর রঙে আগুনের জ্বালা বারবার বেজে বেজে থেমে গেলে কেন টের মিলে লোপামুদ্রার গলাও ভেজা, তোমার মতো !
তোমার জন্য কান্না ছাড়া,কষ্টের মতো দীর্ঘ দীর্ঘ নি:শ্বাস ছাড়া আমারো দেবার কিছু নেই । অসহায়ত্ব, মানুষের - কখনো-সখনো মৃত্যুর চেয়ে তীব্র হয়ে হানা দেয়,কাঁপিয়ে দেয় আমূল ! হাহাকারের মতো ছড়িয়ে থাকে সবখানে !

