সান্ত্বনা



কে বলেছে খেলাধুলায় আমরা র'ব পিছে?
          জানো না কি হারা ছাড়া জিততে চাওয়া মিছে!
         "হারতে হারতেই জিততে হবে" - সত্য চিরন্তন।
          তবু কেন হারলে তুমি খারাপ করো মন?
          যতই আমরা হই না কেন খেলায় পরাজিত,
          হয়ো নাকো তবু তুমি একটুকুও ভীত।
          সত‌্য কথা, ন্যায্য কথা, সবাই জেনে নাও - 
          বাংলাদেশকে হারতে দেখে লজ্জা কেন পাও?
          হারতে হারতে একদিন ঠিক এই দেশেরই ছেলে
          সম্মুখে ভাই এগিয়ে যাবে সবকে পিছে ফেলে।

ঠ্যাংনোট: এই ছড়াটি আমার কিশোর বয়সে লেখা। গতকাল একটা পুরাতন ডায়রীতে হঠাৎই খুঁজে  পেলাম ছড়াটি । মনে হলো এটা এখনও একেবারে অপ্রাসঙ্গিক হয়নি। তাই ভয়ে ভয়ে তুকে দিলাম  সচলের পাঠকদের কাছে। ছেলেবেলার ছেলেমানুষী লেখা পাঠকদের কেমন লাগে কে জানে!!

