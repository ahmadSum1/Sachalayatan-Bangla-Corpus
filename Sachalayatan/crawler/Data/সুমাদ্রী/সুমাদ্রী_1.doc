কাবেরী একটি নদীর নাম



এক চোট বৃষ্টির পর বালিপথে ফুটে উঠল হঠাৎ তোমার নাম
তারপর মাধবী ফুলের গন্ধ সারাটা সন্ধ্যা,
 আহা, সুঘ্রাণ!
তখন পড়ি পল ভের্লেন,
কোথাও বাজে একটা বাগেশ্রীর আলাপ......
তখন মনে পড়ে মথুরার দিনগুলি,
            =অ=লি=গ=লি=
   আর মুরলী মোহন
কে যেন অলখে 
                 সমগ্র আকাশে 
এক সাথে জ্বালিয়ে দেয় নিযুত বাতি
বাতাসে ফুলের গন্ধ, রাত্রির আকাশে জ্বলে তোমার নাম।
একটা চাদর জড়িয়ে ছাদে চলে আসি, এখান থেকে নদী যায় দেখা
দূর জাহাজের আলো জলে জ্বলে, আর ঢেউয়ে ভেসে আসে একটি নাম।
কাবেরী।।

