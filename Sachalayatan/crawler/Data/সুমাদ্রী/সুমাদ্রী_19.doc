সন্ধ্যার নীরবতার ভেতর



কলঘর থেকে শুনতে পাচ্ছি 
      কোথায় যেন বেজে চলেছে টেলিফোন
      সন্ধ্যার নীরবতার ভেতর 
      শুধু জলের শব্দ তার সাথে পাল্লা দিয়ে যায়
      কে আছে কার প্রতীক্ষায় 
      যখন ফোন বেজে যায় নিস্তব্দ ঘরে?
      জলপতনের দিকে চেয়ে থেকে ভাবি 
      কে আছে কত দূরে এ প্রতীক্ষা্য,
      কতদূর থেকে
      চলে আসে জল এই নির্জন স্নানঘরে?
      ক্রন্দন থেমে গেলে ফোনের  
      বন্ধ করে দিই আমি জলের পতন
      মনের ভেতর তখন কেবল শুনতে পাই 
      বেজে চলে একটানা একটা টেলিফোন ।

