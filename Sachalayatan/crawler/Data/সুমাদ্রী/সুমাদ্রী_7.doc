সবুজের বুকে সূর্য্যটা পেতে চেয়েছিলাম



চাঁদ কিংবা তারা চাইনি, চেয়েছিলাম সূর্যটাকে
যার আলোয় সারা পৃথিবীটা রঙে ভরে উঠে
প্রতিদিনই আসে যে সমস্ত আঁধারের বাধাকে তুড়িতে উড়িয়ে দিয়ে
চেয়েছিলাম সূর্যটাকেই কেননা তার আলোর ঔজ্জ্বল্যে
নিভে যায় সমস্ত চন্দ্র-তারা দিকবিদিক।
যে কোমল সবুজটা 
গায়ে মেখে রাখে ঘাস, ক্ষেত, পুকুরের জল, অনিঃশেষ বনানী
তার মাঝখানেই সূর্যটা জ্বলজ্বল করুক, 
চেয়েছি সবুজটা জেগে থাকুক ঊজ্জ্বল রৌদ্রে 
কেননা চাঁদ কিংবা তারার আলোয় চরাচরে সবুজ মুছে যায় 
চাঁদ কিংবা তারার আলো ঠাণ্ডা, ম্লান।

