অকারনে...



“চা খাবেন?”
আমি তাকিয়ে আছি। খুবই সুন্দর একটা মেয়ে সামনে দাঁড়িয়ে। এ ধরনের মেয়ের কাছ থেকে অফার এসেছে চা খাওয়ার। ফিরিয়ে দেয়ার কোন কারন নেই। কিন্তু সমস্যা হল আমি মেয়েটিকে চিনতে পারছি না। চেনা নেই, জানা নেই এরকম একটা মেয়ে নিশ্চয়ই বলবেনা, “চা খাবেন?”।
আমি মাথা কাত করলাম। সাংকেতিক ভাষা। যার অর্থ- খাওয়া যেতে পারে। ভাববাচ্যে উত্তর। 
আমি মেয়েটির পেছন পেছন হাঁটতে লাগলাম। কাছাকাছি একটা রেস্টুরেন্টে ঢুকে পড়লাম আমরা। আমরা বললে ভুল হবে। আসলে মেয়েটিই ঢুকেছে। আমি তার পেছন পেছন। কোনার একটা টেবিলে বসে পড়েছে সে। তার দেখাদেখি আমিও। মেয়েটি দু’কাপ কফি অর্ডার করলো। আমি বিস্মিত হলাম। কারন- চা খাওয়ার কথা ছিল, কফির অর্ডার হয়েছে।
নীল রংটা আমার খুব প্রিয়। মেয়েটি বেছে বেছে নীল রংয়ের থ্রী-পিছ পড়ে আসলে তার প্রতি আকর্ষন ফিল করার কথা। কিন্তু সে পরেছে খয়েরী রংয়ের শাড়ী। তার সাথে ম্যাচ করে ঠোঁটে লিপস্টিক, হাতে চুড়ি। আচ্ছা, আমি কি দেখবো মেয়েটি কি কালারের জুতা পরেছে। না, থাক। টেবিলের নিচ দিয়ে দেখাটা অশোভন হবে। অসম্ভব রূপবতী মেয়েদের এই এক সুবিধা- এরা যা পরে, তা-ই মানায়। মেয়েটির চোখে কোন বিশেষত্ব আছে। আমি ধরতে পারছি না।
-	আমি নীলা, আপনি?
আমার বিষ্ময়ের ঘোর কেটে গেল। বোঝা গেল, মেয়েটি আমার পরিচিত নয়। আমি বললাম,
-	আমি ইস্কান্দর বরকন্দাজ।
-	এটা আবার কি ধরনের নাম। ভনিতা রেখে আসল নাম বলুন।
আমি চুপ রইলাম। কফি এসে গেছে। আমি কফিতে চুমুক দিলাম। এরা সাধারনত ভাল কফি বানায় না। আজকের কফিটা অসাধারন হয়েছে। ইচ্ছা করলে দু-তিন মগ খেয়ে ফেলা যায়। কিন্তু সেটা শোভন হবে না।
-	কি ব্যাপার, কথা বলছেন না কেন?
-	কি কারনে চা খেতে ডেকেছেন, বলুন।
-	সেদিন দেখলাম একজন প্রকাশকের সাথে কথা বলছেন। কি ব্যাপার, বই-টই লিখেন নাকি?
প্রকাশকের সাথে শুধু বইয়ের লেখকরাই কথা বলবে, এরকম কোন কারন নেই। প্রকাশক রাস্তায়, বাজারে, সেলুনে এবং বিভিন্ন জায়গায় গেলে তার সাথে বিভিন্ন রকম লোকের কথা হওয়ার কথা। এরা সবাই যে লেখক, এই ধারনা মেয়েটির কিভাবে হল! আমি সাধারন ভঙ্গিতে বললাম-“না”।
-	ও আচ্ছা, তাহলে আপনাকে আমার প্রয়োজন নেই।
-	তাহলে তাজু খাঁর সাথে দেখা করেন।
-	তাজু খাঁ কে? কেনই-বা তার সাথে দেখা করবো? কিছুইতো বুঝতেছি না।
-	আমি নিজেই সবকিছু বুঝিনা, আপনাকে কি বুঝাবো?
বলেই উঠে পড়লাম।
আমি বসে আছি নদীর পাড়ে। এখানকার সুবিধা হল সুর্যাস্ত দেখা যায়। এই সময়টা প্রকৃতির রং বদলে যায়। পাখিরা নীড়ে ফিরে যাচ্ছে। আমি তাকিয়ে আছি নদীর পানির দিকে। পানিতে আকাশের ছায়া। দূরে, বহুদূরের আকাশে একটা চিল এলোমেলো উড়ে বেড়াচ্ছে। আচ্ছা চিলটা কি বলতে পারবে আমি এখন কি করবো?
- ইস্কান্দর বরকন্দাজ
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%69%62%5f%64%61%7a%40%79%61%68%6f%6f%2e%63%6f%6d%22%3e%69%62%5f%64%61%7a%40%79%61%68%6f%6f%2e%63%6f%6d%3c%2f%61%3e%27%29%3b'))

