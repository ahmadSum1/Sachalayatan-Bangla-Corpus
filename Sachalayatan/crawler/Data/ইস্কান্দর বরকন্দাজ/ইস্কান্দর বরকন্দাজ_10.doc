একটুখানি ভালোবাসা



ভালোবেসে সখী, নিভৃতে যতনে আমার নামটি লিখ তোমার মনেরও মন্দিরে...
লিখতেই হবে। উপায় নাই। না লিখলেই যত অনাসৃষ্টি। লিখে রাখতেই তো চাই। তবে পারছিনা কেন? ইদানিং প্রেমগুলো কেমন যেন। টিকছে না। বোধহয় সত্যিকারের ভালোবাসতে পারছি না। আমার ধারনা ছিল ভালোবাসা মানসিক বিষয়। এখন দেখছি শারীরিক। পার্ক কিংবা রেস্টুরেন্ট নয়, বাসাতেই ভেন্যু। ভালোবাসা বলে কথা।
প্রথমেই দুটি হিয়ার দেখা। প্রথম দেখায় মনটা কেমন যেন হয়ে যায়। ভীরু ভীরু মনে খোঁজখবর নেয়া। বন্ধুর মাধ্যমে যোগাযোগ। তারপর চিঠি চালাচালি। গোপনে দেখা করা। একদিন ধরা খাওয়া অভিভাবকের কাছে কিংবা পালিয়ে যাওয়া। এ’তো ছিল বিগত যুগের প্রেম।
এখন অবশ্য এমন নয়। যুগ পাল্টেছে। প্রেমও। চিঠি লেখার সময় কোথায়? এস.এম.এস, ইন্টারনেটে চ্যাট, ফেসবুক, মোবাইলে সরাসরি যোগাযোগ। সব কিছু সরাসরি। সরাসরি পরিচয়। সরাসরি অফার।“কাল একটু চলনা কোথাও থেকে বেড়িয়ে আসি”। কোথায় আর যাবে? যাওয়ার কি আর জায়গা আছে? হোটেলে কিংবা বন্ধুর বাসায়। নিভৃতে, নির্জনে, শুধু দুজনে। একান্তে। প্রানান্ত হয়ে দিনান্তে ফিরে যাওয়া। নিজ নিজ ঠিকানায়। ভালোইতো, খারাপ কি? তবে সমস্যাটা কোথায়?
দুই বন্ধুর দেখা।
-	কিরে কি খবর? 
-	ভাল। তোর খবর কি?
-	আ...র বলিস না। তোরগুলারে তো তুই বিয়ে দিতে পেরেছিস। আমারগুলো বড় যন্ত্রণা করতেছে। একটাকেও কাটাতে পারছিনা।
প্রেম শব্দটা দুই অক্ষরের হলেও নায়ক নায়িকা দুইজন নয়। প্রেম এখন সার্বজনীন। যত বেশির সাথে করা যায়। ফলে গার্লফ্রেন্ডকে পাত্রস্থ করাও দায়িত্ব। বলাই বাহুল্য গুরুদায়িত্ব।
মোবাইল কম্পানির নিত্য নতুন প্রেম অফার। একাধিক কম্পানি। একাধিক সিম। একাধিক প্রেম। ব্যস্ত সময়। শনি টু শুক্র, টাফ সিডিউল। হোটেল, রেস্টুরেন্ট, পার্কে সুন্দর প্রেমের ব্যবস্থা। তবু কেন রেডিওতে ভালোবাসার কাহিনীতে ব্যর্থ প্রেমের জয়জয়কার? 
এখনকার অভিভাবকরাও অনেক স্মার্ট। বিয়ে দিতে গেলেই প্রথমেই দেখেন সন্তানের পছন্দের কেউ আছে কিনা। বড়র আগে ছোট করে ফেললেও রাগ করেন না। ভাবেন- ঝামেলা এড়ানো গেল। অবশ্য বিয়েটাই কিন্তু শেষ কথা নয়। এখনকার আলোচিত ঘটনা- ঢাকা বিশ্ববিদ্যালয়ের শিক্ষিকা স্বামী কর্তৃক নির্যাতিত। শুধু এটিই নয়। প্রতিদিনই খবরের কাগজে দেখা যায় প্রেমের বলি। ভালবেসে বিয়ে করে ফেঁসে যাওয়া। সমস্যাটা কোথায়? প্রেম টিকছে না কেন?
আমরা মানুষ। আর মানুষ মাত্রই ভুল। এটাই বোধহয় সমস্যা। তবুও ভালোবাসতে চাই। একটুখানি ভালোবাসা পেতে চাই।
-ইস্কান্দর বরকন্দাজ
একজন সাধারন মানুষ। অতিসাধারন।
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%69%62%5f%64%61%7a%40%79%61%68%6f%6f%2e%63%6f%6d%22%3e%69%62%5f%64%61%7a%40%79%61%68%6f%6f%2e%63%6f%6d%3c%2f%61%3e%27%29%3b'))

