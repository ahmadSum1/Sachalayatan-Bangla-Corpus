একাত্তরের ‘ইতিহাসকরণ’ কাকে বলে?






সম্প্রতি Historicizing 1971 Genocide: State versus Person নামে একটা বই হাতে পেলাম। ২০০৯ সালে প্রকাশিত বইটির লেখক Imtiaz Ahmed, ঢাকা বিশ্ববিদ্যালয়ের শিক্ষক, সেখানকার Centre for Genocide Studies এর ডিরেক্টর।
বইটির শিরোনাম, ‘একাত্তরের ইতিহাসকরণ’ অবশ্যই ইন্টারেস্টিং এবং প্রমিসিং, সুষ্ঠুভাবে একাত্তরের ঘটনাবলীর ইতিহাস লেখার যে কোনো প্রয়াসই প্রশংসনীয়। ঢাকা বিশ্ববিদ্যালয়ের একজন শিক্ষক সে কাজ করতেই পারেন। বিশেষত লেখক নিজেই বলছেন যে তিনি একাত্তরের জিনোসাইড বিষয়ে প্রায়ই একাডেমিক বক্তৃতা দেন, যাতে নাকি এমনকি পাকিস্তানি গবেষকরাও আগ্রহী। তবে বইটির উপ-শিরোনাম অদ্ভুত লাগল, একাত্তরের ইতিহাস রচনার প্রয়াসকে ‘রাষ্ট্র বনাম ব্যক্তির দ্বন্দ্ব’ হিসাবে দেখানোর প্রয়োজন আছে কি?
বইটা পড়তে গিয়ে যা বুঝলাম, এটি পোস্টমর্ডানিস্ট তত্ত্বের জার্গনে ভরপুর। সাধারণ পাঠকের জন্য একাত্তরের ইতিহাস লিখতে গেলে বইটিকে এভাবে ভারাক্রান্ত করে তোলা পাঠককে প্রকান্তাররে দূরে রাখার শামিল বলেই আমার ক্ষুদ্র বুদ্ধিতে মনে হয়। বইটিতে পাতায় পাতায় ফুকো, হেগেল, হেজেমনি, ডিসকোর্স, কাউন্টার-ডিসকোর্স, ন্যারেটিভ, সাবঅলটার্ন, কলোনিয়ালিজম, সেমি-কলোনিয়ালিজম, ডায়ালেক্টিক, সাইকোনিউরোসিস এইসব অকারণ কঠিন শব্দজালে পাঠকের না জড়িয়ে নিস্তার নেই। বইয়ের একটা প্রশ্নোত্তরে এর সুন্দর নমুনা মিলবে:

A pertinent question therefore would be, why were they all so brutally killed?
The matter, indeed, is not so much with the subaltern as it is with its dialectic, the hegemon. The state of subalternity, in fact, infuses in the minds of the hegemon the 'will to power,' which cannot help but reproduce a precise form of psychoneurosis. Brutality is part of this neurosis. Once the hegemon, faced with an imminent threat to its pre-eminent position, decides to 'teach a lesson' to the subalterns there is no end to brutality, blurring in the process the various subaltern layers found in the colonized or semi-colonized state.


সংক্ষেপে বলা চলে, বইটি পোস্টমর্ডানিস্ট ধারায় অনুপ্রাণিত হয়ে statist discourse এবং personagraphy এর মধ্যে তফাত দেখাতে চেয়েছে। প্রথমটির অর্থ রাষ্ট্রের নির্ধারিত আলোচনা বা দৃষ্টিভঙ্গি, আর দ্বিতীয়টির অর্থ কোনো ব্যক্তির নিজস্ব অবস্থান থেকে তার অভিজ্ঞতা। লেখকের মতে এই দুইটি অবস্থান থেকে খুবই ভিন্ন দুরকম ইতিহাস রচিত হয় সাধারণত। পশ্চিমা ধারায় রাষ্ট্রেরই প্রাধান্য, তারাই ইতিহাস লেখে, জিনোসাইডের বিচার করে, কিন্তু সবই নিজস্ব অবস্থান থেকে, জিনোসাইডের ফলে প্রভাবিত বা ক্ষতিগ্রস্ত ব্যক্তিদের উপেক্ষা করে। লেখক এই দুটোর মধ্যে সন্ধি ঘটাতে চান, গণহত্যাকারীদের শাস্তি পাওয়াতে চান, কিন্তু মূলত উপেক্ষিত ‘ব্যক্তি’-দের কথাবার্তা নজরে নিয়ে আসাই তাঁর উদ্দেশ্য।
তিনি বইটা শুরু করেন ইতিহাস কাকে বলে, ইতিহাস কীভাবে গঠন করা হয়, পশ্চিমা ধারায় রাষ্ট্রের প্রাধান্য, ব্যক্তিকে উপেক্ষা করা বিষয়ে রবীন্দ্রনাথ থেকে হেগেল কী বলেছেন, ইত্যাদি আলোচনা করে। একাত্তরের ইতিহাসের উপর মাত্র চুয়াল্লিশ পাতা/চার অধ্যায়ের একটা বইতে পুরো একটা অধ্যায়ই এই তাত্ত্বিক কচকচানিতে ব্যয় করা আমার অপ্রয়োজনীয়ই মনে হল।
দ্বিতীয় অধ্যায়টা statist discourse বিষয়ে, একাত্তরের সময় থেকে বাংলাদেশ সরকার কীভাবে এই বিষয়ে ইতিহাস রচনায় উপেক্ষা করেছে তা নিয়ে। বস্তুত, এই বিষয়ে সরকারের ডিসকোর্স যে ঠিক কী, তার কোনো স্পষ্ট ধারণাই লেখক দেন না, যদিও বার বার তার নিন্দা করে চলেন। এবং সরকার যে একাত্তরের ইতিহাস ঠিক মত রচনা করতে পারে নি, বরং পাকিস্তানি যুদ্ধবন্দীদের এবং পরবর্তীকালে স্থানীয় সহযোগীদের (রাজাকার নামটা উনি মুখে আনেন না) ক্ষমা করে দিয়েছে, এর দায় উনি মোটামুটি মুজিবকেই দেন। যেমন তিরিশ লাখ নিহতের বিষয়ে সরকার এবং মুজিবের বক্তব্য ওনার মতে ‘statistical nightmare’ (বিশদ নিচে)। বিশেষ করে তিরিশ লাখ নিয়ে ওনার খুবই কষ্ট, “The discourse on the numbers was the most painful one; for it went on to quantify death with little or no attention to the person concerted.” অবশ্য মিষ্টি করে এটাও বলেন যে যুদ্ধবন্দী হস্তান্তরটাও করতে হত, তাই জনতা প্রতিবাদ করেনি, ইত্যাদি। বাংলাদেশের স্বাধীনতায় মুজিবের অবদান নিয়েও ওনার কোনো বক্তব্য নেই। ৭ই মার্চের ভাষণের উল্লেখ করে সেটার ‘রাজনৈতিক চাতুর্য্যের’ প্রশংসা তিনি করেছেন বটে, কিন্তু সেটা নিজের ‘জিয়ে পাকিস্তান’ তত্ত্বকে সুগারকোট করতে (বিস্তারিত নিচে)।
অন্যদিকে, বাংলাদেশে যে কখনও একাত্তর বিষয়ে স্থির রাষ্ট্রীয় অবস্থান ছিলই না, মুজিবের হত্যা-পরবর্তী সরকারের আমলে যে বিচার করার পরিস্থিতি ছিলই না বরং জিয়া সরকারে ও পরবর্তী সেনা শাসনামলে রাজাকারদের ফিরিয়ে এনে নাগরিকত্ব দেওয়া, বিএনপি সরকারের আমলে রাজাকারদের মন্ত্রীত্ব দেওয়া, এগুলোও দিব্যি অনুচ্চারিত রেখে যান। অন্যান্য সরকারগুলির বিষয়ে ওনার বলা বাক্য মাত্র এই কটি:

This resulted in the continuation of imprisonment of some 11,000 collaborators, who too were released, following an appeal, when the government of Justice Abu Sayeed Sayem and General Ziaur Rahman scrapped the Collaborators Act on 31 December, 1975." 
…
Towards the end of Ershad's military regime and more effectively following the return of democracy in 1991 the issue of genocide once again attained a centre place in public discourse.
…
This is precisely what had happened to Ekatturer Ghatak Dalal Nirmul Committee (The Committee for the Annihilation of the Collaborators of 1971). Formed in January 1992 under the leadership of Jahanara Imam, the civil body could not resist the temptation of being partisan, indeed, to the point of inviting kudos from the then main opposition party, the Awami League, while facing the wrath of the then party in power, the BNP. But then somewhat unfortunately, with the Awami League entering into a tactical alliance with the Jamaat-e-Islami and the former wining the 1996 elections, the work of Nirmul Committee almost came to a close while the issue of genocide began to be used for partisan interest, this time to consolidate the power of the Awami League vis-a-vis a formidable alliance of BNP and the Jamaat-e-Islami. The statist discourse settled for a regime consideration, and nothing changed during the Awami League in power (1996-2001) and understandably not even with the BNP-Jamaat in power (2001-2006).
…
Things however began to change a little with the arrival of the military-backed second Caretaker Government in January, 2007.


তার পরে ব্যক্তি-নির্ভর ডিসকোর্স অধ্যায়টা ওনার হাতে হয়ে যায় মূলত ঢাকা বিশ্ববিদ্যালয়-নির্ভর ডিসকোর্স। ঢাকা বিশ্ববিদ্যালয়ের গৌরবময় ইতিহাস, ভাষা আন্দোলনে ও একাত্তরে তাদের প্রধান অবস্থান, ইত্যাদি আত্মগরিমা প্রচারই সেই অধ্যায়ের কেন্দ্রে। কথাগুলো মিথ্যে নয় অবশ্যই, তবে এক্ষেত্রে সেটা DUist discourse কেন বলা যাবে না না তা আবারো ক্ষুদ্র আমি বুঝতে অক্ষম। 
এই অধ্যায়ে লেখক আগ্রহী সাবঅলটার্ন অর্থাৎ প্রান্তিক মানুষদের নিয়ে, ইউনিভার্সিটির সাধারণ মালি ঝাড়ুদার ইত্যাদি কর্মচারী, যারা ইন্টেলেকচুয়াল অর্থাৎ শিক্ষক ছাত্র এদের মত আন্দোলনের মস্তিষ্ক না হওয়া সত্ত্বেও অকারণে পাকিস্তানি বাহিনীর গুলি খেয়েছিল, তাদের নিয়ে। তাদের ইন্টারভিউ নিয়ে, তাদের অভিজ্ঞতা শিক্ষক-ছাত্রদের অভিজ্ঞতার সাথে তুলনা করে, তাদের ইনোসেন্স-এর কথা বলে, আক্রান্ত মানুষদের পরোপকারে উৎসাহের কথা বলেছেন। তারপর বলেছেন এদের যারা অত্যাচার করেছে সেই অপরাধী গণহত্যাকারীদের শাস্তি দিতে হবে। ভাল কথা, কিন্তু খুবই স্বাভাবিক কথা। যুদ্ধে আহত-নিহত মানুষদের মধ্যে অল্পই ছিল ইন্টেলেকচুয়াল শ্রেণীর, যারা মারা গেছে তারা মূলত সাধারণ মানুষ, গ্রামবাসীই, এটা সবাই-ই জানে। সংবাদপত্র-প্রবন্ধে নানা সময় তাদের নানা কথা এসেছে। এই কথাগুলোকে ‘রাষ্ট্র বনাম ব্যক্তি’ হিসাবেই উপস্থাপিত করার প্রয়োজন আছে কি?
শেষ অধ্যায়, Epilogue-এ লেখক ওই দুই ‘বনাম’-এর মধ্যে সন্ধি করতে চেয়েছেন। আগের অধ্যায়টা যেমন ছিল ঢাকা বিশ্ববিদ্যালয়ের সম্পর্কে সেলস পিচ, এই অধ্যায়টা তেমন লেখকের প্রস্তাবিত জিনোসাইড সেন্টারের সেলস পিচ। এবং বলাই বাহুল্য যে তিনি সফল, কারণ বর্তমানে ঢাকা বিশ্ববিদ্যালয়েই সেই সেন্টার প্রতিষ্ঠিত হয়েছে এবং তিনি সেটার ডিরেক্টর, যে সেন্টারের ‘Background & Rationale’ পৃষ্ঠাটি মোটামুটি তাঁর বইয়েরই ওই অধ্যায়ের কপি। তিনি ডাকছেন, আসুন, এমন একটি সেন্টার গঠন করে আমরা ‘নলেজ ক্রিয়েশন’ করি, যেখানে জিনোসাইড বিষয়ে রিসার্চ, টিচিং, জিনোসাইড ট্যুর ও জিনোসাইড মিউজিয়াম হবে। আর কে না জানে এমন কাজে ঢাকা বিশ্ববিদ্যালয়ই সর্বাপেক্ষা উপযুক্ত স্থান হবে, যার কারণ তিনি আগেই ব্যাখ্যা করেছেন।
সেখানে তিনি বলছেন, এই সন্ধি চারটি স্তরে করা সম্ভব: ব্যক্তি, গোষ্ঠী, দেশ, আন্তর্জাতিক। মজার ব্যাপার, তিনি শেষ দুটি, বিশেষত শেষটির উপরেই জোর দিয়েছেন। বলেছেন ব্যক্তি বিশেষে মামলা করলে যেমন বিশদ সাক্ষ্যপ্রমাণ লাগে তা এতদিন পর জোগাড় করা প্রায় অসম্ভব, তার চেয়ে রাষ্ট্র মামলা করলে প্রভাবিত সব ব্যক্তি সাক্ষ্য দিতে পারবে। এই অতি অবভিয়াস কথাগুলো বলার জন্য প্রথমে ‘দেশ বনাম ব্যক্তি’ দ্বন্দ্ব দেখিয়ে, যেখানে দেশের কোনো নির্দিষ্ট বক্তব্য বা অবস্থানই ছিল না সবসময়, তার পরে 'ব্যক্তির উপর আলোকপাত করা অত্যন্ত প্রয়োজন' বলে হাঁকডাক করে, ‘দেশ-ব্যক্তি সমন্বয়ের পরামর্শ’ নামে কতগুলো গালভরা কথা বলে, শেষে দেশের পরিচালিত মামলার পরামর্শ দেওয়া, নিছকই ঘুরিয়ে নাক দেখানো। এখন বুঝতে পারছি কেন বইটি মাত্র ৪৪ পাতার: একটা বিজ্ঞাপনী প্যামফ্লেট আর কত মোটা হয়?
যা হোক, কেউ সফল বিজ্ঞাপনী প্যামফ্লেট লিখে নিজের দুটো আখের গুছিয়ে নিলে, এমনকি মুজিবকে কৃতিত্ব না দিলেও (তাঁর অবদান মানুষের প্রশংসা-নিন্দার পরোয়া করে না) তেমন কিছু হয়ত বলার থাকত না। কিন্তু বইটা পড়তে গিয়ে যখন দেখি সেটা পাতায় পাতায় ভুলে ভরা, এমন তথ্যগত ভুল যা একজন ছাত্র করলেই হয়ত তার থিসিস বরখাস্ত হয়ে যেত কিন্তু একজন শিক্ষক নির্দ্বিধায় করে যাচ্ছেন, এবং শুধু তাইই নয়, সবচেয়ে বড় অপরাধ এই যে স্বেচ্ছায় তথ্যের উপর কাঁচি চালিয়ে সত্যের অপলাপ করে যাচ্ছেন, তখন প্রশ্ন করতেই হয়, এমন ব্যক্তিরাই কি ঢাকা বিশ্ববিদ্যালয়ের মত জায়গায় জিনোসাইড গবেষণা কেন্দ্রের মাথায় বসার যোগ্য?
(উত্তরটা অবশ্য হ্যাঁ-ও হতে পারে। ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগের শিক্ষক ফাহমিদুল হকের বাংলা ব্লগ বিষয়ে গবেষণার যেমন নমুনা আগে দেখেছি, তাতে মনে হয় এমন ‘গবেষক’দের সংখ্যা সেখানে বিরল নয়।)

******************
তথ্যভ্রান্তির সম্পর্কে বিশদ আলোচনা এবার শুরু করছি, পাঠক কতটা বিশদে পড়বেন তাঁর ইচ্ছা।
১) বইয়ের শুরুতেই, Introduction অধ্যায়ের ৫ পৃষ্ঠায় আলোচনা দেখতে পাই যে ভারতের পাশ্চাত্যধর্মী ইতিহাস প্রথম লিখতে শুরু করেন জেমস স্টুয়ার্ট মিল। “James Stuart Mill (1773-1836), a contemporary of Hegel, began to...”
মজার ব্যাপার হল, এই নামটি একটি হাঁসজারু। দুজন বিখ্যাত ব্রিটিশ ব্যক্তিত্ব – জেমস মিল ও তাঁর ছেলে জন স্টুয়ার্ট মিলের নামের সন্ধি। বাস্তবে ওই নামে কেউ ছিলেন না। জন্মসালটি জেমস মিলের, যে বিষয়ে আলোচনা সেই বিষয়ে ‘The History of British India’ নামে একটা বিখ্যাত বইও ওনার লেখা। আবার নামের পাশে যে ছবিটি, সেটি জন স্টুয়ার্ট মিলের, তলায় ক্যাপশন হিসেবে “James Stuart Mill” লেখা থাকলেও। আরো মজার ব্যাপার, ছবিটি যে ওয়েবসাইট থেকে নেওয়া বলে সেখানে সূত্র উল্লেখ করা, সেই সাইটে স্পষ্ট লেখা যে ছবিটি জন স্টুয়ার্ট মিলের, জেমস স্টুয়ার্ট মিল বলে কোনো ব্যক্তির উল্লেখই সেখানে নেই!

২) দ্বিতীয় অধ্যায় “The statist discourse” এ লেখক বলছেন, ভারতীয় বাহিনী ঢাকার সীমানায় পৌঁছে যাবার পর জেনারেল স্যাম মানেকশ ১৪ই ডিসেম্বর ১৯৭১ ভারতীয় রেডিওয় পাকিস্তানের প্রতি একটি ‘ultimatum call’ দেন, যাতে তিনি পাকিস্তানি বাহিনীকে আত্মসমর্পণের ডাক দেন। এই ‘ultimatum call’ এর যে অংশটি লেখক উদ্ধৃত করেছেন, তা এই:

I would guarantee safety of all your military and Para-military forces who surrender to me in Bangladesh....
I expect you to issue orders to the forces under your command in Bangladesh to cease fighting immediately and surrender to my advancing forces wherever they are located....


এখানেও লেখক তারিখ ভুল করেছেন। মেজর জেনারেল সুখবন্ত সিংয়ের বইতে, হামিদুর রহমান কমিশন রিপোর্টে, এবং ১৬ তারিখের নিউ এজ সংবাদপত্রে সব জায়গাতেই বলা হয়েছে এই ঘোষণা ১৫ই ডিসেম্বর, অর্থাৎ ১৬ই ডিসেম্বর পাকিস্তানি বাহিনীকে আত্মসমর্পণের ঠিক আগের দিন। এবং সবচেয়ে উল্লেখযোগ্য বিষয় এ ক্ষেত্রে যেটা, এবং যেটা লেখক অনুল্লেখিত রেখে গেছেন, তা এই যে এই ঘোষণা সে অর্থে ‘ultimatum call’ নয়, বরং পাকিস্তানের তরফে যুদ্ধবিরতির ইচ্ছা প্রকাশের পরেই তাদের উদ্দেশ্যে পরবর্তী ধাপগুলির নির্দেশাবলী দিয়ে প্রচারিত।
Maj Gen Sukhwant Singh এর India’s Wars Since Independence বইতে Part 1: The Liberation of Bangladesh এর 11: The March to Dacca অধ্যায়ে ২২২-২২৩ পৃষ্ঠায় পাওয়া যায়:

On 15 December, Malik and Farman Ali informed the UN Secretariat that the authorities in East Pakistan were prepared to end hostilities but desired a ceasefire of a few hours to discuss its terms. ... Late that same evening, AIR repeatedly broadcast a message from Manekshaw to Niazi at short intervals. Quoting Niazi's signal, the message read: "Since you have indicated your desire to stop fighting, I expect you to issue orders to all forces under your command in Bangladesh to ceasefire immediately and surrender to my advancing forces, wherever they are located."

নিউ এজ পত্রিকার ১৬ তারিখের সংবাদটাও নিচে দেওয়া হল (প্রয়োজনে বড় করে দেখুন):

মূল বাক্যটা যেখানে ছিল এরকম, “"Since you have indicated your desire to stop fighting, I expect you to issue orders to all forces under your command in Bangladesh to ceasefire immediately and surrender to my advancing forces...”, লেখক সুন্দরভাবে সার্জারি করে “I expect you to issue orders...” অংশটাকে নিয়েছেন অথচ তার আগের “Since you have indicated your desire to stop fighting” অংশটা বাদ দিয়ে গিয়েছেন।
৩) এবার আরো উদ্দেশ্যপ্রণোদিত সার্জারির নমুনা দেখুন। উপরের আলোচিত অংশের ঠিক পরেই লেখকের দাবি, “with the Indian control of the final phase of the liberation war, the nationalist struggle of Bangladesh was transformed into an exclusively Indo-Pakistan affair.” অর্থাৎ অনেকের মতই তাঁরও দাবী, শেষদিকের বাংলাদেশের স্বাধীনতা যুদ্ধ আসলে ছিল কেবলই ভারত-পাকিস্তান যুদ্ধ। এর সপক্ষে তাঁর যুক্তি: “The surrender document, signed on 16 December, 1971, is a further proof of this:” যার পর তিনি ওই আত্মসমর্পণের দলিল থেকে কিছু অংশ উদ্ধৃত করেছেন:

The PAKISTAN Eastern Command agree to surrender all Pakistan Forces in BANGLADESH to Lieutenant-General JAGJIT SINGH AURORA....
This surrender includes all PAKISTAN...armed forces. These forces will lay down their arms and surrender at the places where they are currently located to the nearest regular troops under the command of Lieutenant-General JAGJIT SINGH AURORA as soon as this instrument has been signed....
Lieutenant-General JAGJIT SINGH AURORA gives a solemn assurance that personnel who surrender shall be treated with dignity and respect that soldiers are entitled to...and guarantees the safety and well-being of all PAKISTAN military and para-military forces who surrender. Protection will be provided to foreign nationals, ethnic minorities and personnel of WEST PAKISTAN origin by the forces under the command of Lieutenant-General JAGJIT SINGH AURORA.


নিচে বইটির আলোচিত অংশের ছবি দেওয়া হল:

অথচ Instrument of Surrender এর দিকে তাকালে দেখতে পাই,
The PAKISTAN Eastern Command agree to surrender all PAKISTAN Armed Forces in BANGLA DESH to Lieutenant-General JAGJIT SINGH AURORA, General Officer Commanding in Chief of Indian and BANGLA DESH forces in the Eastern Theater.
অর্থাৎ, “Lieutenant-General JAGJIT SINGH AURORA” এর ঠিক পরেই যেখানে বলা হয়েছে তিনি “General Officer Commanding in Chief of Indian and BANGLA DESH forces”, সেই অংশটাই লেখক ইচ্ছাকৃতভাবে বাদ দিয়ে গেছেন যাতে চেরি-পিকিং করে নিজের বক্তব্যকে প্রতিষ্ঠিত করতে সুবিধা হয়। 
দলিলের নিচে যেখানে দুই পক্ষের সই আছে, সেখানেও তাঁর নামের নিচে ভারত বাংলাদেশ দুটি নামেরই স্পষ্ট উল্লেখ আছে:
(JAGJIT SINGH AURORA)
Lieutenant-General
General Officer Commanding in Chief
India and BANGLA DESH Forces in the
Eastern Theatre
16 December 1971
মনে হল, এমন কি হতে পারে, লেখক যে বই থেকে এই অংশটি নিয়েছেন, তাতেই এই সংক্ষিপ্তকরণ ছিল? উদ্ধৃত সূত্রটি হল Prabhat Srivastava, The Discovery of Bangladesh (New Delhi: Sanjay Publications, 1972), p.160. সেখানে দেখি পুরো দলিলটির ছবিই তুলে দেওয়া, অতএব সংশয়ের কোনো অবকাশ নেই যে সার্জারিটি লেখকের নিজেরই হস্তশিল্প।
দলিলটির ছবি নিচে দেওয়া হল:

৪) ওই ও বিষয়ক ভুলগুলির পরেই লেখক জিনোসাইড বিষয়ে কিছু আলোচনা নিয়ে আসেন:

Both the ultimatum call and the surrender document make no mention of genocide or mass killings committed by the Pakistan military and para-military forces. ... The statist discourse otherwise began by somewhat putting a lid on the issue of genocide, albeit on account of bringing a quick end to the war and the surrender of the Pakistan military. The fear was that any reference to genocide would have hardened the Pakistani resolve to continue the war and thereby increase the number of casualties of Indians, Pakistanis and Bengalis alike. This tendency of downplaying the issue of genocide for some strategic reasons continued even after the surrender of the Pakistan military.
Both the government and the public settled for a statist discourse, which gradually saw the issue of genocide being shifted towards 'hall-hearted trials,' numbers' and 'collaborators.'


প্রথমত, আত্মসমর্পণের দলিলে বা আহ্বানে শুধু প্রয়োজনীয় কথাটুকুই যেমন আত্মসমর্পণের শর্তাদি এবং ব্যবস্থাপনা নিয়েই উল্লেখ থাকবে, এটাই স্বাভাবিক। পাঠক চাইলে দুটোই পুরো পড়ে নিয়ে দেখতে পারেন, সেগুলি কেমন সংক্ষিপ্ত ও টু-দি-পয়েন্ট। কেমন গণহত্যা হয়েছে, তা কতটা নিন্দনীয়, এর পরিণতিতে শাস্তিপ্রদান হবে কি হবে না, কেমন শাস্তি বিধেয়, এসব নিয়ে আলোচনা সেখানে অনাবশ্যকই। এটাকেই লেখক ‘statist discourse’ বলে দাগিয়ে দিয়ে জিনোসাইড ঢাকা দিয়ে দেওয়ার প্রয়াস বলে কেন দেখছেন, তা দুর্বোধ্য। আবার, বারবার উল্লেখ করা এই ‘statist discourse’ মানে দেশের চাপিয়ে দিতে চাওয়া দৃষ্টিভঙ্গিটাই বা কী, সেটাও কোথাও স্পষ্ট করে বলা নেই মোটেই।
দ্বিতীয়ত, ওনার উপরোক্ত দাবী যে, এই দলিলে বা আহ্বানে জিনোসাইডের প্রসঙ্গ আসলেই পাকিস্তান আত্মসমর্পণ থেকে পিছিয়ে যেত; কিন্তু এর পক্ষে কোনো প্রমাণ তিনি উপস্থিত করেন নি। তবে কি ধরে নেওয়া যায় যে এটিও তাঁর উর্বর মস্তিষ্কেরই কল্পনা?
৫) গণহত্যার বিচার বিষয়ে মুজিব তেমন কোনো পদক্ষেপ নেন নি, এটা ওই অধ্যায়ে লেখক বারবার প্রতিষ্ঠিত করতে চেয়েছেন। এক অংশে (পৃঃ ১৫) ওনার বক্তব্য:

The statist discourse, however, was more prominent when it came to the trial of the Pakistan military. Although the government, including Mujib himself, declared that some three million Bengalis were killed at the hands of the Pakistan military, but when it came to putting the Pakistan military officers to trial the number was reduced from 400 to 195 and then to 118. Apart from the fact that the death figure of three million in nine months became a statistical nightmare and the officers in charge had no foreknowledge or even the means to substantiate all the killings, the government also dilly-dallied in starting the trial of the 118 that it had actually identified.


লেখক বলছেন মুজিব এবং তাঁর সরকার বলেছিলেন তিন মিলিয়ন লোক মারা গেছে। কিন্তু এটা নাকি ছিল ‘পরিসংখ্যানগত দুঃস্বপ্ন’ এবং সরকারি অফিসাররা এই সংখ্যাটাকে প্রতিষ্ঠিত করতে হিমসিম খাচ্ছিলেন কারণ এর সপক্ষে কোনো তথ্যপ্রমাণই যোগাড় করতে পারছিলেন না তারা। খুব স্পষ্টভাবে না বললেও ওনার মত হচ্ছে কয়েক লাখ মারা গেছিল (পৃঃ xii): “The death figures in a period of only nine months and incidentally accepted by both sides of the conflicting parties run in hundreds and thousands.”
এই বক্তব্যটারও কোনো ভিত্তি দেখতে পাই না। ‘both sides of the conflicting parties’ মানে ‘উভয় পক্ষ’ কবে এমন কোনো সংখ্যায় ‘incidentally’ সহমতে এল? বাংলাদেশ সরকারের বলা সংখ্যা তিরিশ লাখ, এ ছাড়া অন্য কোনো সরকারি বক্তব্য আছে কি? পাকিস্তানের কোনো সরকারি বক্তব্য আছে বলে জানা নেই, তাদের সরকারি তদন্ত কমিশন মানে হামিদুর রহমান কমিশনের বক্তব্য ছাব্বিশ হাজার, পাকিস্তানপন্থী লেখকদের যেমন শর্মিলা বসুরও এস্টিমেট হাজারের এককেই – ৫০-১০০ হাজার। নিরপেক্ষ গবেষকদের মধ্যে যাঁর গবেষণা সবচেয়ে বেশি ব্যবহৃত হয় সেই আর জে রামেলের হিসাব ১৫ লাখ। এগুলো নিয়ে লিখেছিলাম এখানে। লেখক নিজেও পৃঃ ১৫য় বিভিন্ন প্রকাশিত এস্টিমেটের উল্লেখ করেছেন, সেখানেও দু পক্ষের মধ্যে এমন কোনো সহমতের উল্লেখ বা প্রমাণ দেখা যায় না।
তা এটা যে সরকারি অফিসারদের জন্য এতই কষ্টকর একটা ‘দুঃস্বপ্ন’ ছিল, সেটা উল্লেখ করলে কোনো রেফারেন্স দেওয়ার দরকার হয় না কি, লেখক মহাশয়?
৬) ঘাতক-দালাল নির্মূল কমিটি সম্পর্কে লেখক বলছেন,

This is precisely what had happened to Ekatturer Ghatak Dalal Nirmul Committee (The Committee for the Annihilation of the Collaborators of 1971). Formed in January 1992 under the leadership of Jahanara Imam, the civil body could not resist the temptation of being partisan, indeed, to the point of inviting kudos from the then main opposition party, the Awami League, while facing the wrath of the then party in power, the BNP.


জাহানারা ইমামের পরিচালনায় সেই সময় ঘাতক-দালাল নির্মূল কমিটি পার্টিজানভাবে আওয়ামী লীগের দিকে ঝুঁকে পড়ে সেই মতই কাজ করত, এমন একটা দাবীর পক্ষেও কোনো তথ্য-প্রমাণ দেন না লেখক, বলাই বাহুল্য। অন্যদিকে শাহরিয়র কবীরের Pictorial History of Nirmul Committee’s Movement বইতে দেখি:

Most national dailies gave wide coverage to the formation of Tribunal `Nirmul Committee' under the leadership of Shaheed Janani Jahanara imam. … Although Golam Azam's mock trial in the People's Tribunal drew massive public support, Nirmul Committee sought cooperation from all pro-liberation socio-cultural and political organisations to make its programme a success. Because it was obvious that mass participation of people from all walks of life could not be possible without direct involvement and support from the political parties. Some 13 political parties including Awami League, Communist Party, Workers Party, JSD, BSD, NAP and Gonotantrik Party extended support to the mock trial of Golam Azam.
…
The demand for trial of war criminal Golam Azam became so strong at that time that the opposition parties in parliament took a firm stance on the issue. Khaleda Zia's government faced strong resistance both in and outside the parliament after implicating the 24 eminent citizens with treason cases. On 16th April, 1992 the then opposition leader Sheikh Hasina delivered a landmark speech in the house arguing for the logical grounds of Golam Azam's trial and withdrawal of the false case against 24 eminent citizens.
…
Political parties at first wanted to keep our movement within the bracket of Golam Azam's trial. Many leaders did not like the formation of 'National People's Enquiry Commission' for identifying and trying more war criminals and expansion of the movement. The main reason behind it was power. A political party launches a particular movement or join any other movement launched by other parties taking into account the power factor. On the other hand, the 101 citizens who formed Nirmul Committee were not directly involved in political parties.
…
When Jahanara Imam was alive, the pivotal force of the movement was a joint platform of 72 pro-liberation organisations, including political, socio-cultural and professional bodies, students, women and youths organisations and freedom fighters' forums. That was the `Jatiya Samannoy Committee'.


যা থেকে এমন ইঙ্গিত পাওয়া যায় না যে নির্মূল কমিটি বিশেষভাবে আওয়ামী লীগের অনুগত পার্টিজান হবার দিকে ঝুঁকে পড়েছিল। বরং একাত্তরের চেতনা থেকেই হোক বা জনমত অনুধাবন করে, আওয়ামী লীগ বা অন্যান্য দলের নেতারাই এই আন্দোলনের কাছে আসতে চেয়েছিলেন।
৭) এটি সম্ভবত সবচেয়ে দৃশ্যমান এবং হাস্যকর ভুল (পৃঃ ২৪)। আমি একজন ভিনদেশী মানুষ, ঢাকা গেছি মাত্র একবার, তাও লালবাগ কেল্লার ছবি দেখামাত্র চিনে ফেললাম। অথচ ঢাকা বিশ্ববিদ্যালয়েরই শিক্ষক হয়েও লেখক তাকে চালিয়ে দিচ্ছেন “University of Dhaka, old campus” বলে?

সংশয় নিরসনের জন্য Mughal Monuments Of Bangladesh নামে Nazly Chowdhury ও Babu Ahmed এর একটি বই দেখা গেল, যাতে এই স্থাপত্যটিকে যথারীতি লালবাগ কেল্লার হামাম ঘর হিসেবেই দেখানো হয়েছে:

লালবাগ কেল্লা কখনও ঢাকা বিশ্ববিদ্যালয়ের ক্যাম্পাস হিসেবে ব্যবহৃত হয়েছিল বলে সে বইতে বা অন্যত্র পাই না, যদি সত্যিই হয়েই থাকে তবে তা প্রমাণ করতে লেখকের রেফারেন্স দেওয়া আবশ্যিক ছিল।
৮) The discourse of the person অধ্যায়ে ১৯৭২ এ ঢাকা বিশ্ববিদ্যালয়ের প্রভাব, সেখানে হওয়া গণহত্যা ইত্যাদি বিষয়ে আলোচনা করার সময় ২৫ পৃষ্ঠায় তিনি “Students raised the first flag of Bangladesh at the University of Dhaka (the centre of all movements) on 2 March, 1971” বলে একটা ছবি দিয়েছেন।

এই ছবিটাও যে ভুল, সেটা বোধহয় আর বলার অপেক্ষা রাখে না। আফতাব আহমেদের ‘স্বাধীনতা সংগ্রামে বাঙ্গালী’ বইটাকে উদ্ধৃত করে ২রা মার্চ ১৯৭১ এর ছবি বলে ছাপলেও এটা আসলে ২১শে ফেব্রুয়ারি ১৯৫২-র ছাত্র আন্দোলনের ছবি, তা মূল বইতেই স্পষ্টভাবে লেখা:

৯) ছবির ক্যাপশন দেওয়া নিয়ে এত বার ভুল হওয়ার পরে তিনি একেবারে আজকালকার ছাত্রদের মতই একটি কাজ করেছেন। ছাত্ররা যখন হোমওয়ার্ক লিখতে গিয়ে ইন্টারনেট থেকে ইচ্ছামত টুকে দিয়ে সাইটেশন দেওয়ার পরিশ্রম করে না, ‘সূত্র: ইন্টারনেট’ বলে দায় সেরে দেয়, তেমনই ১৪ পৃষ্ঠায় কাম্বোডিয়ার জিনোসাইড নিয়ে ছবি দেওয়ার সময় দায় সেরেছেন লেখক:

১০) জিনোসাইড কী, সেই বিষয়ে Preface-এ লেখক বলেছেন,

Internationally there is now a legal definition of the crime of genocide. According to Article II of the 1948 Convention on the Prevention and Punishment of Genocide, the meaning of 'genocide' includes 'acts committed with intent to destroy, in whole or in part, a national, ethnical, racial or religious group,' ...
Moreover, including just four sets of groups (national, ethnical, racial and religious) remains problematic as it excludes, as one critic mentions, "totemistic groups, clans, phratries, lineages, castes, classes, tribes, and categories based on sexual orientation, mental or physical disability, urban or rural origin, and, of course, economic and political groups."' If a policy of annihilation is committed against members of such groups would it remain outside the legal purview of the Convention? There is no easy answer to this.


অর্থাৎ তিনি জিনোসাইডের আওতাকে বিস্তৃত করতে চেয়েছেন। এরপর চতুর্থ অধ্যায়, Epilogue-এ তিনি বাংলাদেশের জিনোসাইড নিয়ে আলোচনা করার সময় বলেছেন,

… Bangladesh genocide is the only genocide in history that was perpetrated against a population for demanding democracy! In fact, the genocide could not have been for 'religion' (as in the case of the Armenian genocide) because the people of both the wings of Pakistan were predominantly Muslims. Again, it could not have been for 'race' or 'ethnicity' (as in the case of the Jewish or Rwandan genocides) because inter-cultural interactions, including inter-marriages, were common between East and West Pakistanis. It could not have been for 'language' as well (as in the case of the Aboriginal genocide in Australia or the Chinese genocide in Indonesia) because Bangla was already one of the national languages of the state of Pakistan. And certainly it could not have been for class or ideological reasons (as in the case of the Kampuchean genocide) because the perpetrators of Bangladesh genocide did not single out the economically rich or inversely the economically poor. Bengalees were murdered irrespective of their class affiliations.


অর্থাৎ তাঁর বক্তব্য, বাংলাদেশের গণহত্যা 1948 Convention-এর সংজ্ঞা অনুযায়ী জিনোসাইডের কোনো ক্যাটেগোরিতেই ফেলা যায় না। উনি অবশ্য শর্মিলা বোসের মত বাংলাদেশের গণহত্যাকে জিনোসাইড হিসাবে অস্বীকার করার জন্য এ কথা বলেন নি, তবুও ওঁর যুক্তিতে কিছু স্পষ্ট দুর্বলতা দেখা যায়।
যেমন, আমাদের চোখে বাংলাদেশের গণহত্যাকে মূলত বাঙালীদের দমন করার জন্য হত্যালীলা অর্থাৎ বাঙালি জাতি বা ethnicity-কে লক্ষ করে করা গণহত্যা। কিন্তু লেখক তার বিরুদ্ধতা করছেন একটা ফালতু যুক্তি দিয়ে: “because inter-cultural interactions, including inter-marriages, were common between East and West Pakistanis.” পূর্ব ও পশ্চিম পাকিস্তানের মাঝে বিবাহ কি এতই প্রচলিত ছিল যে তার ফলে জাতিগত সব ফারাকই মুছে গিয়েছিল? কত ছিল এমন বিবাহের হার? লেখকের কাছে কোনো তথ্য আছে কী? নাকি এটাও সম্পূর্ণ অনুমান থেকে লেখা?
লেখকের এই যুক্তি মানতে গেলে নাৎসি-দের হলোকাস্টকেও জিনোসাইড মানা চলে না। প্রথমত, তা কোনো একটা এথনিসিটিকে লক্ষ্য করে করা হয়নি, ইহুদী, পোলিশ, জিপসি অনেককেই একসাথে মারা হয়েছিল। দ্বিতীয়ত, ওনার ‘আন্তঃ-জাতি বিবাহ’ পয়েন্টটাকে কেন্দ্র করে জানাই, জার্মানিতে সে সময়ে আর্য ও অনার্য্যদের (ইহুদি, জিপসি, এমন কি আফ্রিকান কৃষ্ণাঙ্গ) বিয়ের হার ছিল ভালই। ১৯৩৯ সালে এমন কুড়ি হাজার বিয়ের খোঁজ পাওয়া যায়। বস্তুত হার এতই বেশি ছিল যে নাৎসি সরকার আইন করে এমন বিবাহকে নিষিদ্ধ করতে বাধ্য হয় আর্য রক্তের বিশুদ্ধতা রক্ষার দায়ে।
আর পাকিস্তানিরা যে বাংলাদেশীদের একটা ‘বাঙালি জাতি’ হিসেবেই দেখত তা নিয়ে আলোচনা পাওয়া যায় Traitors: Suspicion, Intimacy, and the Ethics of State-Building বইতে Nayanika Mookherjee-র প্রবন্ধে:

West Pakistani authorities considered the Bengali Muslims of East Pakistan, with their focus on literature, music, and dance, as too “Bengali” (perceived as Indianized/Hinduized) and their practice of Islam as “inferior and impure” (Roy 1983, 1996; Ahmed 1998).


Adam Jones তাঁর Genocide: A Comprehensive Introduction বইতে বলছেন,

Pakistani Lieutenant-General A.A.K. Niazi referred to the Ganges river plain – home to the majority of Bengalis and the largest city, Dhaka – as a “low-lying land of low, lying people.” According to R.J. Rummel, “Bengalis were often compared with monkeys and chickens… The [minority] Hindus among the Bengalis were as Jews to the Nazis: scum and vermin that [had] best be exterminated.

আবার কনভেনশনের প্রচলিত সংজ্ঞাতেই যে বাংলাদেশের গণহত্যাকে জিনোসাইড বলা চলে, সে বিষয়ে ১৯৭২ সালের রিপোর্টেই International Commission of Jurists (ICJ) এর মত এক আন্তর্জাতিক, নিরপেক্ষ, প্রতিষ্ঠিত আইনবিদদের সংগঠন মত প্রকাশ করেছিল:

We propose to consider it under certain conventions to which Pakistan was a party, namely the Geneva Conventions of 1949 and the Genocide Convention, 1948, and under international customary law including the applicability of the concept of crimes against humanity.
...
It is not, for example, enough to show that a large number of persons belonging to a particular group were killed or intended to be killed. It must be shown that they were to be killed ‘as such ’, i.e. simply because they belonged to that group.
…
In our view there is a strong prima facie case that the crime of genocide was committed against the group comprising the Hindu population of East Bengal.
…
After the initial holocaust of the army crack-down in Dacca, the Pakistani authorities appear to have been pursuing in particular members of three identifiable groups, namely members of the Awami League, students and Hindus. ... This does not mean, of course, that particular acts may not have constituted genocide against part of the Bengali people. In any case where large numbers were massacred and it can be shown that on the particular occasion the intent was to kill Bengalis indiscriminately as such, then a crime of genocide would be established. There would seem to be a prima facie case to show that this was the intention on some occasions, as for example during the indiscriminate killing of civilians in the poorer quarters of Dacca during the ‘crack-down’.


তাই লেখক যে “In fact, the genocide could not have been for 'religion' (as in the case of the Armenian genocide) because the people of both the wings of Pakistan were predominantly Muslims.” বলছেন, সেটাও অন্তত ICJ এর মতকে উপেক্ষা করেই, যেখানে তারা হিন্দুদের নির্বিচারে হত্যাকে জিনোসাইড বলে অভিহিত করেছে। বলাই বাহুল্য, লেখক অবশ্যই এদের সবার থেকে আন্তর্জাতিক আইন বেশি বোঝেন।
১১) এর পরেই (পৃঃ ৪০) লেখক বলেছেন, যে ২৫শে মার্চে ঢাকা ইউনিভার্সিটিতে হামলার প্ররোচনা হিসাবে শেখ মুজিবকে দায়ী করতে পারবে না পাকিস্তান, কারণ তুখোড় রাজনৈতিক বিচক্ষণতার সাথে মুজিব তাঁর ৭ই মার্চের গণ-উদ্দীপক ভাষণ শেষ করেছিলেন “Joy Bangla! Joy Pakistan!” বলে।

Nor could Pakistan blame Sheikh Mujibur Rahman for his historic 7 March speech, which is nothing less than a master stroke of a political genius for he declared that “The struggle this time is for emancipation! The struggle this time is for independence!” but at the same time ended his speech with the words: “Joy Bangla! Joy Pakistan!”

মুজিব বাস্তবিকই ৭ই মার্চের ভাষণের শেষে ‘জিয়ে পাকিস্তান’ বলেছিলেন কি না, তাই নিয়ে প্রচুর বিতর্ক আছে এবং ওই দাবীর সপক্ষের লোকজন এখনও পর্যন্ত “আমি নিজে চোখে দেখেছি অতএব ভূত আছে” ধরনের কথা ছাড়া কোনো প্রমাণই উপস্থাপন করতে পারে নি। (৭ই মার্চ বিষয়ে নানা জনের নানা কথা নিয়ে ধোঁয়াশা ছিন্ন করে পোস্ট দিয়েছিলেন নজরুল ইসলাম, বিস্তারিত পড়ুন এখানে।) সে জন্যই লেখক ফুটনোটে স্পষ্ট বলেছেন, ৭ই মার্চ রেসকোর্সে তিনি নিজে উপস্থিত ছিলেন এবং “জয় পাকিস্তান” তিনি নিজের কানে শুনেছেন। এ-ও বলেন যে যাঁরা দাবী করছেন মুজিব ওই কথা বলেন নি তাঁরা ভালো করে শুনতে পান নি।

The author was present at the Race Course, now Suhrwardy Uddyan, on 7 March, 1971 and therefore heard the entire speech in person. It may be mentioned that some, including those present at the Race Course, dispute' Mujib ending the speech with the words 'Joy Pakistan!' This I believe could be for reasons of audibility. Those who were near the platform or bit far from the microphones probably missed the very last words as people in tens of thousands began clamouring noisily when they realized that Mujib was ending his speech, particularly when he uttered 'Joy Bangla!'

এমন ‘নিজে কানে শোনা’র কথাও আগে অনেকে দাবী করে পরে জনতার চাপে বই বদলাতে বাধ্য হয়েছেন। এই কথা জেনেই লেখক আরো দুজন প্রতিষ্ঠিত ব্যক্তির রেফারেন্স টেনেছেন যাঁরা তাঁরই মত নিজে কানে শুনেছিলেন। মজার ব্যাপার, উল্লেখিত দুজনের লেখাতেই পাওয়া যায় ‘জিয়ে পাকিস্তান’, ‘জয় পাকিস্তান’ না। সবাই স্বকর্ণে শুনে থাকলে এটা কি কন্ট্রাডিকশন হয়ে গেল না?

Similar views were also put forward by Poet Shamsur Rahman and Justice Habibur Rahman (see, Sharnsur Rahman, Kaler Dhuloy Lekha, Dhaka: Annyaprakash, 2004, p.260; Habibur Rahman, Bangladesher Shon O Tarikh; First Edition, Mowla Brothers, Dhaka, February, 1997).

প্রথমেই বলে নিই আরো একটি সুস্পষ্ট ভুলের কথা: হাবিবুর রহমানের বইটির নাম ‘বাংলাদেশের তারিখ’, ‘বাংলাদেশের সন ও তারিখ’ নয়।

দ্বিতীয়ত, উনি স্পষ্টভাবে উল্লেখ করে দিয়েছেন বইটির প্রথম সংস্করণের কথা, যেখানে অন্যান্য বইগুলোর সংস্করণ উল্লেখ করার প্রয়োজন ওনার পড়েনি। কেন? উনি তাহলে নিশ্চয়ই জানেন যে এই বইটির পরবর্তী সংস্করণ বেরিয়েছিল। জানারই কথা, কারণ আলোচ্য বইটি ২০০৯ এর, যেখানে হাবিবুর রহমানের বইটির প্রথম, দ্বিতীয় এবং তৃতীয় সংস্করণ বেরিয়েছে যথাক্রমে ১৯৯৮, ২০০১ এবং ২০০৮ এ। এবং এ-ও জানেন যে প্রতিবাদের মুখে হাবিবুর রহমান বইটির ভুলত্রুটি স্বীকার করে দ্বিতীয় সংস্করণেই ‘জিয়ে পাকিস্তান’-এর উল্লেখ বাদ দিয়েছিলেন।
প্রথম সংস্করণ (১৯৯৮) এর ৭ই মার্চ বিষয়ক অংশ:

দ্বিতীয় সংস্করণ (২০০১) এর ভূমিকা:

সংশোধনের পর দ্বিতীয় (২০০১) ও তৃতীয় (২০০৮) সংস্করণে ৭ই মার্চ বিষয়ক অংশটা বদলে গিয়ে দাঁড়ায়:

তার মানে দাঁড়ালো যে, হাবিবুর রহমান নিজের ‘জিয়ে পাকিস্তান’ বিষয়ক বক্তব্য প্রত্যাহার করে নেওয়ার পরেও লেখক নিজের দাবি বজায় রাখার জন্য ওনার পুরোনো অসংশোধিত সংস্করণটাই রেফারেন্স হিসেবে টানবেন। এটা সজ্ঞান মিথ্যাচার না হলে আর কী?
শামসুর রাহমানের ২০০৪ সালের ‘কালের ধূলোয় লেখা’ বইটি নিয়েও একই ঘটনা। ২৬০ পাতায় তিনি লিখেছিলেন ‘জিয়ে পাকিস্তান’ কথাটি সরাসরি রেডিওয় শোনার ব্যাপারে, মাঠে না গেলেও:

কিন্তু তখনই আলী যাকের, রিপোর্টার মনজুর আহমদ ইত্যাদি এই কথার ভুল ধরিয়ে দিলে শামসুর রাহমান তা স্বীকার করে নেন (সেটির তারিখ আমি খুঁজে না পেলেও, নিশ্চয়ই ২০০৬ সালে কবির মৃত্যুর আগেই, মানে ২০০৯ সালে এই বই প্রকাশের অনেক আগেই)। বস্তুত, ৭ই মার্চ রেডিওয় সরাসরি ওই ভাষণ প্রচারিতই হয় নি, পাকিস্তানি শাসকের নিষেধাজ্ঞায়, তাই শামসুর রাহমানের সরাসরি তা শোনার প্রশ্নও ছিল না। তাঁর ভুল স্বীকার:

অতএব লেখক এ ক্ষেত্রেও পরবর্তী ভুল সংশোধনকে উপেক্ষা করে সজ্ঞান মিথ্যাচারে রত। ধূর্ততার পরিমাণটা আর বুঝতে বাকি থাকে না।
******************
এই বইটি আমাকে পড়তে দিয়েছিলেন এম. এম. আর. জালাল, পোস্ট লিখতে গিয়ে বহু সূত্র, সাহায্য, অসঙ্গতির ইঙ্গিত তাঁর কাছেই পেয়েছি।

