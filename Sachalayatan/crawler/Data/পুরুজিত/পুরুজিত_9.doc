মহাবিশ্ব কি আমাদের জন্যই বিশেষ ভাবে তৈরি?



Is the universe fine-tuned for us? – Victor J. Stenger
(আমাদের ইউনিভার্সিটির লাইব্রেরিতে কয়েক দিন ধরে একটা বই পড়ছি, Why Intelligent Design Fails: A Scientific Critique of the New Creationism. বইটা কিছু প্রবন্ধের সংকলন, লেখকরা সবাই বিজ্ঞানের লোক আর পরিকল্পিত সৃষ্টিতত্ত্বের বিরোধী। ভাবলাম অনুবাদে হাত পাকাই, একই সাথে কতটুকু বুঝেছি দেখি।)
ঈশ্বরের অস্তিত্বের পক্ষে একটা প্রাচীন যুক্তি আমাদের একটা অতি সাধারণ স্বজ্ঞার ওপর দাঁড়িয়ে আছে – মহাবিশ্ব এতটাই জটিল যে কোন বুদ্ধিমান সত্ত্বার পরিকল্পনা ছাড়া এর সৃষ্টি সম্ভব নয়।
কিন্তু ডেভিড হিউম যেমন বলেছিলেন, কোন ঘটনা প্রাকৃতিক ভাবে ব্যাখ্যা করতে পারার (আপাতঃ) ব্যর্থতা ঐ ঘটনাকে অলৌকিক বলার জন্য যথেষ্ট নয়।
সাম্প্রতিক বছরগুলোতে একই যুক্তি নতুন মোড়কে দেখা দিচ্ছে। এর সমর্থকরা এখন বিজ্ঞানকে সাক্ষী মানেন তাদের সমর্থনে। ‘বুদ্ধিমান পরিকল্পনা’ ধারণার প্রণেতারা জীবনের একমাত্র উৎস হিসেবে প্রাকৃতিক প্রক্রিয়াকে মেনে নিতে রাজি নন। এই প্রবন্ধে আমি একই যুক্তির অন্য একটা রূপের ওপর আলোকপাত করতে চাই – যেখানে পদার্থবিজ্ঞানের সূত্র আর ধ্রুবকগুলোর মাঝে চিহ্ন খোঁজা হয় সৃষ্টির পেছনে কোন সত্ত্বার উদ্দেশ্যের।
এইসব ধ্রুবকের মান যদি একচুল এদিক ওদিক হোত তাহলে আমরা জীবনের যে রূপের সাথে পরিচিত তার অস্তিত্ব থাকতো না। এই পর্যবেক্ষণকে ভিত্তি করে একটা মহাজাগতিক পরিকল্পনা খোঁজার চেষ্টা করা হয়। মহাবিশ্বকে জীবনধারণের জন্য সূক্ষ্মভাবে সমন্বিত দাবি করে বসেন এই মতবাদের ধারকরা।তারা বলেন যে যেকোন এলোমেলো কিছু ধ্রুবকের সেট জীবনধারণের জন্য এতটা যথার্থ হবার সম্ভাবনা খুবই সামান্য এবং পেছনের কোন পরিকল্পনাকারী ছাড়া শুধুমাত্র সম্ভাবনার খেলায় মহাবিশ্বের সৃষ্টি হবার সুযোগ নেই বললেই চলে। বরং একজন বুদ্ধিমান সৃষ্টিকর্তা সৃষ্টির উদ্দেশ্য নিয়ে মহাবিশ্বকে এইরকম করে তৈরি করেছেন - এটাই তাদের দাবি।
(চলবে)

