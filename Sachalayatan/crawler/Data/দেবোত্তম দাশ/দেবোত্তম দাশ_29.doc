এখনো হারিয়ে যায়নি স্বপ্ন



“এই কুত্তার বাচ্চা, বাঞ্চোৎ, খানকির পো, বের করে দে বলছি”, বলেই আবার মুখে সপাটে লাথি মারলেন আম জনতাদের মধ্যে হটাৎ করে গজিয়ে ওঠা একজন জনদরদী  ভদ্রলোক !!!
পেছন থেকে আরেকজন চেঁচিয়ে বললেন হারামির বাচ্চাগুলোকে ন্যাংটো করে পাছায় বাম্বু দিয়ে দিতে হয়।
আবার হুমকি, কিরে!! দিবি না নাকি ? সপাটে গালে পড়লো বিরাশি শিক্কার এক থাপ্পড়।
“দাদা বিশ্বাস করুন, আমি ......” ফের মিথ্যা কথা ? কথা শেষ করতে না দিয়ে এবার তলপেটে লাথি।
এইটুকুন একটা রোগা-পটকা লোককে এতোগুলো লোক মিলে জানোয়ারের মতো পেটাছে, নাক দিয়ে গল-গল করে রক্ত,  গায়ের নোংরা জামাকাপড় মারের চোটে ছিঁড়ে, ইস !!! মানুষ যে মানুষকে এভাবে মারতে পারে, তা এই অসহায় লোকটাকে না দেখলে বোঝা যেতো না। লোকটা মার খেয়ে একেবারে কুকড়েঁ গেছে।
শুওরের বাচ্চা,, চোদনখোর, শেষবারের মতো জিজ্ঞেস করছি, এবার কিন্ত আর কেউ বাঁচাতে পারবে না বলে দিলাম ?
ঘটনা কি !!! চারিদিকে প্রচুর লোকজন জমে গেছে, গোল হয়ে বেশকিছু জনতা একটা অস্তিচর্মসার লোককে পেটাচ্ছে। কি ব্যাপার? নাঃ লোকটা নাকি লোকাল ট্রেন থেকে পকেট মেরে পালাচ্ছিলো। 
কলেজ পড়ুয়া ছেলেটি (যার বিবেক এখনো কলুসিত হয়নি, যে এখনো সুন্দর সুষ্ট সমাজের দিবাস্বপ্ন দেখে) সে বলে উঠলো, কেন শুধু শুধু লোকটাকে এভাবে মারছেন, তার থেকে একে পুলিশের হাতে দিয়ে দিন।
নো পুলিশ ফুলিশ, জাষ্ট শুট করে দাও, মন্ত্যব বাজারের থলে হাতে নিয়ে বেরিয়ে পড়া প্রৌড় প্রাজ্ঞজনের
ভীড়ে দাঁড়ানো কয়েকজন প্রৌড়ের ম্নতব্য শুনে মুখ টিপে হেসেও ফেলল।
হটাৎ করে রাস্তায় চা বিক্রী করা ছেলেটি দৌড়ে এসে বললো, মানিব্যাগ পাওয়া গেছে ।
ধীরে ধীরে দায়িত্ববান জনদরদী ভদ্রলোকেরা চুপিসারে সটকে পড়তে লাগলেন।
স্বপ্ন হারিয়ে না যাওয়া ছেলেটি শুধু একটা রিক্সা দাঁড় করালো, হাসপাতালে যে যেতে হবে ভাই !!!

