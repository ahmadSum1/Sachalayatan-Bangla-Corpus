স্বপ্ন দেখবো বলে



একটা বিনিত অনুরোধঃ- এই গানটা প্রথমবার একটু নিরিবিলিতে চোখবুজে শুনুন, দ্বিতীয়বার নিচে লেখা গানটা পড়তে পড়তে শুনুন। মন ভালো নাহলে পয়সা ফেরত, তবে কণ্ডিশন এক্টাই নিরিবিলিতে চোখবুজে একমনে শুনতে হবে। আজ কিছুতেই লেখায় মন বসাতে পারলাম না

আমি শুনেছি সেদিন তুমি
সাগরের ঢেউয়ে চেপে নীল জল, দিগন্ত ছুঁয়ে এসেছো, 
আমি শুনেছি সেদিন তুমি
নোনাবালি তীর ধরে বহুদূর বহুদূর হেঁটে এসেছো...
আমি কখনো যাই নি জলে, কখনো ভাসিনি নীলে,
কখনো রাখিনি চোখ, ডানামেলা গাঙচিলে......
আবার যেদিন তুমি সমুদ্র স্নানে যাবে আমাকেও সাথে নিও,
নেবে তো আমায়, বলো নেবে তো আমায়।
আমি শুনেছি সেদিন নাকি, তুমি তুমি তুমি মিলে,
তোমরা সদলবলে সভা করেছিলে, 
আর সেদিন তোমরা নাকি অনেক জটিল ধাঁধাঁ
না বলে অনেক কথা, কথা তু্লেছিলে
কেন শুধু ছুটে ছুটে চলা, একই একই কথা বলা,
নিজের জন্যে বাঁচা, নিজেকে নিয়ে, 
যদি ভালোবাসা নাই থাকে, শুধু একা একা লাগে,
কোথায় শান্তি পাব, কোথায় গিয়ে, বলো কোথায় গিয়ে।
আমি শুনেছি তোমরা নাকি
এখনো স্বপ্ন দেখো,
এখনো গল্প লেখো,
গান গাও প্রান ভরে, 
মানুষের বাঁচা মরা এখনো ভাবিয়ে তোলে,
তোমাদের ভালোবাসা, এখনো গোলাপে ফোঁটে,
আস্হা হারানো এই, মন নিয়ে আমি আজ,
তোমাদের কাছে এসে দুহাত পেতেছি, 
আমি দুচোখের গাও ভরে শুন্যতা দেখি শুধু,
রাতঘুমে আমি কোনো স্বপ্ন দেখি না তাই 
স্বপ্ন দেখবো বলে, আমি দুচোখ পেতেছি,
তাই তোমাদের কাছে, এসে আমি দুহাত পেতেছি
তাই স্বপ্ন দেখবো বলে,আমি দুচোখ পেতেছি
গান ঃ - মৌসুমি ভৌমিক
পুনশ্চঃ  
মন আমার ভালো নেই , আজ কিছু লিখতে চেয়েও লিখতে পারিনি, কি ভাবতে কি ভাবছি, কি যেনো একটা কষ্ট দলা পাকিয়ে গলার কাছে এসে আটকে যাচ্ছে।
সারাদিন শুধু এই একটা গানই শুনেছি, একটাই শুধু মুখ অস্পষ্টভাবে ভেসে ওঠে, চেনার চেষ্টা করেও চিনতে পারছি না, শুধু বুকের ব্যাথাটা বেড়েই চলেছে।
মন ভালো নেই 

