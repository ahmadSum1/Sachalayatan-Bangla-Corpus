নিরস্ত্র 



চারিদিক থেকে চলছে শানিত অস্ত্রের নিষ্ঠুর সশস্ত্র আক্রমন, অসহায় আমি, আবছা আলোর আঁধারিতে বিচিত্র মোহময় মায়াজাল ছড়িয়ে আছে চারিদিকে। আক্রমকারীরা বোধহয় অন্ধকার ভালোবাসে। কোথায় আছি কিছুই বোঝার উপায় নেই। চকিত আক্রমনে আমি নির্বাক।
আমি চিনি না আক্রমণকারীদের, জানি না তাদের আক্রমনেও উদ্দেশ্যও। ঝিম ধরে আসা মাথা, শরীরও অবসন্ন হয়ে আসছে। আক্রমন ঠেকানো যাচ্ছে না প্রতিয়াক্রমন করারও কোনো উপায় নাই, নিরস্ত্র আমি। আক্রমকারীদের একের পর এক চকিত আক্রমনে ফালা ফালা হয়ে যাচ্ছি আমি, ছটফট করছি বীভৎস যন্ত্রনায়। মৃত্যু-উল্লাসে মেতে উঠেছে হিংস্র জানোয়ারেরা। অবরুদ্ধ হয়ে আসছে নিঃস্বাস। অসাড় হয়ে যাচ্ছে আমার সব সত্তা।
নিরস্ত্র আমি শুধু অসহায় ভাবে ফ্যালফ্যাল করে আমায় মারতে আসা হ্নতারীদের দিকে তাকিয়ে থাকি। সাড়াঁশি আক্রমন চলছে চারিদিক থেকে, অভিমন্যুর চক্র-বুহ্য ভেদ করে বেরিয়ে আসার কোনো শক্তিই আমার আর অবশিষ্ট নেই, আমি অসহায় শিশুর ন্যায়। বিশাল সাইল্কোনে উথাল পাথাল হওয়া মাতাল হয়ে যাওয়া সসাগরা সমুদ্রের মাঝে ডিঙ্গী নৌকার ভয়ে কাঠ হয়ে যাওয়া একা কোন এক মাঝির মত আমি। 
আক্রমকারীদের চেহারা ছবি কিছুই দেখতে পাচ্ছি না, শুধু হটাৎ হটাৎ করে ঝলসে ওঠা ওদের ক্ষুরধার চকচকে শানিত অস্ত্রে আলোর প্রতিফলন এসে আমার চোখে পড়ছে আর ধাঁধিয়ে যাচ্ছে আমার চোখ । মৃত্যু-উল্লাসে মেতে উঠেছে খুনীরা, ক্রমশঃ শ্বাস অবরুদ্ধ হয়ে আসছে। বিষন্ন হয়ে আসছে আমার চেতনা, ঘন-কালো অন্ধকার বিভীসিকাময় দৈত্য নেমে আসছে অবসন্ন চেতনায়।
কালো মুখোশ পরা কিম্ভুতাকার এক অতিমানব দৈত্য অজানা কোন এক অস্ত্র কাঁধে করে বয়ে নিয়ে আসছে, আমার শিরচ্ছেদ হবে
চোখ মেলে তাকিয়ে আছি আমি, না আমি চোখ বুজবো না, কিছুতেই চোখ বুজলাম না, আমার হ্নত্যারীকে আমি স্বচক্ষে দেখতে চাই, করতে চাই অবলোকন আমি আমার মৃত্যুকে, জানতে চাই কেন মৃত্যু এতো ভয়ের।
চোখের কোন বেয়ে নোনা জল গড়িয়ে পড়ছে, তবু তবু আমি দেখতে চাই, ভয় আমার আর করছে না, উলঙঘন করতে চাইছি বিভীষীকাকে । 
মুখোশধারী এসে আমার সামনে দাঁড়ালো, আশেপাশের সব সৈন্যসামন্তেরা চীৎকার করছে, দুইহাত দিয়ে কান ঢাকলাম। মুখোশধারী আপন হাতে মুখোশ সরালো, বাকরুদ্ধ হতচকিত আমি দেখতে পেলাম আমার আর হত্যাকারীর একই অবয়ব। আমি এতো নিষ্টুর !!
নাঃ পারলাম না আমি, দুই হাত দিয়ে চোখ বুজে ফেললাম, পরক্ষনেই আবার স্থির হয়ে যাওয়া চোখ মেললাম 

