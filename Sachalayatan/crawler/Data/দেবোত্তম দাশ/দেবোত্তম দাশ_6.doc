জীবন কি সত্যই বড় সুন্দর !!



এই যে আমি বেঁচে আছি বইয়ে এবং বন্ধুবান্ধবে পরিবৃত হ'য়ে, ভালোবাসা দিয়ে এবং পেয়ে, রৌদ্র এবং নক্ষত্রের আলোয় ঘুরে ঘুরে -- কোনো-কোনো মুহুর্তে আমার মনে হয় এই জীবন বড়ো সুন্দর, বড়ো আশ্চর্য, যেন ভেবে পাই না মানুষের মনে কেন থাকে মালিন্য, ঈর্ষা, বিদ্বেষ -- যার প্রমান পেয়েছিলাম একবার যখন সন্ধ্যার আবছায়ায় দুটি মুখে-রুমাল-বাঁধা যুবক প্রহার করেছিল আমাকে আর পরিমলকে -- ভেবে পাই না কেন কুৎসিত বাসনা-কামনা আমাকেও দংশন করে মাঝে মাঝে -- যে-আমি কবিতায় এত ভাবের কথা লিখছি। আমার এই সব ভাবনা অবশ্য খুবই অস্পষ্ট -- অথবা সেগুলি ভাবনাই নয়, অনুভব মাত্র - যার মধ্যে কোন শৃঙখলা বা পারম্পর্য নেই -- কিন্তু এরই তলা থেকে হটাৎ একদিন দুটো লাইন ভেসে উঠলো --
 “যৌবনের উচ্ছ্বসিত সিন্ধুতটভূমে
       	          ব'সে আছি আমি ।”
*** এই কটা লাইন বুদ্ধদেব বসুর লেখা “আমার ছেলেবেলা” থেকে নেওয়া ... ছোট্ট চটি বইটা গেল কিছুদিন ধরে পড়ছিলাম, কেন জানি না খুব মনে ধরলো উপরোক্ত লাইনগুলো

