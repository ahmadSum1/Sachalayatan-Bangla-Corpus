পরমানুর পঞ্চবাণ - ১১ (হাসির গল্প)




প্রথম মহিলাঃ- আমার ছেলে সত্যি ভীষন ভালো আর শান্তশিষ্ট 
দ্বিতীয় মহিলাঃ- তোমার ছেলে সিগারেট-মদ খায় ?
প্রথম মহিলাঃ- নাঃ
দ্বিতীয় মহিলাঃ- জুয়া খেলে ?
প্রথম মহিলাঃ- নাঃ
দ্বিতীয় মহিলাঃ- রাত করে বাড়ী ফেরে ?
প্রথম মহিলাঃ- নাঃ
দ্বিতীয় মহিলাঃ- তাহলে তোমার ছেলে সত্যিই ভালো,  তা তোমার ছেলের বয়েস কতো  হলো ?
প্রথম মহিলাঃ- সেটাই তো তখন থেকে বলতে চাইছিলাম, তার আগেই তুমি কি সব বলতে শুরু করলে। তা আমার ছেলের বয়স দুই বছর হলো।
************
এক মাতাল প্রচুর মদ খেয়ে রাস্তায় উল্টোপাল্টা পা ফেলে হাঁটছিল আর কাঁদছিল। 
হটাৎ এক হাবিলদার এসে বলল “এত মদ খাস কেন যে খুঁড়িয়ে খুঁড়িয়ে হাঁটতে হয় ?
মাতাল হাবিলদারকে ধন্যবাদ দিয়ে বলল, “যাক আমি তাহলে মাতাল হয়েছি, আমি আরো ল্যাংড়া হয়ে গেছি ভেবে কাঁদছিলাম।“
**************
প্রথম পাগলঃ- জানিস আমার ইচ্ছে হচ্ছে দুনিয়ার যত সব হীরে জহরত আছে, সব কিনে ফেলতে।
দ্বিতীয় পাগলঃ- ধুর তোর মত পাগলের কাছে আমি এসব বিক্রী করবো কি করে ভেবেছিস?
প্রথম পাগলঃ- তুই পাগল তো ছিলিসই সাথে যে এতো বড় বোকা তা তো জানতাম না ?
দ্বিতীয় পাগলঃ- কেন ?
প্রথম পাগলঃ- তোর বৌ এর সাথে আমার লেনদেন সব ঠিক হয়ে আছে।
*************
এক বিশাল ঝড়ের সন্ধ্যায়, হাওয়ার দাপটে বাড়ি ফেরতা এক চাষীর লুঙী উড়িয়ে নিয়ে যাবার সময়ই মুহুর্তেই বিদ্যুৎ চমকালো!! 
বেচারা চাষী মনে মনে লজ্জিত হয়ে বলল, “হে পর্বদিগার তুমি ফোটো তোলার আর সময় পেলে না”?
**************
এক বিশাল মাল্টিন্যাশনাল কোম্পানীতে সবে মাত্র কাজ পাওয়া ছেলে প্রচুর কাজের চাপে পড়ে প্রথমদিনই কোম্পানীর ফ্রী ক্যণ্টিনে ফোন লাগিয়ে প্রায় চিৎকার করে বললো “আমার জন্য এক্ষুনি এক কাপ কফি নিয়ে এসো”।
টেলিফোনের ওদিক থেকে আরো জোরে কেউ বলে উঠলো “ষ্টুপিড, তুই কার সাথে কথা বলছিস জানিস?”
ছেলেটি এবার স্বর নামিয়ে বলল “না কার সাথে ?”
টেলিফোনের ওপার থেকে উত্তর এলো “আমি কোম্পানীর ম্যানেজিং ডাইরেক্টার”
ছেলেটি এবার বলে উঠলো “ইডিয়ট, তুই কি জানিস কার সাথে কথা বলছিস?”
এবার ওপারের গলার স্বর ঠাণ্ডা “না”
যাক বাঁচা গেল বলে ছেলেটি ফোন কেটে দিল। 
**************
একবার এক ছেলে লুকিয়ে বাঈজীদের নাচ দেখতে গেলে সেই খবর তার মার কানে পৌঁছে যায়।
রাগে দুঃখে জর্জরিত মা বলে ওখানে নিশ্চয় এমন কিছু দেখে আসো নি যা তোমার দেখা উচিত হয় নি?
একদম ঠিক বলছ মা আমি ওখানে বাবাকে দেখে তখন থেকেই ভাবছি এটা আমার একদম দেখা উচিত হয় নি।
**************

