কাঁটা সজারুর নয় কাঁটা গোলাপের



“এরকম একটি মেয়েকে জীবন-সাথী হিসেবে পেলে আমার জন্ম সার্থক হয়ে যেতো” - সুমন
“তা ঠিক, তুমি কি জানো কাঁটাবিহীন গোলাপ হয় না !! হলে সেটাকে আর গোলাপ বলে না” - সুমেল
গোলাপের কাঁটা হবে এটা সবার জানা, কিন্তু তাই বলে কাঁটার ভয়ে কি সবাইকে পিছিয়ে যেতে হবে ?
পিছিয়ে অনেকেই যায়, তবে আমি জানি তোমার মতো পুরুষসিংহরা এতো সহজে পরাজয় মেনে নেয় না 
কিন্তু সুমেল, তুমিই বলো এই  মেয়েকে কি, যে কেউ জীবন-সাথী হিসেবে পেতে চাইবে না ?
অবশ্যই সুমন, আমিও এই মেয়েটিকে  জীবন-সাথী হিসেবেই পেতে চেয়েছিলাম ।
এই গোলাপ আমি কাঁটা সমেত নিতে রাজি !!
আমিও তখন কাঁটা সমেত নিতে রাজি ছিলাম !!!
আমি আবারো বলছি এই গোলাপ আমি কাঁটা সমেত নিতে রাজি --- সুমন
তোমার মতো টগবগে, তরতাজা, শিরদাঁড়া সমেত মানুষই পারবে এই পতিতা মেয়েটিকে জীবন-সাথী করে নিতে, তোমাদের দুজনের জন্য রইলো আমার শুভেছা --- সুমেল
---------------------------------------------------------------------
সচলায়তন পড়তে পড়তেই সময় চলে যায়, লেখার আর সময়ই পাই না বা বলতে হয় আলসেমিতে লেখা আর হয়ে ওঠে না । সংসারী মানুষ, খেটে খেতে হয়, পেটের ভাত যোগাতেই পায়ের ঘাম উল্টোপথে মাথায় ওঠে, কিন্তু আজ ঠিক করেই ফেলেছিলাম ঘিলুর ভেতর ঘুরতে থাকা অনুগল্পটাকে বাইরে ছুঁড়ে ফেলবো। 

