জামাতী প্ল্যান



এইবার যদি রাজাকারদের বিচার না করা যায়, তাহলে আর কখনোই করা সম্ভব হবে বলে মনে হয় না। কারণ জামাতীরা যে ধারায় "রাজনীতি" করে, সেই "হাইটেক পলিটিক্স" করার সামর্থ্য (অর্থ বা চিন্তাধারা) আওয়ামী লীগ বা বিএনপি কারোরই নেই। জামাতীরা একটা নির্দিষ্ট মতাদর্শে চলে, ওই মতের জন্য তারা জীবনবাজি রেখে "রাজনীতি" করে। মূলধারার আর কোন রাজনৈতিক দলেরই কোন নির্দিষ্ট মতবাদ আন্দাজ করা যায়না। অর্থাৎ আসলে কী নিয়ে তারা রাজনীতি করছে, আমার মনে হয় না তারা কেউ সেটা জিজ্ঞেস করলে বলতে পারবে। 
বর্তমান নিয়ে জামাতীদের কোন মাথাব্যথা নেই, ওদের মূল ভবনা আরো ৫০ বছর পরের সময় নিয়ে - যখন মুক্তিযুদ্ধ প্রজন্ম বা মুক্তিযুদ্ধ নিয়ে ন্যূনতম জ্ঞান রাখে বা চিন্তা করে এমন প্রজন্মের কেউ আর অবশিষ্ট থাকবে না, ওদের প্ল্যান সেইসময় নিয়ে। ইতোমধ্যেই পৌনপুনিক ইতিহাসবিকৃতির মাধ্যমে মুক্তিযুদ্ধের চেতনা, দেশপ্রেম, নীতিবোধ এসব বিষয়ে "লাঙ্গলপাশ" একটি প্রজন্ম তৈরি করা হয়ে গেছে, যারা জামাত-শিবির-মৌলবাদীদের মূল টার্গেট। খুব ঠাণ্ডামাথায় চিন্তাভাবনা করেই এই প্রজন্মটাকে হাতে ধরে বানানো হয়েছে, যাদের দিয়ে মৌলবাদী ফ্যানাটিকরা তাদের অসৎ উদ্দেশ্য আর কর্ম হাসিল করতে পারে।
জামাত-শিবির-মৌলবাদী চক্রের "ইসলামপ্রীতি" আসলে ইসলামের জন্যে তো নয়ই, আসলে যে কোনরকম ধর্মীয় মূল্যবোধই এদের (অ)কর্মকাণ্ডের মূলনীতি নয়, সেটা নতুন করে বলার কিছু নেই। কারণ ধর্ম, তা সে যেটাই হোক না কেন, তার মূলনীতি হল মানবতাবাদ আর কল্যাণ, যার মর্ম "অহিংসায়" নিহিত। আর অহিংসা যে মৌলবাদীচক্রের চরম অপছন্দের শব্দ, সেটা আমরা সবাই জানি। ইসলামের ধুঁয়া তুলে সহজসরল মানুষকে ধোঁকা দিয়ে এরা নিজেদের আখের গোছানো, অর্থাৎ দেশের ক্ষমতার মসনদে বসার জন্যে আকূল।
জামাতীদের এত বড় নেটওয়ার্ক, এত বড় প্রস্তুতি, এত বড় পরিকল্পনা, সবকিছু স্তব্ধ করার একমাত্র হাতিয়ার হতে পারে এদেরকে বড়মাপর একটা ধাক্কা দেয়া। আর যুদ্ধাপরাধীদের বিচারই একমাত্র উপায় ওদেরকে থামানোর। এরই মধ্যে বিচারের প্রস্তুতি শুরু হওয়ার পর এদর নানারকম অস্থিরতা লক্ষ্য করা যাচ্ছে, এমনকি দলের গঠনতন্ত্র, মূলনীতি এগুলোতেও তারা "মুক্তিযুদ্ধের" মত Taboo Subject (ওদের কাছে) নিয়ে এসেছে। ভণ্ড আর কতরকম হয় ! এমনকি রাজাকার নিজামী নাকি এখন নানা বক্তৃতা-বিবৃতিতে শেখ মুজিবকে "বঙ্গবন্ধু", এমনকি "জাতির পিতা" বলে "শ্রদ্ধা" প্রদর্শন করতে কার্পণ্য দেখান না। ভণ্ডামীর তো একটা সীমা থাকে, নাকি ?
সুতরাং সহজবোধ্য একটি ব্যাপার হল, বাংলাদেশে জামাত-শিবির-মৌলবাদী ফ্যানাটিক চক্রের মূল পালের গোদা এইসব রাজাকারদের বিচার করতে পারলেই এ সমস্ত মৌলবাদী ভণ্ডামীর শিকড় ওপড়ানো সহজ হবে। না হলে সোনার বাংলায় পাকিস্তানী শুয়োর চরতে দেখতে বেশি বেগ পেতে হবে না।
"অকুতোভয় বিপ্লবী"
______________________________________________________
লড়েই যাব, শেষ শোণিতটুকু বাজি রেখে।

