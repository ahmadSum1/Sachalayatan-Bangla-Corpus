ছন্দে ছন্দে বরাহ শিকার



মৃদুলদার সাথে পরিচয় বছরখানেকেরও একটু বেশি সময় ধরে। ফেসবুকে মাঝে মাঝে কথা হত, আমার খুব আগ্রহের ব্যক্তি তিনি - কারণ তিনি ছড়া লেখেন। ছড়ার বস্ রিটন ভাইকে আমি রীতিমত গুরু মানি। কিন্তু মৃদুলদাকে দেখেছিলাম রাজাকার ইস্যুটা নিয়ে দারুণ দারুণ বিস্ফোরক ছড়া লেখেন, আমার বেশ মনে ধরেছিল ব্যাপারটা। মাঝে মাঝে মৃদুলদার সাথে ছড়ায় ছড়ায় কথাও বলতাম, বেশ মজা লাগত।
আজ সন্ধ্যায় আকতার ভাই আর মৃদুলদার লেখা বই "রাজাকার ইস্যুতে মানবতা মুছে ফেল টয়লেট টিস্যুতে" - এর মোড়ক উন্মোচনের অনুষ্ঠানের কথা মৃদুলদা সকালে জানালেন। হাজির হয়ে গেলাম। সেখানে সচল পরিবারের অনেককেই পেলাম। আর মৃদুলদা ও আকতার ভাই এর বইটা দেখে খুবই অনুপ্রাণিত বোধ করছি। মেলা থেকে ফেরার সময় মাথায় কিছু ছন্দ ঘোরাফেরা করছিল - সেগুলোই একটু গুছিয়ে শেয়ার করা আর কি।
                                             ০০০০০০০০
রাজাকার শিরোমণি গোআযম গং
করেছিস বহুকাল গা-জ্বালানো ঢং।
মনে তোর লেগেছিল দালালির রং
উল্লাসে গেয়েছিলি পাঞ্জাবী সং।
বাঙালির চেতনায় ধরে না যে জং
ঠ্যালা বুঝো বাবা - মোরা রেগে আছি টং।
                                           ০০০০০০০০০
জামাতের সেক্রেটারি মোল্লা কাদের,
তুই আছিস একেবারে কিনারে খাদের।
বেঘোরে খামচেছিলি একদা যাদের,
তারা আজ নেবে তোর প্রাণটা সাধের।
                                          ০০০০০০০০০
শুনে রাখ রাজাকার মুজাহিদ আলী,
বাংলার মুখে তুই লেপেছিস কালি।
ঝুলবি ফাঁসিতে তুই - লোকে দেবে তালি,
তোর "এপিটাফে" শুধু লেখা রবে গালি।
                                        ০০০০০০০০০
রাজাকার নিজামীর রক্তটা দূষিত,
কারণ সে টিক্কার পায়ুপথ চুষিত।
হবে তার সুবিচার - মানুষ আজ খুশি তো,
বুঝবে কী নিদারুণ ঘৃণা লোকে পুষিত।
"অকুতোভয় বিপ্লবী"
___________________________________________________
লড়েই যাব, শেষ শোণিতটুকু বাজি রেখে ...

