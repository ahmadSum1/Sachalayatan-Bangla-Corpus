গঙ্গার পানি চুক্তিঃ ইতিহাস ও বর্তমান-০৩



সিরিজের আগের দুটি পর্বে এই চুক্তি নিয়ে দীর্ঘ ৪৫ বছরের আলোচনার সার সংক্ষেপ উল্লেখ করেছি। ১৯৯৬ সালে দুই সরকার চুক্তির বিষয়ে একমত প্রদর্শন করলে ঐ বছরের ১২ ডিসেম্বর তৎকালীন বাংলাদেশের প্রধানমন্ত্রী শেখ হাসিনা এবং ভারতের প্রধানমন্ত্রী এইচ ডি দেব গৌড়ার মধ্যে ঐতিহাসিক গঙ্গার পানি বন্টন চুক্তি স্বাক্ষরিত হয়। কি ছিল সেই চুক্তিতে তা আমাদের অনেকেরই অজানা, তাই এই পর্বে পুরো চুক্তিটিরই অনুবাদ দিলাম। ইংরেজীতে  মুল চুক্তিটি [৪]পড়তে চাইলে এখানে ক্লিক করুন।
প্রথম পর্ব-প্রারম্ভিক তথ্য ও চুক্তিপূর্ব ইতিহাস(১৯৫১-১৯৭৬)
দ্বিতীয় পর্ব-চুক্তিপূর্ব ইতিহাস(১৯৭৭-১৯৯৬)
তৃতীয় পর্ব- ’৯৬ এর চুক্তির বিষয়বস্তু 
গণপ্রজাতন্ত্রী বাংলাদেশ সরকার ও ভারত সরকার নিম্নমত সমুহে মতৈক্য প্রকাশ করছেঃ
অনুচ্ছেদ ১
ভারত বাংলাদেশকে চুক্তিতে যে পরিমান পানির প্রদানের বিষয়ে মতৈক্য উপনীত হয়েছে তা নির্ভর করবে ‘ফারাক্কায় পানির প্রবাহের উপর’।
অনুচ্ছেদ ২

ধারাঃ ১) ভারত ও বাংলাদেশের মধ্যে ফারাক্কায় গঙ্গার পানি বন্টন প্রতি দশ দিন ভিত্তিক হবে যা প্রতি বছর পহেলা জানুয়ারি থেকে একত্রিশে মে পর্যন্ত কার্যকর হবে।বন্টনকৃত পানির পরিমান ‘সংযুক্তি ১ (নিচে দেয়া হল) এ উল্লেখিত নির্দেশনার (সমীকরন) স্বাপেক্ষে হবে।‘সংযুক্তি ১’ এর অধীনে পানি বন্টন চুক্তির সাথে সংশ্লিষ্ট একটি নির্দেশক সময়সুচী ‘সংযুক্তি ২’ (নিচে দেয়া হল) এ প্রদান করা হল।
ধারাঃ ২) উপরে অনুচ্ছেদ ২ এর ধারা ১ এ উল্লেখিত ‘সংযুক্তি ২ এর নির্দেশক সময়সুচী’ ফারাক্কায় ৪০ বছরের (১৯৪৮-১৯৮৮) ‘১০ দিন ভিত্তিক’ গড় প্রাপ্ত প্রবাহের ভিত্তিতে প্রস্তুতকৃত। ফারাক্কায় পানির প্রবাহ গত দশ বছরের গড় প্রবাহের সমান নিশ্চিত করার জন্য এর উজানের নদীর পানি ব্যবহাকারীদের সর্বোচ্চ সচেষ্ট হতে হবে।
ধারাঃ ৩) যেকোন ‘১০ দিন ভিত্তিক’ সময়ের মধ্যে ফারাক্কায় পানির প্রবাহ ৫০,০০০ কিউসেক এর থেকে কমে গেলে দুই সরকার তাৎক্ষনিক ভাবে আলোচনা করে জরুরী ভিত্তিতে পানি বন্টনের উপযোজন করবে (এডজাস্টমেন্ট) তবে তা হবে পক্ষপাত বিহীন ও সাম্যতা প্রসুত এবং যেন কোন পক্ষেরই ক্ষতি না হয় তা লক্ষ্য রাখতে হবে।

অনুচ্ছেদ ৩
ভারত কতৃক ‘অনুচ্ছেদ ১’ অনুসারে ফারাক্কা থেকে বাংলাদেশে ছেড়ে দেয়া পানি ফারাক্কা ও যে স্থানে গঙ্গার উভয় পাড়ই বাংলাদেশ সীমান্তে অবস্থিত এই দুই এর মাঝখানে যুক্তিসংগত ব্যবহার ব্যাতিরেকে( সর্বোচ্চ ২০০ কিউসেক) আর কমানো হবেনা।

অনুচ্ছেদ ৪
দুই দেশের সরকার কতৃক মনোনীত সমান সংখ্যক প্রতিনিধিদের সমন্বয়ে গঠিত কমিটিকে (যা যুক্ত-কমিটি নামে অভিহিত হবে) চুক্তি স্বাক্ষরের পর আইনগত ক্ষমতা দেয়া হবে। ফারাক্কা ব্যারেজে, সংযোগ খালে, এবং সেই সাথে হার্ডিঞ্জ ব্রীজে প্রতিদিনের পানির প্রবাহ পরিমাপের জন্য এই যুক্ত কমিটি ফারাক্কা এবং হার্ডিঞ্জ ব্রীজে যুতসই লোকবল নিয়োগ করবে।

অনুচ্ছেদ ৫
যুক্ত-কমিটি তার নিজস্ব ক্রিয়াবিধি ও প্রায়োগিক পদ্ধতি নির্ধারণ করবে।
অনুচ্ছেদ ৬
যুক্ত-কমিটি উভয় সরকারের কাছে সংগৃহীত উপাত্ত এবং একটি বাৎসরিক প্রতিবেদন উপস্থাপন করবে। এই প্রতিবেদনের ভিত্তিতে উভয় সরকার যথাযথ পর্যায়ে মিলিত হয়ে প্রয়োজনীয় পরবর্তী পদক্ষেপ গ্রহন করবে।

অনুচ্ছেদ ৭
যুক্ত-কমিটি চুক্তিতে উল্লেখিত সমঝোতা সমুহের বাস্তবায়ন এবং চুক্তির বাস্তবায়নে বা ফারাক্কা ব্যারেজের কার্যক্রমে উদ্ভুত প্রতিবন্ধকতা সমুহ পরীক্ষা নিরীক্ষা করার জন্য দায়িত্বপ্রাপ্ত। এই ক্ষেত্রে উদ্ভুত কোন মতপার্থক্য বা বিতর্ক যুক্ত-কমিটি সমাধান করতে না পারলে তা ‘ইন্দো-বাংলাদেশ যৌথ নদী কমিশনে’ হস্তান্তর করা হবে। তার পরেও মতপার্থক্য বা বিতর্ক অমীমাংসিত থাকলে দুই দেশের সরকার পর্যায়ে ব্যাপারটি তোলা হবে এবং এর সমাধানের জন্য দুই পক্ষই জরূরী ভিত্তিতে যথাযথ পর্যায়ে পারস্পরিক আলোচনার জন্য উপবিষ্ট হবে।

অনুচ্ছেদ ৮
শুষ্ক মৌসুমে গঙ্গায় পানি বৃদ্ধির দীর্ঘমেয়াদী সমস্যাটির একটি সমাধানের ক্ষেত্রে দুই সরকারই একে অপরকে সহযোগীতার প্রয়োজনীয়তাটিকে স্বীকৃতি দেবে। 
অনুচ্ছেদ ৯
পক্ষপাত বিহীন ও সাম্যতা প্রসুত এবং কোন পক্ষেরই ক্ষতি না করে দুই সরকারই ভারত ও বাংলাদেশের মধ্যে বহমান অন্যান্য আন্তসীমান্ত নদীসমুহের চুক্তির ব্যাপারে একক সিদ্ধান্তে উপনীত হবার ব্যাপারে একমত।
অনুচ্ছেদ ১০
প্রতি পাঁচ বছর পর পর (বা যেকোন পক্ষের প্রয়োজন হলে বা কোন উপযোজন করতে হলে তার আগেই)চুক্তির সমঝোতাগুলি দুই দেশের সরকার পুনর্নিরীক্ষন করবে এবং তা হবে পক্ষপাত বিহীন, সাম্যতা প্রসুত এবং কোন পক্ষেরই ক্ষতির কারন না হয় এমন। যেকোন পক্ষই দু’বছর পরে চুক্তির প্রভাব এবং কার্য্যকারীতা নিরূপন করার জন্য প্রথম পুনর্নিরীক্ষন করতে পারবে।

অনুচ্ছেদ ১১
চুক্তি সময়কালীন অনুচ্ছেদ ১০ এ উল্লেখিত পুনর্নিরীক্ষন দ্বারা প্রয়োজনীয় উপযোজনের (এডজাস্টমেন্ট) ক্ষেত্রে যদি দুই দেশ একমত না হয় তবে পরবর্তী মতৈক্যে পৌছানোর আগ পর্যন্ত ভারত ফারাক্কার ভাটিতে ‘অনুচ্ছেদ ২’ এ উল্লেখিত সমীকরন অনুসারে বাংলাদেশের ন্যায্য হিস্যার ন্যুনতম শতকরা ৯০ ভাগ পানি ছেড়ে দেবে।

অনুচ্ছেদ ১২
দুই পক্ষের স্বাক্ষরের ভিত্তিতে এই চুক্তি বাধ্যবাধকতায় যাবে ও তা বলবৎ থাকবে ত্রিশ বছর পর্যন্ত, এবং পারস্পরিক প্রচেষ্টায় তা নবায়ন যোগ্য।
তথ্যসুত্রঃ
[৪] ডঃ আইনুন নিশাত ও এমএফকে পাশা কতৃক লিখিত প্রবন্ধঃ “A Review of the Ganges Treaty of 1996” যা ২০০১ সালে “Globalization and Water Resources Management: The Changing Value of Water” শীর্ষক আলোচনা সভায় উপস্থাপিত হয়।      
ছবিঃ আন্তর্জাল
সংযুক্তি ১ ও ২ (বড় করে দেখার জন্য ক্লিক করুন)



