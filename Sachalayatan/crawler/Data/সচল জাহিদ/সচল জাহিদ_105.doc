হাসতে নাকি জানেনা কেউ -০৪



আজকের খবরের কাগজে দেখলাম আমাদের সাবেক হুইপ তার সংসদের বাসভবন থেকে ফ্রিজ, টিভি, আসবাবপত্র নিয়ে গেছেন। এমনকি সংসদ ক্যাফেটেরিয়া থেকে চাল, ডাল সরানোর অভিযোগও উঠেছে। আরেকদিকে সাবেক স্পীকারের বিরুদ্ধে অভিযোগ এসেছে বাসভবন সজ্জিত না করে এর জন্য বরাদ্দকৃত সব টাকা আত্মসাতের।দুর্নীতে ছেয়ে যাওয়া দেশটার গুরুত্বপূর্ন দায়িত্বে থেকে এইসব ন্যাক্কারজনক কাজের অভিযোগ শুনে আমাদেরই লজ্জা পায়, জানিনা তাদের কিছু হয় কিনা। সেই কথা ভেবে লাভ নেই, চলুন এর থেকে দুর্নীতি নিয়ে গুটি কয়েক কৌতুক শোনা যাকঃ
১
একবার এক প্রকৌশলী বদলী হয়ে গেলেন এক এলাকার দায়িত্ত্বে। যেয়েই তিনি তার অধীনস্ত সহকারীকে আগের কয়েক বছরে কি কি উন্নয়ন কর্মকান্ড হয়েছে তার একটা রিপোর্ট করার নির্দেশ দিলেন। নির্দেশ মত তদন্ত করে সহকারী তাকে যথাসময়ে প্রতিবেদন দাখিল করলেন। তিনি ঘেটে দেখলেন যে এলাকায় পানির সমস্যা নিরধনে একটি প্রশস্ত দীঘি খনন করা হয়েছে।কিন্তু সমস্যা দাড়াল যখন অনেক খোজাখুজি করেও তিনি রিপোর্টে উল্লেখিত জায়গায় কোন দিঘী পেলেননা। তার আর বুঝতে বাকী রইলনা আসলে কি ঘটেছে। তিনিও এর সুযোগ নিলেন, তিনি উপরের মহলে রিপোর্ট করলেন যে অত্র এলাকায় মানুষ দীঘি থেকে পানি পান করে বলে এখানে ডায়রিয়া সহ পানি বাহিত রোগের প্রাদুর্ভাব বেশী, তাই অচীরেই যেন এই দীঘি ভরাট করে এখানে নলকূপ স্থাপনের অনুমতি দেয়া হয়। যথাসময়ে অনুমতি মিলল এবং ‘না কাটা’ দিঘী ভরাট হয়ে গেল সেই সাথে জনৈক প্রকৌশলী ও তাদের সহযোগীদের পকেটও ভরল।
সুত্রঃ সংগৃহীত
২
দুই দূর্নীতিবাজ সরকারী অফিসারের দেখা হয়েছে একটি আন্তর্জাতিক উন্নয়ন বিষয়ক সেমিনারে। বিরতির সময় দূজনে বসে কফি খেতে খেতে গল্প করছে তাদের নিজেদের দেশের উন্নয়ন বনাম নিজেদের দূর্নীতি নিয়ে।প্রথম জন তার নিজের প্রাসাদসম বাড়ি আর BMW গাড়ীর কথা বলে বললেন যে এটা সম্ভব হয়েছে তার দেশের নবনির্মিত একটি ব্রিজের বরাদ্দকৃত বাজেট থেকে ৬% টাকা ছেটে ফেলার কারনে। 
দ্বিতীয় জন গম্ভীর ভাবে শুনলেন এবং পকেটে থেকে একটা ছবি বের করলেন।প্রথম জনের সামনে ছবিটা ধরে তাতে একটা নদীর দিকে আঙ্গুল দেখিয়ে বললেন,
‘আমার দেশের নবনির্মিত ব্রিজটি দেখতে পাচ্ছেন?’
প্রথম জন বিষ্মিত হয়ে উত্তর দেয়,
‘কই নাতো!’
দ্বিতীয় জনের গৌরবপূর্ন মন্তব্য,
‘বরাদ্দকৃত অর্থের পুরো ১০০% ছেটে ফেলে করেছি কিনা!’
সুত্রঃ আন্তর্জাল
৩
এক দুর্নীতিবাজ প্রধানমন্ত্রী ক্ষমতা পাবার পরে দেশের এক খ্যাতনামা গনিতবিদকে দায়িত্ব দিলেন গবেষণা করার জন্য যে আসলে গানিতিক ভাবে কি করে দেশের ভাল করা যায়।গনিতবিদ অনেক গবেষণা করে ইংরেজী অক্ষরগুলোকে A থেকে Z পর্যন্ত ১, ২ , ৩ এইভাবে ২৬ পর্যন্ত নাম্বার দিয়ে বিশ্লেষন করে দেখালেন যে, 
কঠোর পরিশ্রম (Hard work)=৮+১+১৮+৪+২৩+১৫+১৮+১১= ৯৮%
জ্ঞ্যান (Knowledge)=১১+১৪+১৫+২৩+১২+৫+৪+৭+৫=৯৬%
লিঁয়াজো(lobbying) =১২+১৫+২+২+২৫+৯+১৪+৭=৮৬%
ভাগ্য (Luck)	=১১+২১+৩+১১=৪৭%
অপরদিকে,
মনোভাব (Attitude)=১+২০+২০+৯+২০+২১+৪+৫=১০০%
সুতরাং তিনি প্রধানমন্ত্রীকে তার মনোভাব উন্নয়নের পরামর্শ দিলেন। 
প্রধানমন্ত্রী গভীরভাবে ভাবলেন এবং বললেন এই মডেল মেনে আমি দেশের উন্নয়ন আরো বাড়াতে পারি। এইটা দেখুন,
দুর্নীতি (Corruption) =৩+১৫+১৮+২১+১৬+২০+৯+১৫+১৪=১১১%
সুত্রঃ আন্তর্জাল
আগের পর্বগুলোঃ
হাসতে নাকি জানেনা কেউ -০১
হাসতে নাকি জানেনা কেউ -০২
হাসতে নাকি জানেনা কেউ -০৩

