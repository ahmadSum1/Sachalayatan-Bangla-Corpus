হাসতে নাকি জানেনা কেউ -০৬



আজকের খবরের কাগজে দেখলাম দেশের দুই নেত্রীর (খালেদা জিয়া ও শেখ হাসিনা ) জনসভার খবর বেরিয়েছে।খুব আগ্রহ নিয়ে পড়ছিলাম এবং আশা করছিলাম মন্দার এই অর্থনীতির সময় দুই নেত্রী দেশের সমস্যাগুলি নিয়ে মতামত বা পরিকল্পনা দিবেন, মানুষকে উন্নয়নের দিকে পরিচালিত করার দিক নির্দেশনা দিবেন, বিরোধী দল সরকার দলের গঠনমূলক সমালোচনা করবেন। কিন্তু আমার ভাবনা গুলিই ভুল ছিল, তারা এসব থেকে একে অন্যদের বিষেদাগার করতেই বেশী সচেষ্ট থেকেছেন। ভাবনা হয় আদৌ দেশের প্রতি তাদের কোন দায়িত্ব আছে কিনা অথবা অন্যভাবে বললে তারা আসলেই দেশের সমস্যা নিরসনে উদ্গ্রীব কিনা। যাই হোক দূঃখ করে লাভ নেই তার থেকে আসুন একটা কৌতুক শুনি, তবে আমার ভূমিকার সাথে এই কৌতুকের কোন মিল নেই কিন্তুঃ 
চিকিৎসা বিষয়ক এক সেমিনারে এসেছেন তিন দেশের তিন জন ডাক্তার। সেমিনারে বিভিন্ন আলোচনার ফাঁকে  আড্ডার সময় তারা তাদের নিজ নিজ দেশের চিকিৎসা ব্যবস্থা নিয়ে আলাপ আলোচনা করছিলেন।প্রথম জন তার দেশের ঐতিহ্যগতভাবে উন্নত চিকিৎসা ব্যবস্থা নিয়ে বেশ গর্বের সাথে জানালেন যে, একবার তাদের দেশে এক ছেলে জন্মগ্রহন করল যার একটা ডান হাত নেই। ত তারা অনেক গবেষণা করে ছেলেটির একটি কৃত্রিম হাত সংযোজন করলেন। অবাক ব্যপার হলো তারা এতটাই সফল ছিলেন যে সেই ছেলেটি বড় হয়ে বক্সিংয়ে বিশ্ব চ্যাম্পিয়ন হয়েছিল।
এবারে দ্বিতীয় জন শুরু করলেন তাদের দেশের কথা।প্রথমেই বলে নিলেন যে তাদের দেশে বর্তমানে চিকিৎসা ব্যবস্থায় সবচাইতে উন্নত।একবার তাদের দেশে একটি মেয়ে জন্মগ্রহন করল যার দু"টি পা ই নেই।ত তারা অনেক গবেষণা করে সারা দেশের পন্ডিত ডাক্তারদের নিয়ে বোর্ড বসিয়ে মেয়েটির দু'টি কৃত্রিম পা সংযোজন করলেন। বিষ্ময়কর ব্যাপার হল সেই মেয়েটি পরবর্তীতে ১০০ মিটার স্প্রিন্টে বিশ্ব চ্যাম্পিয়ন হবার গৌরব অর্জন করেছে।
তৃতীয় ডাক্তার আসলে একটি দরিদ্র দেশের প্রতিনিধি ছিলেন এবং এতক্ষন ধরে দুই উন্নত বিশের ডাক্তারের কাছ থেকে তাদের দেশের চিকিৎসা ব্যবস্থার ফিরিস্থি শুনছিলেন, এবার তিনি শুরু করলেন। প্রথমেই বলে নিলেন যে আসলে আমাদের দেশ একটি দরিদ্র দেশ তাই ঠিক প্রথাগত গবেষণার সুযোগ এবং সাধ্য তাদের নেই তবে চেষ্টার কমতি নেই তাতে। একবার তাদের দেশে দু'টি মেয়ে জন্মগ্রহন করল যাদের মাথাই নেই। তাদের যেহেতু গবেষনা ছিলনা এই বিষয়ে তাই কি আর করা দু'টি নারলেকের খোসা ছেঁটে এনে তাদের মাথায় লাগিয়ে দেয়া হল। অবাক বিষয় হল এই দুই জন বড় হয়ে দেশের কর্নধার হয়েছিল। 
বিঃদ্রঃ এই সংগৃহীত কৌতুকের সব চরিত্র কাল্পনিক। কারো ব্যক্তিগত জীবনের সাথে মিলে গেলে লেখক আন্তরিক ভাবে দুঃখিত।  
৩ মে ২০০৯

