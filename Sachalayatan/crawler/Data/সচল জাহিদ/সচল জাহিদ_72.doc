ব্ল্যাক বাটনঃ মানুষের জীবনের মূল্য কত?



পল টিবেটের এক বাটনের চাপে লিটল বয় আছড়ে পড়েছিল হিরোশিমার বুকে, মূহুর্তের মধ্যে কেড়ে নিয়েছিল ছেষট্টি হাজার মানুষের জীবন। তারপরেও আরো বাষট্টি বছর শান্তিতে ঘুমিয়েছিলেন পল, গর্ব করে বলতেন প্রতিরাতে আমার সুনিদ্রা হয় আর আমাকে একই পরিস্থিতিতে এই ধরনের কাজ আবার করতে বললে আমি তাই আবার করব (তথ্যসুত্রঃ উইকিপিডিয়া)।

***********************************************************

লুকাস আর হেইডেন গ্রীষ্মের ছুটিতে এক চলচিত্র স্কুল থেকে এক মাসের একটি স্বল্পমেয়াদী কোর্স শেষ করে ট্রেনে বাড়ি ফিরছিল। ট্রেনে আড্ডার ফাঁকে একসময় হেইডেন লুকাসকে এক অভিনব প্রশ্ন করল, আচ্ছা তোমাকে যদি দশ মিলিয়ন ডলার দিয়ে বলা হয় একটি বাটন চাপতে যার কারনে একজন মানুষ পৃথিবী থেকে বিদায় নেবে তুমি কি তা করবে ? এই ছোট্ট একটি প্রশ্ন এই দুই তরুনের মনে এনে দেয় একটি স্বল্পদৈর্ঘ্য চলচিত্র করার ভাবনা তার ফলাফল পুরষ্কার বিজয়ী ছবিঃ ব্ল্যাক বাটন। ইউটিউবের কল্যানে ছবিটি দেখুনঃ



আজকের এই সময়ে যখন পৃথিবীর বিভিন্ন প্রান্তে হাজারটা মারনাস্ত্র তৈরী হচ্ছে সেখানে এই প্রশ্নটি কিন্তু আসলেই ভাববার বিষয়। পলের মত পৃথিবীতে কতজন মানুষ আছে যাদের এক বাটনের চাপে পৃথিবী থেকে অগনিত মানুষ হারিয়ে যাবে ? আরো ভাল করে বললে পলের মত মানুষদের দিয়ে যারা এই কাজটা করাবে তাদের সংখ্যাটা কত ? 
ভাবুনত ছবিটি তৈরী করতে কত খরচ হয়েছে ? অঙ্কটা মাত্র ২০০ ডলার যার শতকরা ৬০ ভাগ খরচ হয়েছে পিজার পেছনে।অভিনয় করেছেন হেইডেন এবং তার বাবা রবার্ট গ্রাব আর পরিচালক ছিলেন লুকাস।

********************************************************************

এই সিরিজের আগের লেখাগুলিঃ 
চিকেন আলা কারতঃ চল তোমাদের তাদের সেই অজানা গল্প শোনাই
হোয়াট ইজ দ্যাটঃ অনুভূতির চক্র
দেশান্তরীঃ একই ইতিহাস কেন বার বার ফিরে আসে?


