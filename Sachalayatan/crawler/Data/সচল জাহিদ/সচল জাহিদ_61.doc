কোপেনহেগেনের খবর-১



কোপ ১৫ (COP 15) খ্যাত জাতিসংঘের জলবায়ু পরিবর্তন বিষয়ক সম্মেলনের প্রতিদিনের ঘটে যাওয়া গুরুত্ত্বপূর্ন খবর দিয়ে সাজানো হয়েছে এই সিরিজ। আজকে থাকবে এই সম্মেলনের প্রথম, দ্বিতীয় ও তৃতীয় দিনে ঘটে যাওয়া ঘটনার সারসংক্ষেপ। মূলত কোপ ১৫ এর নিউজ ওয়েবসাইট থেকে সংবাদগুলো সংগৃহীত ও অনূদিত।পাঠককে বিস্তারিত খবরের জন্য উল্লেখিত ওয়েবপেইজে যাবার অনুরোধ রইল।
=======================================================
প্রথম দিন (৭ ডিসেম্বর ২০০৯)
বিশ্বকে বাঁচানোর আশা নিয়ে ৭ ডিসেম্বর ২০০৯ এ ১৯২ টি দেশের অংশগ্রহনে এই সম্মেলন শুরু হয়।ড্যানিশ প্রধানমন্ত্রী লারস রাসমুসেন সম্মেলনের উদ্বোধনী অনুষ্ঠানে বলেন এই সম্মেলন বিশ্বের ধনী ও দরিদ্র রাষ্ট্রগুলোর মধ্যে আলোচনার সুযোগ তৈরী করবে যাতে নিজেদের মধ্যে অবিশ্বাষগুলো দূর হয়ে যায়। 
ইউরোপীয় ইউনিয়নের প্রতিনিধি হিসেবে সুইডেনের পরিবেশমন্ত্রী আন্দ্রিয়াজ কার্লেগ্রেন উল্লেখ করেন যে ইউরোপীয় ইউনিউয়ন ২০২০ সালের মধ্যে কার্বন নিঃসরণ ১৯৯০ সালের মানের শতকরা ২০ ভাগ কমিয়ে আনবে। তবে তারা এও বলেছে যে অন্যান্ন দেশ বিশেষ করে যারা নিঃসরণ বেশী করে যেমন চীন, যুক্তরাষ্ট্র যদি উল্লেখযোগ্য পরিমানে কার্বন নিঃসরণ কমায় তাহলে ইউরোপীয় ইউনিয়নও তা শতকরা ৩০ ভাগে কমিয়ে নিয়ে আসবে। 
এদিকে একই দিনে নাম প্রকাশে অনিচ্ছুক একজন কূটনৈতিকের উদ্ধৃতি উল্লেখ করে Financial Times Deutschland জানায় যে ইউরোপীয় ইউনিয়ন ২০১০ থেকে ২০১২ এই তিন বছরের জন্য ১ থেকে ৩ বিলিয়ন ইউরো অনুদান দিতে প্রস্তুত।এই অর্থ জলবায়ু পরিবর্তনের প্রভাবের ব্যবস্থাপনা ও পূনর্বাসনে খরচ হবে।
এই সম্মেলনকে সামনে রেখে এই দিনে যুক্তরাষ্ট্রের পরিবেশ সংরক্ষন সংস্থা (EPA বা Environmental Protection Agency) এই মর্মে বিবৃতি দেয় যে গ্রীণ হাউস গ্যাস নির্গমনকে বিশুদ্ধ বায়ু আইনের আওতায় এনে এর উপর নিয়ন্ত্রন আনা যেতে পারে। জাতিসংঘের পরিবেশ বিষয়ক নির্বাহী সচিব ইভো দা বুর এই পদক্ষেপকে স্বাগত জানিয়ে বলেন এক্ষেত্রে জলবায়ু পরিবর্তন বিষয়ক আইন সিনেটে পাশ না হলেও প্রশাসনের সুযোগ থাকবে তা অন্যভাবে নিয়ন্ত্রন করার।এই বিলের উদোক্তা জন কেরী এটাকে কোপেনহেগেনে ওবামা প্রশাসনের একটি সম্ভাব্য অঙ্গীকারের দৃষ্টান্ত হিসেবে উল্লেখ করেন।যদিও ওবামা মনে করেন জলবায়ু পরিবর্তনের জন্য কোন রকম নিয়ন্ত্রন সিনেটের মধ্য দিয়ে পাশ হওয়াই সর্বোৎকৃষ্ট।
দ্বিতীয় দিন (৮ ডিসেম্বর ২০০৯)
যদিও ইউরোপীয় ইউনিয়নের প্রতিনিধি হিসেবে সুইডেনের পরিবেশমন্ত্রী আন্দ্রিয়াজ কার্লেগ্রেন উল্লেখ করেন যে তারা ২০২০ সালের মধ্যে শতকরা ৩০ ভাগ নিঃসরণ কমাবে যদি সর্বাধিক নিঃসরণকারী দেশগুলো উল্লেখযোগ্য পরিমানে কমায়, তবে ব্রিটিশ প্রধানমন্ত্রী গর্ডন ব্রাউন ইংল্যান্ডের গার্ডিয়ানকে দেয়া এক বিবৃতিতে জানায় যে 'আমি আলোচনার এমন পরিস্থিতি সৃষ্টি করতে চাচ্ছি যাতে ইউরোপীয় ইউনিয়ন কার্বন নিঃসরণ শতকরা ৩০ ভাগে কমিয়ে নিয়ে আসে ২০২০ সালের মধ্যে।
ফ্রান্সের পররাষ্ট্রমন্ত্রী বার্নার্ড কুশনার( Bernard Kouchner ) অর্থ লেনদেনের সময় একটি ন্যুনতম কর আরোপ করার প্রস্তাব রাখেন যাতে প্রতি  ১০০০ ইউরো বা ১০০০ ডলার লেনদেনের সময় ৫ ইউরো বা ৫ ডলার কর আরোপিত হবে এবং এই অর্থ উন্নয়নশীল দেশগুলোর জলবায়ু পরিবর্তনের প্রভাবের সাথে খাপ খাইয়ে নেয়াতে সহযোগীতা করবে।
বাংলাদেশের বন ও পরিবেশ মন্ত্রী হাসান মাহমুদ বাংলাদেশকে জলবায়ু পরিবর্তনের সবচাইতে প্রভাবগ্রস্থ দেশ বলে উল্লেখ করেন। তিনি দাবী জানান যে বাংলাদেশের জনসংখ্যা ১৫০ মিলিয়ন যা কিনা জলবায়ু পরিবর্তনের পৃথিবীর মোট প্রভাবগ্রস্থ জনসংখ্যার শতকরা ১৫ ভাগ। সুতরাং আনুপাতিক হারে বাংলাদেশ মোট বরাদ্দকৃত অর্থের শতকরা ১৫ ভাগ পাবার দাবি রাখে। 
তবে এই দিনের চমক হচ্ছে ডেনমার্ক কতৃক লিখিত কোপেনহেগেন সম্মেলনের চুক্তির খসড়া কপি গার্ডিয়ান পত্রিকায় প্রকাশিত হওয়া। উন্নয়নশীল দেশগুলোর সংগঠন G 77  এর প্রধান লুমুম্বা (Lumumba Stanislaus Di-Aping) এর তীব্র সমালোচনা করে বলেন, 
'গনতান্ত্রিক ব্যবস্থায় কোন চুক্তি করার আগে সব দেশের কথা শুনতে হবে' 
গার্ডিয়ানে প্রাপ্ত খবরে ফাঁস হয়ে যাওয়া এই গোপনীয় চুক্তিতে উন্নত দেশগুলোর কার্বন নিঃসরণের হার ২০৫০ সালের মধ্যে শতকরা ৮০ ভাগে কমিয়ে নিয়ে আসার কথা আছে এবং ২০২০ সালের মধ্যে তা  'X' ভাগে কমিয়ে আনার কথা বলা হয়েছে অর্থাৎ সর্বোচ্চ পর্যায়ে সমঝোতার পর এই অঙ্কটি বসানো হবে।  যদিও ড্যানিশ পরিবেশমন্ত্রী এই প্রকশিত রিপোর্টকে আনফিসিয়াল বলে উল্লেখ করেন।
তৃতীয় দিন (৯ ডিসেম্বর ২০০৯)
ডেনমার্ক সম্মেলনের স্বাগতিক দেশ হিসেবে জলবায়ু পরিবর্তনের প্রভাব কাটিয়ে উঠার জন্য উন্নয়নশীল দেশগুলোর প্রয়োজনীর অর্থ বরাদ্ধের ক্ষেত্রে ডেনমার্ক ০.১৬ বিলিয়ন সাহায্য প্রদানের জন্য প্রস্তুত বলে উল্লেখ করেন। 
আগেই উল্লেখ করেছি যে এই সম্মেলনকে সামনে রেখে যুক্তরাষ্ট্রের পরিবেশ সংরক্ষন সংস্থা (EPA বা Environmental Protection Agency) গ্রীণ হাউস গ্যাস নির্গমনকে বিশুদ্ধ বায়ু আইনের আওতায় এনে এর উপর নিয়ন্ত্রন আনা যেতে পারে বলে মত প্রকাশ করেন। সম্মেলনের তৃতীয় দিনে EPA এর লিসা জ্যাকসন তাদের প্রস্তাব উত্থাপন করে এই নিয়ন্ত্রনকে যুক্তরাষ্ট্রের আইনবিভাগের সম্পুরক এবং কখনই তা কংগ্রেসকে পাশ কাটিয়ে নয় বলে উল্লেখ করেন।
উন্নয়নশীল দেশগুলোর মধ্যে একটি প্রস্তাবকে কেন্দ্র করে বিভাজন শুরু হয়। ক্ষুদ্র দ্বীপও আফ্রিকার কিছু দরিদ্র  রাষ্ট্রগুলো  এই মর্মে প্রস্তাব করে যে কোপেনহেগেন চুক্তি মানার একটি আইনগন বাধ্যবাধকতা থাকতে হবে যেটি কিয়োটো প্রোটকলে ছিলনা। অপেক্ষাকৃত ধনী উন্নয়নশীল দেশগুলো যেমন ভারত, চীন ও দক্ষিন আফ্রিকা এই প্রস্তাবে দ্বিমত পোষণ করে কারণ তারা মনে করে এতে করে তাদের অর্থনৈতিক উন্নয়ন বাধাগ্রস্থ হবে, ফলে স্পষ্টতই এদের মধ্যে একটি বিভাজন তৈরী হয়। 
তবে তৃতীয় দিনের সবচাইতে আলোচিত ঘটনা নিঃসন্দেহে চীন ও যুক্তরাষ্ট্রের বাকযুদ্ধ। ৮ ডিসেম্বর কোপেনহেগেন সম্মেলনে চীনা প্রতিনিধি দলের সহকারী প্রধান সু উই এক সংবাদ সম্মেলনে উল্লেখ করেন যে যুক্তরাষ্ট্র বা ইউরোপীয় ইউনিয়ন বা জাপান কেউই উল্লেখযোগ্য পরিমান কার্বন নিঃসরণের কোন প্রস্তাব রাখেনি।
চীনা প্রতিনিধির এহেন বক্তব্যের প্রতিক্রিয়ায় সম্মেলনে যুক্তরাষ্ট্রের প্রতিনিধি টড স্টার্ন বলেন, 
'যে দেশটির কার্বন নিঃসরন নাটকীয় ভাবে এবং সত্যি সত্যি নাটকীয় ভাবে বেড়ে চলেছে তা হচ্ছে চীন। সুতরাং চীনকে ছাড়া কোন চুক্তি সম্ভব নয়।'
তিনি আরো উল্লেখ করেন ২০২০ সালের মধ্যে কার্বন নিঃসরণ ২০০৫ এর মাত্রার শতকরা ১৭ ভাগে কমিয়ে আনার প্রস্তাব নির্ভর করছে সিনেটের অনুমোদনের উপর।
(চলবে)
কোপ ১৫  এর তথ্যের জন্য নিচের নিবন্ধ পড়তে পারেনঃ
বিশ্ব তাকিয়ে আছে কোপেনহেগেনের পানে

