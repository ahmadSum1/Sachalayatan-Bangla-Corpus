হাসতে নাকি জানেনা কেউ -১১




রাজনৈতিক পিন মারা সমসময় ভাল লাগেনা, তাই এবার অন্য কিছু হাসির খবর দেইঃ
১
আমাদের দেশে একটি কথা প্রচলিত আছে, বুড়ো বয়সে ভীমরতি ধরা। সাধারণত বৃদ্ধবয়সে স্ত্রী মারা যাবার কয়েক সপ্তাহ বা মাসের মধ্যেই আবার বিয়ে করার অপরাধে এইরকম উপাধী প্রাপ্তি ঘটত। অধিকাংশ ক্ষেত্রেই এই বয়সে বিয়ের কারণ হিসেবে দেখানো হয় 'দেখভাল করার জন্য একজন লোক দরকার', যদিও মূল কারন থাকে 'অন্যকিছু' ।যাই হোক এতে দোষের কিছু নেই কিন্তু নিছক যৌনসুখ প্রাপ্তির জন্য ভন্ড ডাক্তার সেজে যৌন হয়রানী করা গুরুতর অপরাধ। সেই রকম কাহিনী ঘটেছিল খোদ আমেরিকাতে। 
ফ্লোরিডার ব্রডওয়ে কান্ট্রির কোকোনাট ক্রিক শহরের ৭৬ বছর বয়স্ক ফিলিপ উইনিকফ বাড়িতে বাড়িতে যেয়ে মেয়েদের বিনামূল্যে স্তন পরীক্ষা করা শুরু করেছিলেন। নিজেকে ডাক্তার পরিচয় দিয়ে সে এই কাজ করে আসছিল। স্তন পরীক্ষার সময়কালে সে মেয়েদেরকে আরো বিভিন্নভাবে যৌন হয়রানী করত। ভুক্তভোগী এক মহিলা বিষয়টি ধরতে পেরে ব্রডওয়ে পুলিশকে অবহিত করে এবং ভন্ড ডাক্তার ফিলিপকে তার এপার্টমেন্ট থেকে গ্রেফপ্তার করা হয়।
মূল খবরের লিঙ্কঃ এইখানে 
২
অনেক দিন আগে হুমায়ুন আহমেদের লেখা এক নাটক দেখেছিলাম বিটিভিতে। গ্লাস ভেঙে কিভাবে রাগ কমানো যায় তাই খুব মজা করে দেখানো হয়েছিল। আমার মনে আছে বিষয়টি আমি সহ আমাদের অনেক বন্ধুদের মনেই দাগ কেটেছিল, বলতে দ্বিধা নেই বাবার ঝাড়ি খেয়ে বেশ কয়েকবার রাগ ঝাড়ার জন্য গ্লাস ভেঙেছি, ভালই কাজে দেয়। কিন্তু চীনের এক বারের মালিক  রাগ থামানোর জন্য ভালো পন্থা বের করেছিলেন।
উ গং (Wu Gong) নামের ২৯ বছর বয়সী এক যুবক চীনের জিয়াংসু প্রদেশের রাজধানী ন্যানজিং এ একটি বার খুলেছিলেন যেখানে ক্রেতারা বারের কর্মচারীদের মারপিট করতে পারবেন, গ্লাস-বোতল ভাংতে পারবেন বা চিৎকার করতে পারবেন।তবে এজন্য ক্রেতাকে টাকা গুনতে হবে ৫০ থেকে ৩০০ ইয়ান এর মত। উ সাংবাদিকদের জানান যে তার কর্মচারীদের আত্মরক্ষার জন্য সব ধরণের ব্যবস্থা রয়েছে।
মূল খবরের লিঙ্কঃ এইখানে
৩
যাদের পোষা বিড়াল আছে তাদের জন্য সুখবর, খুব সামান্য পরিশ্রমেই আপনি আপনার পোষা বিড়ালকে হিপনোথেরাপিষ্ট বানিয়ে ফেলতে পারেন তাও আবার খোদ যুক্তরাজ্যে। 
ক্রিস জ্যাকসন নামের বিবিসির 'ইনসাইড আউট নর্থ ইষ্ট কাম্ব্রিয়ার' একজন সংবাদ পাঠক সম্প্রতি তার পোষা বিড়ালকে জর্জকে বৃটেনের তিনটি হিপনোসিস সংস্থার সাথে নিবন্ধন করান যেখানে জর্জকে একজন হিপনোথেরাপিষ্ট হিসেবে দেখানো হয়। এই প্রতিষ্ঠানগুলি হচ্ছে, British Board of Neuro Linguistic Programming (BBNLP), the United Fellowship of Hypnotherapists (UFH) এবং Professional Hypnotherapy Practitioner Association (PHPA)। যুক্তরাজ্য প্রবাসী সচলরা বিড়াল কতৃক সম্মোহিত হবার আশঙ্কা মুক্ত হোন সেই প্রত্যাশা করি। 
মূল খবরের লিঙ্কঃ এইখানে  

***************************************************

এই সিরিজের আগের লেখাগুলিঃ
হাসতে নাকি জানেনা কেউ -১০
হাসতে নাকি জানেনা কেউ -০৯
হাসতে নাকি জানেনা কেউ -০৮
হাসতে নাকি জানেনা কেউ -০৭
হাসতে নাকি জানেনা কেউ -০৬
হাসতে নাকি জানেনা কেউ -০৫
হাসতে নাকি জানেনা কেউ -০৪
হাসতে নাকি জানেনা কেউ -০৩
হাসতে নাকি জানেনা কেউ -০২
হাসতে নাকি জানেনা কেউ -০১


